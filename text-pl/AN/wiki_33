<doc id="2716166" url="https://pl.wikipedia.org/wiki?curid=2716166" title="Ewald Kasperczyk">
Ewald Kasperczyk

Ewald Kasperczyk – (ur. 17 maja 1914 w Kochłowicach, zm. 16 listopada 1980 w Katowicach) – polski ksiądz katolicki, proboszcz w Jedłowniku, twórca sanktuarium maryjnego w Turzy Śląskiej.
Życiorys.
Pochodził z rodziny robotniczej. Święcenia kapłańskie przyjął 10 grudnia 1939. Bezpośrednio po nich pracował jako wikariusz w Przełajce, a następnie w Wodzisławiu Śląskim. Od wiosny 1947 był administratorem parafii w Jedłowniku. W tym samym roku przystąpił do budowy kościoła filialnego w Turzy Śląskiej, pod wezwaniem Najświętszej Maryi Panny z Fatimy. Kościół ten, poświęcony w roku następnym, szybko stał się sławny jako sanktuarium maryjne. Wkrótce ks. Kasperczyk wybudował nowy kościół parafialny w Jedłowniku, poświęcony w 1951.
Rozkwitający w Turzy kult maryjny drażnił komunistyczne władze, które w 1953 roku wymogły na władzach kościelnych przeniesienie ks. Kasperczyka do Rybnej-Strzybnicy koło Tarnowskich Gór. Do swojej parafii powrócił w 1957.
Życie religijne sanktuarium oparł o sześć odpustów dorocznych i comiesięczne nocne czuwania. Na te uroczystości ściągały liczne rzesze wiernych. Doprowadziło do to zatwierdzenia sanktuarium przez władze kościelne.
Ks. Ewald Kasperczyk jest pochowany w bocznej kaplicy kościoła w Turzy. W kaplicy tej znajduje się figura MB Fatimskiej sprowadzona z samej Fatimy.

</doc>
<doc id="2716169" url="https://pl.wikipedia.org/wiki?curid=2716169" title="Ensign N174">
Ensign N174

Ensign N174 – samochód Formuły 1 zaprojektowany na sezon 1974 przez zespół Team Ensign. Kierowcą bolidu był Vern Schuppan i Mike Wilds. W 1975 bolidu używał Roelof Wunderink i Gijs van Lennep a w 1976 roku Chris Amon.

</doc>
<doc id="2716171" url="https://pl.wikipedia.org/wiki?curid=2716171" title="Amberg (ujednoznacznienie)">
Amberg (ujednoznacznienie)

USA:
Niemcy:
Białoruś
Osoby:
Zobacz też:

</doc>
<doc id="2716176" url="https://pl.wikipedia.org/wiki?curid=2716176" title="Nora Berra">
Nora Berra

Nora Berra (ur. 21 stycznia 1963 w Lyonie) – francuska polityk pochodzenia algierskiego, działaczka samorządowa, sekretarz stanu w rządach François Fillona, posłanka do Parlamentu Europejskiego VII kadencji.
Życiorys.
Urodziła się w rodzinie wielodzietnej, jej ojciec był algierskim wojskowym, uczestnikiem II wojny światowej. Nora Berra studiowała medycynę w Oranie, pracowała w Szpitalu Édouarda Herriota w Lyonie, a także w przedsiębiorstwach farmaceutycznych.
Od 2001 do 2008 była radną Neuville-sur-Saône, następnie zasiadła w radzie miejskiej Lyonu. W czerwcu 2009 objęła stanowisko sekretarza stanu ds. osób starszych (podlegając ministrowi Xavierowi Darcosowi). W listopadzie 2010 przeszła na urząd sekretarza stanu ds. zdrowia, funkcję tę pełniąc do maja 2012.
W wyborach w 2009 z piątego miejsca jednej z list regionalnych Unii na rzecz Ruchu Ludowego została wybrana do Europarlamentu VII kadencji. Nie objęła jednak mandatu (zastąpił ją Michel Dantin), uzyskując nominację do administracji rządowej. Do pracy w PE przeszła 16 czerwca 2012, wstępując do frakcji Europejskiej Partii Ludowej. W PE zasiadała do 2014, w 2015 wybrana w skład rady regionu Owernia-Rodan-Alpy.

</doc>
<doc id="2716182" url="https://pl.wikipedia.org/wiki?curid=2716182" title="Victoria Highway">
Victoria Highway

Victoria Highway - odcinek drogi krajowej Highway 1, o długości 524 km w Australii. Droga łączy miejscowość Katherine, przy skrzyżowaniu z drogą krajową Stuart Highway na obszarze Terytorium Północnego z miejscowością Wyndham i drogą Great Northern Highway, w Australii Zachodniej. Nazwa pochodzi od rzeki Victoria. Droga przebiega na północnych obrzeżach parku narodowego Gregory.

</doc>
<doc id="2716183" url="https://pl.wikipedia.org/wiki?curid=2716183" title="Duckeella">
Duckeella

Duckeella – rodzaj roślin jednoliściennych z rodziny storczykowatych ("Orchidaceae"). Obejmuje 3 gatunki występujące w rejonie Amazonii w Ameryce Południowej.
Morfologia.
Byliny z licznymi, włóknistymi korzeniami. Łodygi mocne z liśćmi równowąskimi wyrastającymi u nasady. Kwiatostany rozgałęzione, wielokwiatowe z żółtymi kwiatami. Listki okwiatu słabo zróżnicowane, słabo zaznaczona warżka. 
Systematyka.
Jeden z 6 rodzajów plemienia "Pogonieae" w podrodzinie waniliowych "Vanilloideae" Szlachetko, stanowiącej jeden ze starszych kladów w obrębie rodziny storczykowatych ("Orchidaceae"). W obrębie plemienia rodzaj stanowi klad bazalny, siostrzany wobec pozostałych rodzajów. Ze względu na wyraźną odrębność polski botanik Dariusz Szlachetko zaproponował wyodrębnienie tego rodzaju podplemię "Duckeellinae", podczas gdy pozostałe rodzaje plemienia tworzą podplemię "Pogoniinae".

</doc>
<doc id="2716184" url="https://pl.wikipedia.org/wiki?curid=2716184" title="Jan Łuka">
Jan Łuka

Jan Łuka (ur. 7 czerwca 1949 w Jasienicy Dolnej) – polski zawodnik trójboju siłowego.
Życiorys.
Urodził się 7 czerwca 1949 w Jasienicy Dolnej, małej wsi koło Nysy. Po dwóch latach cała rodzina wróciła w rodzinne strony, do Rychwałdu koło Żywca. Już od najmłodszych lat fascynowały go historie silnych ludzi. Jego idolem był Louis Cyr, do dzisiaj uważany za jednego z najsilniejszych ludzi w historii.
Jan Łuka jest jednym z najwybitniejszych polskich zawodników trójboju siłowego. Jako jedyny w historii tej dyscypliny zdobył 18 tytułów mistrza Polski z rzędu. Do dzisiaj, mimo ukończenia 70 lat, występuje z pokazami swojej siły i nigdy nie przegrał w żadnej ze swoich 2 koronnych konkurencji w żelaznym ciągu i podciąganiu na drążku z obciążeniem.

</doc>
<doc id="2716185" url="https://pl.wikipedia.org/wiki?curid=2716185" title="Andreas Bube">
Andreas Bube

Andreas Hjartbro Bube (ur. 13 lipca 1987 w Gladsaxe) – duński lekkoatleta specjalizujący się w biegu na 800 metrów. 
Na początku kariery biegał na 400 metrów oraz 400 metrów przez płotki – w tej drugiej konkurencji bez sukcesów startował w juniorskich mistrzostwach Europy w Kownie (2005), mistrzostwach świata juniorów w Pekinie (2006) oraz mistrzostwach Europy do lat 23 w Debreczynie (2007). 
Na dużej imprezie międzynarodowej w biegu na 800 metrów zadebiutował w 2010 na mistrzostwach Europy jednak nie odpadł już w eliminacjach. Bez większych sukcesów startował w 2011 na halowych mistrzostwach Europy oraz mistrzostwach świata. Niespodziewanie został w czerwcu 2012 wicemistrzem Europy. Startował na igrzyskach olimpijskich w Londynie (2012). 
Okazjonalnie startuje w biegu rozstawnym 4 x 400 metrów.
Medalista mistrzostw Danii, reprezentant kraju w drużynowych mistrzostwach Europy, uczestnik klubowego pucharu Europy. 
Rekordy życiowe w biegu na 800 metrów: stadion – 1:44,89 (20 lipca 2012, Monako); hala – 1:47,19 (4 lutego 2017, Karlsruhe). Najlepszy w karierze wynik w biegu na 400 metrów ustanowił w 2009 w Oordegem (46,48), a na 400 metrów przez płotki w 2007 w Odense (52,41). Podczas Halowych mistrzostw Europy w Belgradzie (2017) sięgnął po srebrny medal w biegu na 800 metrów.

</doc>
<doc id="2716188" url="https://pl.wikipedia.org/wiki?curid=2716188" title="Jorge Aravena">
Jorge Aravena

Jorge Agustín Aravena Masías (ur. 1 października 1969 w Limie) - peruwiańsko-wenezuelski aktor, znany w Polsce głównie z telenowel: "Zakazane uczucie" jako David Romo i "Bezwstydnice" w roli Estebana.

</doc>
<doc id="2716189" url="https://pl.wikipedia.org/wiki?curid=2716189" title="Gamze Bulut">
Gamze Bulut

Gamze Bulut (ur. 3 sierpnia 1992 w Eskişehir) – turecka lekkoatletka specjalizująca się w biegach średnich oraz długich. 
W 2009 odpadła w eliminacjach biegu na 2000 metrów z przeszkodami podczas mistrzostw świata juniorów młodszych oraz zdobyła na tym dystansie brązowy medal festiwalu młodzieży Europy. Młodzieżowa mistrzyni Europy na 5000 metrów z Tampere (2013).
W 2010 i 2011 bez większych sukcesów startowała w przełajowych mistrzostwach Europy. Stawała na podium mistrzostw Bałkanów w przełajach – ma w dorobku jeden złoty medal (Darıca 2012 – klasyfikacja drużynowa U23). 
Medalistka mistrzostw Turcji. 
W 2017 roku została zdyskwalifikowana przez IAAF za nieprawidłowości w paszporcie biologicznym, a jej wyniki uzyskane od 2011 zostały anulowane. Odebrano jej tym samym srebrne medale zdobyte w 2012 roku w biegu na 1500 metrów podczas igrzysk olimpijskich w Londynie oraz mistrzostwach Europy w Helsinkach.
Rekordy życiowe: bieg na 1500 metrów – 4:03,42 (9 czerwca 2012, Stambuł); bieg na 3000 metrów z przeszkodami – 9:34,88 (19 maja 2012, Izmir).

</doc>
<doc id="2716191" url="https://pl.wikipedia.org/wiki?curid=2716191" title="Rosealee Hubbard">
Rosealee Hubbard

Rosealee Hubbard (ur. 24 marca 1980) – australijska kolarka torowa, brązowa medalistka mistrzostw świata.
Kariera.
Pierwszy sukces w karierze Rosealee Hubbard to brązowy medal mistrzostw świata juniorów wywalczony w sprincie indywidualnym w Kapsztadzie w 1997 roku. Rok później w tej samej konkurencji została mistrzynią świata juniorów. Swój największy sukces osiągnęła jednak w 2002 roku, kiedy na mistrzostwach świata w Kopenhadze zdobyła brązowy medal w keirinie, ulegając tylko Chince Li Na oraz Francuzce Clarze Sanchez. Hubbard startowała do 2004 roku, zostając między innymi wicemistrzynią Australii w wyścigu na 500 m. Nie startowała na igrzyskach olimpijskich.

</doc>
<doc id="2716193" url="https://pl.wikipedia.org/wiki?curid=2716193" title="Powrózka rudoszyjka">
Powrózka rudoszyjka

Powrózka rudoszyjka, porostnica krasnoszyjka ("Atolmis rubricollis") – gatunek motyla z rodziny mrocznicowatych (Erebidae) i podrodziny niedźwiedziówkowatych (Arctiinae).

</doc>
<doc id="2716195" url="https://pl.wikipedia.org/wiki?curid=2716195" title="Atolmis rubricollis">
Atolmis rubricollis



</doc>
<doc id="2716196" url="https://pl.wikipedia.org/wiki?curid=2716196" title="Buchanan Highway">
Buchanan Highway

Buchanan Highway - część drogi krajowej nr 80, o długości 401 km, w Australii, na obszarze Terytorium Północnego. Droga łączy miejscowość Timber Creek, przy skrzyżowaniu z drogą krajową Victoria Highway, z drogą Stuart Highway w osadzie Dunmarra, ok. 20 km na południe od miejscowości Daly Waters. W 
Top Springs krzyżuje się z drogą krajową nr 96, Buntine Highway. Droga przebiega na obrzeżach parku narodowego Gregory.

</doc>
<doc id="2716197" url="https://pl.wikipedia.org/wiki?curid=2716197" title="Droga krajowa 80 (Australia)">
Droga krajowa 80 (Australia)

Droga krajowa 80 – numeryczne oznaczenie dwóch australijskich dróg przebiegających na obszarze Terytorium Północnego i w stanie Australii Zachodniej, o łącznej długości 675 km.
Nazwy własne dróg, wchodzących w skład drogi krajowej nr 80
Zobacz też.
Lista dróg w Terytorium Północnym

</doc>
<doc id="2716199" url="https://pl.wikipedia.org/wiki?curid=2716199" title="Arda (obwód Chaskowo)">
Arda (obwód Chaskowo)

Arda (bułg. "Арда") – uzdrowisko w południowej Bułgarii, w obwodzie Chaskowo, w gminie Lubimec. Według danych Narodowego Instytutu Statystycznego w Bułgarii, 31 grudnia 2011 roku wieś liczyła 340 mieszkańców.
W miejscowości znajdują się hotele i liczne restauracje; turystyka wodna; miejsca wędkarskie.
Większość budynków jest zachowana wzorcami tradycyjnej architektury Rodop Wschodnich.

</doc>
<doc id="2716201" url="https://pl.wikipedia.org/wiki?curid=2716201" title="Zamek Montfort">
Zamek Montfort

Montfort (hebr. מבצר המוֹנפוֹר, "Miwtsar haMonfor"; arab. قلعة القرن, "Qal’at el-Qurain") – forteca krzyżowców położona w Górnej Galilei w północnym Izraelu. W celu ochrony ruin zamku utworzono park narodowy.
Położenie.
Twierdza jest położona na wysokości 280 metrów n.p.m. w Górnej Galilei w północnym Izraelu. Leży na skraju stromego cypla, który od południa góruje nad głębokim wadi strumienia Keziw. Okoliczne wzgórza są porośnięte gęstym lasem. Teren ruin zamku jest chroniony przez utworzony w tym celu park narodowy.
Historia.
Zamek Montfort został wzniesiony w 1 połowie XII wieku przez wpływową francuską rodzinę de Milly. Początkowo był to wojskowy przyczółek, którego zabudowania nie miały przeznaczenia militarnego, lecz rolnicze. Prawdopodobnie była to umocniona wioska, będąca zapewne rodzajem warownego folwarku czy alodium. Podlegała on zamkowi "Castellum Regis" wybudowanemu w 1160 roku w rejonie dzisiejszej miejscowości Mi’ilja. Wioska znajdowała się w wadi strumienia Keziw. Niektóre źródła wspominają o istniejącym tu wcześniej zamku, sięgającym początkami 1 połowy XII w., powstałym z inicjatywy templariuszy. Od chwili osiedlenia się tutaj rycerzy francuskich, osadę zaczęto nazywać "Frans Castiaus". Być może zamek ten znajdował się na wzgórzu górującym nad wioską, najbardziej prawdopodobnym jest jednak, że była to jedynie forma fortyfikacji, bądź chodziło jedynie o umocnioną wioskę. Po przegranej przez krzyżowców w 1187 roku bitwie pod Hittin, muzułmańskie wojska sułtana Saladyna przejęły kontrolę nad Montfort. Dopiero podczas III wyprawy krzyżowej w 1192 roku chrześcijanom udało się odzyskać te ziemie od Arabów. Z odzyskanej wówczas Akki uczyniono stolicę przywróconego Królestwa Jerozolimskiego, dzięki czemu znacząco wzrosła rola znajdującego się stosunkowo niedaleko Montfortu. Przeszedł on wówczas na własność Joscelin III z Courtenay. W roku 1220 jego rodzina zdecydowała się odsprzedać ten majątek (nazywany "Seigneurie de Joscelin") zakonowi krzyżackiemu. Wobec narastającego konfliktu z templariuszami oraz joannitami, zakon krzyżacki zdecydował się opuścić Akkę i właśnie w Montfort ustanowić swoją główną siedzibę. Na przełomie 1227 i 1228 roku przeprowadzono duże prace budowlane na rzecz budowy fortyfikacji. Do niedawna sądzono, że Krzyżacy jedynie rozbudowali starszą warownię. Okazuje się jednak, że wznieśli oni najpewniej od podstaw całą twierdzę, położoną na wąskim grzbiecie jednego ze wzgórz górujących ponad starszą, pierwotną osadą leżącą w dolinie. Z badań archeologicznych wynika, że forteca na wzgórzu nie wykorzystuje i nie opiera się na żadnych wcześniejszych pozostałościach. Dużą rolę przy budowie zamku odegrał wielki mistrz Herman von Salza, któremu udało się uzyskać niezbędne wsparcie finansowe z Państwa Kościelnego. Prawdopodobnie fundację zamku wspierał również cesarz Fryderyk II Hohenstauf. Wysiłki przyniosły efekt – Krzyżacy wznieśli potężną twierdzę, która od 1229 roku stała się administracyjną stolicą zakonu – tu rezydował wielki mistrz i inni dostojnicy oraz znajdowały się zakonne archiwa i skarbiec. Rycerstwo niemieckie nazywało twierdzę "Montfort". Warto wspomnieć, że na terenie wioski w wadi, Krzyżacy bądź gruntownie przebudowali bądź wznieśli od nowa znaczny obiekt pełniący zapewne równocześnie funkcję umocnionego młyna oraz domu dla gości. Być może on właśnie zawiera w sobie mury „przedkrzyżackie”. Budowa twierdzy zakonnej toczyła się najprawdopodobniej w latach 1227-1240. Do około 1265 roku zamek był mało narażony na muzułmańskie ataki. Był położony na uboczu i z dala od głównych traktów komunikacyjnych Palestyny. Chociaż w 1244 roku Jerozolima upadła, to cała północna część Królestwa Jerozolimskiego nadal pozostawała pod silną władzą chrześcijańską. Twierdza Montfort wchodziła wówczas w skład linii obronnych Akki. Na wschodzie była położona silna twierdza templariuszy w Safedzie, a bliżej na południowym wschodzie znajdował się stary zamek "Castellum Regis" w Mi’ilja. Około 1265 roku północne tereny Palestyny stały się celem ataków Mameluków. W roku tym, wojska dowodzone przez sułtana Bajbarsa zdobyły i zniszczyły zamki krzyżowców "Castellum Regis", Cezarea i Arsuf. W 1266 roku muzułmanie podjęli nieudaną próbę zajęcia Montfort. Po niepowodzeniu, mamelucy spustoszyli okoliczne ziemie, zajmując zamki w Safedzie, "Chastel Neuf" i "Toron". Praktycznie w tym momencie zamek Montfort był już prawie bezbronny, chociaż w 1268 roku posiadał jeszcze dziesięć wsi. W 1271 roku sułtan Bajbars rozpoczął atak na Montfort i po piętnastu dniach oblężenia, 23 czerwca twierdza skapitulowała. Obrońcy musieli złożyć broń i pozostawić cały majątek, jednak w zamian za kapitulację otrzymali bezpieczną drogę ucieczki do Akki. Krzyżacy wywieźli z sobą jedynie archiwa zakonne. Następnie mamelucy doszczętnie zniszczyli fortyfikacje Montfort. Ruiny pozostawały całkowicie zapomniane do XVIII wieku, kiedy to zostały przypadkowo odkryte przez Beduinów. W 1926 roku pierwsze prace archeologiczne rozpoczął tutaj zespół amerykańskich badaczy. Podobno odnaleziono wtedy części zbroi rycerskich oraz liczne groty strzał. W 1928 roku Metropolitan Museum of Art w Nowym Jorku otrzymało dar w postaci fragmentu gotyckiego sklepienia żebrowego, który miał rzekomo pochodzić z zamku Montfort.
Nazwa.
Nazwa twierdzy Montfort pochodzi od dwóch francuskich słów: „"mont"” (pol. "góra") i „"fort"” (pol. "mocny", "silny") i oznacza „warowna, silna, umocniona góra”. Po przejęciu posiadłości przez Krzyżaków nazwano ją z niemieckiego: "Starkenberg", co oznacza to samo w języku niemieckim: „"stark"” (pol. "ostry", "mocny") i „"berg"” (pol. "góra"). W łacinie zamek był nazywany "Franc-Chastiau".
Park Narodowy.
Montfort jest średniowiecznym stanowiskiem archeologicznym składającym się z ruin twierdzy zbudowanej przez krzyżowców na wąskim i stromym urwisku nad południowym brzegu strumienia Keziw. U stóp zamkowego wzgórza znajdują się dziś ruiny budynku gospodarczego z czasów krzyżowców. Można przypuszczać, że prawdopodobnie służył on jako młyn wodny. Położone powyżej ruiny są stosunkowo dobrze zachowane. Duży wpływ na to miało mocno odizolowane położenie zamku, dzięki czemu mieszkańcy pobliskich osad mieli utrudniony dostęp do materiałów budowlanych zamku. Dzięki temu zachowały się one w dobrym stanie. W wadi strumienia Keziw odkryto jeszcze pozostałości kilku innych budynków gospodarczych. Zamek jest zbudowany na stromym zboczu, i z tego powodu jego obrona była skoncentrowana głównie na najsłabszej wschodniej stronie. Po zewnętrznej stronie fortyfikacji wykopano podwójną fosę. Węższa fosa miała szerokość około 8-10 metrów, natomiast główna fosa miała 20 m szerokości i około 11 m głębokości. Obie fosy były wykute w wapiennym podłożu. Pozyskany w ten sposób kamień wykorzystano do budowy zamku. Główne budynki zamku były ułożone w szeregu pomiędzy dwoma wieżami na bardzo wąskim grzbiecie. Po stronie wschodniej wzniesiono masywną wieżę obronną o podstawie około 25 x 21 m, i grubości ścian około 5–7 m. Wieżę wykonano z kamiennych bloków o długości krawędzi 150 x 90 x 90 cm. Wykonanie kamieni świadczy o umiejętnościach budowniczych, zwłaszcza jeśli weźmiemy pod uwagę niedostępność terenu i wagę transportowanych kamieni. W głównej wieży obronnej znajdował się prawdopodobnie skarbiec i archiwum zakonne. Brama wjazdowa do zamku znajdowała się przy głównej wieży. Na zachód od wieży znajdował się dwukondygnacyjny budynek, na którego parterze był duży hol o wymiarach 20 x 55 m. Według wykopalisk mieściła się tutaj kuchnia oraz pomieszczenia warsztatowe. Nie zachowały się żadne ślady mogące coś powiedzieć o przeznaczeniu pomieszczeń na piętrze - być może była to kaplica. Poniżej znajdował się kościół, a następnie duży budynek mieszkalny rycerzy, w którego piwnicach umieszczono cysterny na wodę. Budynek ten zaprojektowano w taki sposób, że jego zewnętrzne ściany służyły jako mury obronne, pełniąc jednocześnie funkcję wieży. W znacznej mierze budynek ten zapadł się. Poniżej wznosi się północna wieża (ok. 20 x 25 m), która prawdopodobnie była siedzibą dowódcy zamku. Bogato zdobione sale wskazują na funkcje reprezentacyjne wieży. Poniżej, po stronie północnej, rozciągają się rozległe pozostałości fortyfikacji zewnętrznych. Pozostały po nich ślady kilku półokrągłych wież, flanki murów i wały obronne.
Turystyka.
Park Narodowy Montfor jest częścią rezerwatu przyrody strumienia Keziw. Jest to popularny punkt turystyki pieszej, który przyciąga licznych turystów.

</doc>
<doc id="2716202" url="https://pl.wikipedia.org/wiki?curid=2716202" title="Jane Frederick">
Jane Frederick

Jane Wardwell Frederick (ur. 7 kwietnia 1952 w Oakland) – amerykańska lekkoatletka, wieloboistka, dwukrotna uczestniczka letnich igrzysk olimpijskich (Monachium 1972, Montreal 1976).

</doc>
<doc id="2716206" url="https://pl.wikipedia.org/wiki?curid=2716206" title="Linia kolejowa Giżycko – Orzysz">
Linia kolejowa Giżycko – Orzysz

Linia kolejowa Giżycko – Orzysz – zlikwidowana w 1945 roku normalnotorowa linia kolejowa łącząca stację Giżycko ze stacją Orzysz.
Historia.
Linia została otwarta 1 czerwca 1906 roku. Rozstaw szyn wynosił 1435 mm. W 1945 roku nastąpiła fizyczna likwidacja linii.
W związku z budową Centralnego Portu Komunikacyjnego linia może zostać odbudowana w ramach Kolei Warszawsko-Mazurskiej, łączącej Warszawę z Giżyckiem, przez Wyszków, Ostrołękę, Łomżę, Pisz i Orzysz. Linia ta ma być rozbudową Linii kolejowej nr 29 w ramach CPK.

</doc>
<doc id="2716207" url="https://pl.wikipedia.org/wiki?curid=2716207" title="Pianki (stacja kolejowa)">
Pianki (stacja kolejowa)

Pianki – zlikwidowana stacja kolejowa w Piankach na linii kolejowej Giżycko – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716208" url="https://pl.wikipedia.org/wiki?curid=2716208" title="Ublik (stacja kolejowa)">
Ublik (stacja kolejowa)

Ublik – zlikwidowana stacja kolejowa w Ubliku na linii kolejowej Giżycko – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716209" url="https://pl.wikipedia.org/wiki?curid=2716209" title="Konopki Wielkie (stacja kolejowa)">
Konopki Wielkie (stacja kolejowa)

Konopki Wielkie – zlikwidowana stacja kolejowa w Konopkach Wielkich na linii kolejowej Giżycko – Orzysz, w powiecie giżyckim, w województwie warmińsko-mazurskim, w Polsce.

</doc>
<doc id="2716210" url="https://pl.wikipedia.org/wiki?curid=2716210" title="Miłki (stacja kolejowa)">
Miłki (stacja kolejowa)

Miłki – zlikwidowana stacja kolejowa w Miłkach na linii kolejowej Giżycko – Orzysz, w powiecie giżyckim, w województwie warmińsko-mazurskim, w Polsce.

</doc>
<doc id="2716211" url="https://pl.wikipedia.org/wiki?curid=2716211" title="Upałty (stacja kolejowa)">
Upałty (stacja kolejowa)

Upałty – zlikwidowana stacja kolejowa w Upałtach na linii kolejowej Giżycko – Orzysz, w powiecie giżyckim, w województwie warmińsko-mazurskim, w Polsce.

</doc>
<doc id="2716212" url="https://pl.wikipedia.org/wiki?curid=2716212" title="Ruda Staświny">
Ruda Staświny

Ruda Staświny – zlikwidowana stacja kolejowa w Rudej na linii kolejowej Giżycko – Orzysz, w powiecie giżyckim, w województwie warmińsko-mazurskim, w Polsce.

</doc>
<doc id="2716214" url="https://pl.wikipedia.org/wiki?curid=2716214" title="Plecodus multidentatus">
Plecodus multidentatus

Plecodus multidentatus – gatunek słodkowodnej ryby okoniokształtnej z rodziny pielęgnicowatych (Cichlidae), opisany naukowo przez Maxa Polla w 1952 roku.
Endemit jeziora Tanganika w Afryce Wschodniej. Szeroko rozprzestrzeniony w głębszych warstwach wody, zwłaszcza ponad 100 m od powierzchni wody.
Dorasta do 12 cm długości całkowitej. Żywi się łuskami innych ryb, głównie pielęgnic, wyrywanymi ofiarom z kawałkami skóry. Aparat gębowy "P. multidentatus" jest zaopatrzony w 2 rzędy zębów, po jednym na każdej ze szczęk. Ich łączna liczba wynosi około 180. Zęby są drobne, odkrzywione ku tyłowi, w kształcie zbliżonym do cyfry 7. Pień zęba jest wąski i wydłużony, a korona zakrzywiona pod kątem prostym.

</doc>
<doc id="2716216" url="https://pl.wikipedia.org/wiki?curid=2716216" title="Ansbach (ujednoznacznienie)">
Ansbach (ujednoznacznienie)

Niemcy:
Inne:
Zobacz też:

</doc>
<doc id="2716217" url="https://pl.wikipedia.org/wiki?curid=2716217" title="Czwarty gabinet Josepha Lyonsa">
Czwarty gabinet Josepha Lyonsa

Czwarty gabinet Josepha Lyonsa (ang. "Fourth Lyons Ministry") – dwudziesty czwarty gabinet federalny Australii, urzędujący od 29 listopada 1937 do 7 kwietnia 1939. Był pierwszym gabinetem w historii Australii, i jednym z trzech w całych dotychczasowych dziejach tego państwa, dla którego powodem dymisji była śmierć szefa rządu.
Podobnie jak trzeci gabinet Lyonsa, czwarty gabinet tego polityka miał charakter koalicyjny i składał się z Partii Zjednoczonej Australii (UAP) oraz Partii Wiejskiej (CP). Powstał po wyborach w 1937, w których UAP i CP zdołały utrzymać swoją większość w Izbie Reprezentantów. Nominalnym zwycięzcą tego głosowania była wprawdzie Australijska Partia Pracy (ALP), która uzyskała o jeden mandat więcej niż UAP, lecz po dodaniu mandatów CP przewaga koalicji wynosiła 15 deputowanych.
Po nagłej śmierci premiera Lyonsa, który 7 kwietnia 1939 zmarł na atak serca w wieku 59 lat, tymczasowy gabinet utworzył lider mniejszej partii koalicyjnej Earle Page. W tym czasie wewnątrz UAP rozpoczęła się procedura wyłaniania nowego lidera. Został nim Robert Menzies, który 26 kwietnia 1937 - w niespełna trzy tygodnie po śmierci Lyonsa - powołał swój pierwszy gabinet.

</doc>
<doc id="2716218" url="https://pl.wikipedia.org/wiki?curid=2716218" title="Katrin Meinke">
Katrin Meinke

Katrin Meinke (ur. 19 września 1979 w Wismar) – niemiecka kolarka torowa, trzykrotna medalistka mistrzostw świata.
Kariera.
Pierwszy sukces Katrin Meinke osiągnęła w 1996 roku, kiedy podczas mistrzostw świata juniorów zdobyła srebrny medal w sprincie indywidualnym. Rok później była już najlepsza, zdobywając także dwa srebrne medale mistrzostw Europy U-23. Na rozgrywanych w 2000 roku mistrzostwach świata w Manchesterze zdobyła brązowy medal w sprincie indywidualnym, ulegając jedynie Białorusince Natalli Markowniczenko i Kanadyjce Lori-Ann Muenzer. W 2001 roku, podczas mistrzostw świata w Antwerpii zdobyła brązowy medal w wyścigu na 500 m, przegrywając z Meksykanką Nancy Contreras i po raz kolejny z Muenzer. Trzecie miejsce zajęła także w sprincie indywidualnym na mistrzostwach świata w Kopenhadze w 2002 roku. Tym razem wyprzedziły ją Natalla Cylinska (wcześniej Markowniczenko) oraz Australijka Kerrie Meares. Meinke wystąpiła również na igrzyskach olimpijskich w Atenach w 2004 roku, zajmując szóste miejsce w sprincie indywidualnym, dziewiąte w wyścigu punktowym oraz jedenaste w wyścigu na 500 m. Ponadto wielokrotnie zdobywała medale mistrzostw Niemiec.

</doc>
<doc id="2716220" url="https://pl.wikipedia.org/wiki?curid=2716220" title="Limnothrissa">
Limnothrissa

Limnothrissa – jeden z nielicznych rodzajów słodkowodnych ryb z rodziny śledziowatych (Clupeidae). Są endemitami jeziora Tanganika w Afryce Wschodniej.
Klasyfikacja.
Gatunki zaliczane do tego rodzaju:
Część systematyków traktuje obydwa gatunki jako "L. miodon".

</doc>
<doc id="2716221" url="https://pl.wikipedia.org/wiki?curid=2716221" title="French Open 1981">
French Open 1981

Wielkoszlemowy turniej tenisowy French Open w 1981 rozegrano w dniach 25 maja - 7 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Ivan Lendl 6–1, 4–6, 6–2, 3–6, 6–1
Gra pojedyncza kobiet.
 Hana Mandlíková - Sylvia Hanika 6–2, 6–4
Gra podwójna mężczyzn.
 Heinz Günthardt / Balázs Taróczy - Terry Moor / Eliot Teltscher 6–2, 7–6, 6–3
Gra podwójna kobiet.
 Rosalyn Fairbank / Tayna Harford - Candy Reynolds / Paula Smith 6–1, 6–3
Gra mieszana.
 Andrea Jaeger / James Arias - Betty Stöve / Frederick McNair 7–6, 6–4

</doc>
<doc id="2716223" url="https://pl.wikipedia.org/wiki?curid=2716223" title="Szombark (gmina)">
Szombark (gmina)



</doc>
<doc id="2716224" url="https://pl.wikipedia.org/wiki?curid=2716224" title="Łarisa Turczinska">
Łarisa Turczinska

Łarisa Aleksandrowna Turczinska (ros. Лариса Александровна Турчинская, z domu Nikitina, [Никитина]; ur. 29 kwietnia 1965 w Kostromie) – rosyjska lekkoatletka, wieloboistka. W czasie swojej kariery reprezentowała również Związek Socjalistycznych Republik Radzieckich oraz Wspólnotę Niepodległych Państw. Rosjanka jest jedną z czterech zawodniczek w historii, która przekroczyła granicę 7000 punktów w siedmioboju.

</doc>
<doc id="2716228" url="https://pl.wikipedia.org/wiki?curid=2716228" title="French Open 1980">
French Open 1980

Wielkoszlemowy turniej tenisowy French Open w 1980 rozegrano w dniach 26 maja - 8 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Vitas Gerulaitis 6–4, 6–1, 6–2
Gra pojedyncza kobiet.
 Chris Evert - Virginia Ruzici 6–0, 6–3
Gra podwójna mężczyzn.
 Victor Amaya / Hank Pfister - Brian Gottfried / Raúl Ramírez 1–6, 6–4, 6–4, 6–3
Gra podwójna kobiet.
 Kathy Jordan / Anne Smith - Ivanna Madruga / Adriana Villagran 6–1, 6–0
Gra mieszana.
 Anne Smith / Billy Martin - Renáta Tomanová / Stanislav Birner 2–6, 6–4, 8–6

</doc>
<doc id="2716234" url="https://pl.wikipedia.org/wiki?curid=2716234" title="Rydłowo (gmina)">
Rydłowo (gmina)



</doc>
<doc id="2716235" url="https://pl.wikipedia.org/wiki?curid=2716235" title="Stolothrissa tanganicae">
Stolothrissa tanganicae

Stolothrissa tanganicae – gatunek słodkowodnej ryby z rodziny śledziowatych (Clupeidae), jedyny przedstawiciel rodzaju "Stolothrissa". Endemit jeziora Tanganika i rzeki Lukuga w Afryce Wschodniej. Mimo niewielkich rozmiarów (około 10 cm długości), jest najważniejszym gatunkiem użytkowym ryb jeziora Tanganika.
Jest rybą krótko żyjącą, ale płodną, szeroko rozprzestrzenioną w strefie pelagialnej jeziora. Żywi się zooplanktonem. Jaja pelagiczne, larwy i narybek pływają w wodach przybrzeżnych.

</doc>
<doc id="2716236" url="https://pl.wikipedia.org/wiki?curid=2716236" title="Stolothrissa">
Stolothrissa



</doc>
<doc id="2716237" url="https://pl.wikipedia.org/wiki?curid=2716237" title="Juchnowiec (gmina)">
Juchnowiec (gmina)



</doc>
<doc id="2716238" url="https://pl.wikipedia.org/wiki?curid=2716238" title="French Open 1979">
French Open 1979

Wielkoszlemowy turniej tenisowy French Open w 1979 rozegrano w dniach 28 maja - 11 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Víctor Pecci 6–3, 6–1, 6–7(6), 6–4
Gra pojedyncza kobiet.
 Chris Evert - Wendy Turnbull 6–2, 6–0
Gra podwójna mężczyzn.
 Gene Mayer / Sandy Mayer - Ross Case / Phil Dent 6–4, 6–4, 6–4
Gra podwójna kobiet.
 Betty Stöve / Wendy Turnbull - Françoise Durr / Virginia Wade 3–6, 7–5, 6–4
Gra mieszana.
 Wendy Turnbull / Bob Hewitt - Virginia Ruzici / Ion Țiriac 6–3, 2–6, 6–3

</doc>
<doc id="2716241" url="https://pl.wikipedia.org/wiki?curid=2716241" title="Małpy w zimie">
Małpy w zimie

Małpy w zimie (tytuł oryginalny: "Маймуни през зимата") – bułgarsko-niemiecki film fabularny z roku 2006 w reżyserii Mileny Andonowej.
Opis fabuły.
Debiut reżyserski Mileny Andonowej. Film ukazuje historie trzech kobiet (Tana, Lukrecja, Dona). Opowieści o ich życiu rozdzielają dwudziestoletnie przerwy. Historia Cyganki Dony rozgrywa się w roku 1961. Jej jedynym bogactwem jest trójka dzieci, z których każde miało innego ojca. Aby zabezpieczyć ich przyszłość Dona wiąże się ze starym mężczyzną, kaleką. Dwadzieścia lat później toczy się opowieść o Lukrecji - młodej ciężarnej kobiecie, którą porzucił kochanek. Nieoczekiwanie w jej życiu pojawia się młody atrakcyjny mężczyzna, który proponuje jej wyjazd za granicę. Tanę poznajemy w 2001. Jest żoną bogatego biznesmena, ale od dawna czeka na upragnione dziecko. Ratunkiem może być wizyta w spa i spotkanie z atrakcyjnym masażystą.
Nagrody.
Film został zgłoszony jako bułgarski kandydat do nagrody Amerykańskiej Akademii Filmowej dla najlepszego filmu nieanglojęzycznego, ale nie został nominowany.

</doc>
<doc id="2716242" url="https://pl.wikipedia.org/wiki?curid=2716242" title="Gabinet Earle’a Page’a">
Gabinet Earle’a Page’a

Gabinet Earle’a Page’a (ang. "Page Ministry") – dwudziesty piąty gabinet federalny Australii, urzędujący od 7 do 26 kwietnia 1939 roku. Był pierwszym w historii gabinetem kierowanym przez polityka Partii Wiejskiej (CP).
Gabinet miał charakter całkowicie tymczasowy. Jego powstanie było związane z nagłą śmiercią premiera Josepha Lyonsa, który 7 kwietnia 1939 zmarł w wyniku ataku serca. Sytuacja taka oznaczała natychmiastowe zakończenie urzędowania przez działający od listopada 1937 czwarty gabinet Lyonsa, współtworzony przez Partię Zjednoczonej Australii (UAP) i Partię Wiejską. Pierwszym z tych ugrupowań kierował dotąd premier Lyons, a drugim minister gospodarki Earle Page. Po śmierci Lyonsa gubernator generalny Australii lord Gowrie mianował Page’a premierem federalnym, przy czym z góry ustalono, że jego urzędowanie potrwa tylko do chwili, gdy UAP - będąca większym partnerem koalicyjnym - wyłoni nowego lidera. Skład personalny gabinetu Page’a był identyczny z tym, w którym zakończył rządy ostatni gabinet Lyonsa, pomijając zmarłego premiera.
Page podał swój gabinet do dymisji 26 kwietnia, po niespełna trzech tygodniach, aby umożliwić zaprzysiężenie na premiera nowego przywódcy UAP Roberta Menziesa. W imieniu Partii Wiejskiej odmówił jednak odnowienia koalicji, w efekcie czego pierwszy gabinet Roberta Menziesa był gabinetem jednopartyjnym UAP.

</doc>
<doc id="2716248" url="https://pl.wikipedia.org/wiki?curid=2716248" title="Aleś Harun">
Aleś Harun



</doc>
<doc id="2716250" url="https://pl.wikipedia.org/wiki?curid=2716250" title="French Open 1978">
French Open 1978

Wielkoszlemowy turniej tenisowy French Open w 1978 rozegrano w dniach 29 maja - 11 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Guillermo Vilas 6–1, 6–1, 6–3
Gra pojedyncza kobiet.
 Virginia Ruzici - Mima Jaušovec 6–2, 6–2
Gra podwójna mężczyzn.
 Gene Mayer / Hank Pfister - José Higueras / Manuel Orantes 6–3, 6–2, 6–2
Gra podwójna kobiet.
 Mima Jaušovec / Virginia Ruzici - Lesley Turner Bowrey / Gail Sherriff Chanfreau 5–7, 6–4, 8–6
Gra mieszana.
 Renáta Tomanová / Pavel Složil - Virginia Ruzici / Patrice Dominguez 7–6, krecz

</doc>
<doc id="2716253" url="https://pl.wikipedia.org/wiki?curid=2716253" title="Mataranka">
Mataranka

Mataranka - miejscowość na obszarze Terytorium Północnego w Australii, w odległości 420 km na południowy wschód od Darwin. Mataranka położona jest przy skrzyżowaniu dróg Stuart Highway i Roper Highway, na obrzeżach parku narodowego Elsey nad rzeką Roper.

</doc>
<doc id="2716254" url="https://pl.wikipedia.org/wiki?curid=2716254" title="James Hutchison">
James Hutchison

James Hutchinson (ur. 20 kwietnia 1859 w Aberdeen, zm. 6 grudnia 1909 w Melbourne) – australijski polityk szkockiego pochodzenia, w latach 1903-1909 członek Izby Reprezentantów. Minister bez teki w pierwszym gabinecie Fishera (1908-1909).
Życiorys.
Po ukończeniu szkoły podstawowej nie kontynuował nauki, lecz podjął pracę w fabryce dywanów, a później w sklepie spożywczym i piekarni. Następnie przyuczył się do zawodu drukarza i rozpoczął pracę w tym charakterze dla szkockich wydawców gazet. W 1884 zachęcony przez kolegę z pracy wyemigrował do Australii Południowej, wówczas kolonii brytyjskiej. Początkowo pracował jako drukarz, lecz stracił pracę ze względu na podjęty strajk. Wraz z dwoma kolegami zwolnionymi w podobnych okolicznościach założył własną drukarnię, która z czasem podjęła też działalność wydawniczą.
W latach 90. XIX zaangażował się w działalność polityczną, biorąc udział w tworzeniu struktur Zjednoczonej Partii Pracy, która później weszła w skład ogólnokrajowej Australijskiej Partii Pracy (ALP). Początkowo zasiadał w samorządzie lokalnym jednej z dzielnic Adelaide, a w 1898 został wybrany do Izby Zgromadzenia Australii Południowej.
Po inauguracji Związku Australijskiego w 1901 i przekształceniu Australii Południowej w jeden z jego stanów, początkowo pozostał w parlamencie w Adelajdzie, lecz w 1903 uzyskał mandat w federalnej Izbie Reprezentantów, obradującej wówczas w Melbourne. W roku 1908 został ministrem bez teki w pierwszym gabinecie premiera Andrew Fishera, w praktyce jego obowiązki związane były z reprezentowaniem ministra obrony w debatach parlamentarnych. Opuścił rząd po dymisji Fishera w czerwcu 1909. W grudniu tego samego roku nagle zachorował i zmarł, za przyczynę zgonu uznano ostre zapalenie nerek oraz pęcherzyka żółciowego.
Miał 50 lat, pozostawił żonę i szóstkę dzieci. Został pochowany w Adelajdzie w obrządku Kościoła prezbiteriańskiego, do którego należał.

</doc>
<doc id="2716259" url="https://pl.wikipedia.org/wiki?curid=2716259" title="Cerkiew św. Teodozjusza Czernihowskiego w Łucku">
Cerkiew św. Teodozjusza Czernihowskiego w Łucku

Cerkiew św. Teodozjusza Czernihowskiego – prawosławna cerkiew w Łucku. Należy do parafii wchodzącej w skład eparchii wołyńskiej Kościoła Prawosławnego Ukrainy. 
Cerkiew została wzniesiona w 1906, zastępując istniejącą wcześniej drewnianą kaplicę cmentarną (obiekt znajduje się w obrębie prawosławnego cmentarza funkcjonującego od 1848). Do połowy XX wieku była to cerkiew cmentarna. 
Na początku lat 90. XX wieku obiekt przejął niekanoniczny Patriarchat Kijowski. W okresie administrowania obiektem przez tę jurysdykcję przeprowadzono remont cerkwi i wzniesiono pomnik z okazji 2000. rocznicy narodzenia Chrystusa.
Od 2018 r. cerkiew należy do Kościoła Prawosławnego Ukrainy.

</doc>
<doc id="2716260" url="https://pl.wikipedia.org/wiki?curid=2716260" title="Triumph Toledo">
Triumph Toledo

Triumph Toledo - kompaktowy samochód osobowy wprowadzony na rynek w sierpniu 1970 pod marką Triumph jako tańsza wersja modelu 1300. Pojazd wykorzystywał przedni pas nadwozia z Triumpha 1500, użyto jednak prostokątnych reflektorów zamiast podwójnych okrągłych z pierwowzoru. Tylny pas nadwozia przejęto z modelu 1300, zastosowano jedynie prostsze klosze lamp.
Zrezygnowano z przedniego napędu na rzecz tylnego z tylnym mostem ze sprężynami śrubowymi. Miało to na celu uproszczenie konstrukcji i zmniejszenie ceny pojazdu. Zubożone zostało także wnętrze oraz wyposażenie pojazdu.
Początkowo Triumph Toledo dostępny był wyłącznie w 2-drzwiowej wersji nadwozia z silnikiem 1300 cm³ o mocy maksymalnej 59 KM (43 kW). Na obu osiach montowano hamulce bębnowe, niedostępna była automatyczna skrzynia biegów oraz przekładnia z nadbiegiem.
W marcu 1971 podczas Geneva Motor Show zaprezentowano 4-drzwiową odmianę "special export" charakteryzującą się bogatszym wyposażeniem. Dostępna była ona z większym silnikiem 1500 w dwóch wariantach, z pojedynczym bądź podwójnym gaźnikiem, moc maksymalna wynosiła odpowiednio 62 i 65 KM (45 i 48 kW). Od końca sierpnia 1971 wersja ta była dostępna także na rodzimym brytyjskim rynku. 
Pojazd przechodził kilka modernizacji, od października 1972 standardowo montowano hamulce tarczowe, od końca 1973 ogrzewanie tylnej szyby. W marcu 1975 zaprzestano produkcji wersji 2-drzwiowej. Wariant 4-drzwiowy był wciąż ulepszany, skrzynia biegów pochodząca z modelu Herald została zastąpiona odpowiednikiem z Spitfire 1500, oprócz tego pojazd otrzymał nowe sprzęgło. Zmodernizowano także wygląd nadwozia oraz wzbogacono wyposażenie. Ostatecznie samochód został zastąpiony w marcu 1976 przez model Dolomite 1300/1500. Łącznie powstało 119 182 egzemplarzy.
Akcja serwisowa.
W sierpniu 1973 miała miejsce największa akcja serwisowa w Wielkiej Brytanii. Do serwisów wezwano właścicieli pojazdów Triumph 1500, Dolomite i Toledo. Akcja objęła 103 000 pojazdów, elementem który spowodował całą sprawę była rozpórka w przednim zawieszeniu która w odpowiednich okolicznościach mogła pęknąć i uniemożliwić kierowanie samochodem.
Dane techniczne.
1970 Toledo

</doc>
<doc id="2716262" url="https://pl.wikipedia.org/wiki?curid=2716262" title="Stanisław Nowak (duchowny)">
Stanisław Nowak (duchowny)



</doc>
<doc id="2716263" url="https://pl.wikipedia.org/wiki?curid=2716263" title="Libijskie Siły Powietrzne">
Libijskie Siły Powietrzne

Libijskie Siły Powietrzne – są częścią sił zbrojnych odpowiedzialną za prowadzenie działań w powietrzu, w wyniku nalotów NATO w 2011 mogły utracić większość ze swojego wyposażenia.
Historia.
W 1968 roku przed bezkrwawym zamachem stanu zamówiono 18 sztuk lekkich myśliwców F-5A/B. Finalnie rok później przez pucz kapitana Kaddafiego dostarczono jedynie 8 F-5A i 2 F-5B. Jeden samolot utracony został w trakcie użytkowania podczas nocnego patrolu. Druga maszyna doznała uszkodzeń w wyniku wypadku przy kołowaniu. Amerykańskie embargo na części zamienne utrudnił eksploatację. Przez pewien czas utrzymywano je przy pomocy greckiego personelu. Wycofano je przedwcześnie i 7 z nich trafiło w 1975 roku do Turcji.
W związku z utratą możliwości zakupu uzbrojenia w USA i Wielkiej Brytanii z powodów politycznych, Libia zaczęła od początku lat 70. kupować samoloty bojowe we Francji (Mirage 5, Mirage F1) i ZSRR (MiG-21, MiG-23, MiG-25, Su-20, Su-22, Su-24), a samoloty szkolno-bojowe także w Jugosławii (SOKO G-2 Galeb, jako ich największy zagraniczny użytkownik) i Włoszech (SF 260).
Z uwagi na izolację międzynarodową po zakończeniu zimnej wojny, dokładny stan lotnictwa Libii nie był znany, a wiele samolotów było niesprawnych z braku części i dopiero po 2003 roku i zniesieniu sankcji ONZ Libia zaczęła stopniowo otwierać się na świat. W grudniu 2006 roku zorganizowano w Libii pierwszą wystawę lotnictwa wojskowego LAVEX 06.
Podczas wojny domowej w Libii w 2011 roku, zwłaszcza na skutek ogłoszenia strefy zakazu lotów przez Radę Bezpieczeństwa ONZ, zniszczeniu uległo wiele samolotów strony rządowej. Począwszy od marca 2011 roku pozostałe samoloty libijskie były stopniowo zdobywane lub uciekały na stronę nowo utworzonych opozycyjnych Wojsk Lotniczych Wolnej Libii i były używane przeciw siłom rządowym Kaddafiego. W 2014 roku powstał uznany przez społeczność międzynarodową nowy rząd w Tobruku i podporządkowane mu lotnictwo podjęło od maja 2014 roku działania przeciw siłom islamistów, którzy zorganizowali też własne szczątkowe lotnictwo (). Od 2013 roku wsparcia materiałowego nowemu rządowi Libii udzielił Egipt, dostarczając stare myśliwce MiG-21 i śmigłowce Mi-8.
Konflikty.
Działania zbrojne z niewielkim zaangażowaniem:

</doc>
<doc id="2716264" url="https://pl.wikipedia.org/wiki?curid=2716264" title="Święty Bénézet">
Święty Bénézet



</doc>
<doc id="2716265" url="https://pl.wikipedia.org/wiki?curid=2716265" title="Katastrofa autobusu pod Gdańskiem">
Katastrofa autobusu pod Gdańskiem



</doc>
<doc id="2716268" url="https://pl.wikipedia.org/wiki?curid=2716268" title="Mistrzostwa Afryki w Lekkoatletyce 2012">
Mistrzostwa Afryki w Lekkoatletyce 2012

18. Mistrzostwa Afryki w Lekkoatletyce – zawody lekkoatletyczne pod auspicjami Confederation of African Athletics, które odbyły się od 27 czerwca do 1 lipca 2012 na Stade Charles de Gaulle w Porto-Novo, stolicy Beninu.
Do mistrzostw Afryki, które pierwszy raz w swojej historii odbyły się w Beninie, zgłoszono 816 zawodników z 50 krajów – najwięcej w historii imprezy.

</doc>
<doc id="2716271" url="https://pl.wikipedia.org/wiki?curid=2716271" title="Letná">
Letná

Letná – wzgórze w centrum Pragi, położone na lewym brzegu Wełtawy, naprzeciwko Starego Miasta. Administracyjnie należy do dzielnic Holešovice i Bubeneč (dzielnica Praga 7).
Wzgórze jest pokryte błoniami o nazwie "Letenská pláň" oraz parkiem "Letenské sady", które razem stanowią popularne tereny rekreacyjne i miejsce spacerów. W latach 1955–1962 stał tam pomnik Stalina, a obecnie stoi metronom.
23 czerwca 2019 odbyła się tam manifestacja przeciwko premierowi Andrejowi Babišowi.

</doc>
<doc id="2716274" url="https://pl.wikipedia.org/wiki?curid=2716274" title="Roper Highway">
Roper Highway

Roper Highway - droga stanowa nr 20 w Australii, na obszarze Terytorium Północnego. Droga łączy miejscowość Mataranka, przy skrzyżowaniu z drogą krajową Stuart Highway z osadą Ngukurr i drogą "Numbulwar Road", prowadzącą do miejscowości Numbulwar, przy zatoce Karpentaria.

</doc>
<doc id="2716280" url="https://pl.wikipedia.org/wiki?curid=2716280" title="Degażówki">
Degażówki

Degażówki – rodzaj nożyczek z ostrzami w kształcie zębów – na jednym lub na obu ostrzach. Używane we fryzjerstwie do przerzedzania (degażowania) włosów oraz występujące w odmianie do pielęgnacji sierści zwierząt (psów, kotów).
Ten typ nożyczek stosuje się do zmniejszania objętości włosów (przerzedzania), cieniowania, strzyżenia punktowego.
Wyróżnia się trzy rodzaje degażówek:

</doc>
<doc id="2716282" url="https://pl.wikipedia.org/wiki?curid=2716282" title="Stefan Kopecki">
Stefan Kopecki

Stefan Edward Kopecki (ur. 10 marca 1895 we Lwowie, zm. wiosną 1940 w Charkowie) – major artylerii Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Syn Władysława (1860–1923) i Idy z domu Turnau (1875–1955). Miał brata Adama Edwarda (1898–1940), ppor. Wojska Polskiego, który został osadzony w Starobielsku i w 1940 zamordowany w Charkowie.
W 1913 ukończył Gimnazjum oo. Jezuitów w Chyrowie. W czasie I wojny światowej walczył w szeregach pułku armat polowych nr 29.
W 1918 roku wstąpił do Wojska Polskiego. Został przydzielony do 1 pułku artylerii polowej, w którego szeregach uczestniczył w wojnie polsko-ukraińskiej (w tym w walkach w obronie miasta Lwowa) i wojnie polsko-bolszewickiej 1918–1920. Za bohaterstwo, w której został odznaczony Krzyżem Srebrnym Orderu Virtuti Militari.
Po zakończeniu działań wojennych pozostał w wojsku został zweryfikowany do stopnia kapitana ze starszeństwem z dniem 1 czerwca 1919 roku. Od 1923 roku służył w 23 pułku artylerii polowej, pełniąc obowiązki dowódcy II dywizjonu. W sierpniu 1925 roku został przeniesiony do 24 pułku artylerii polowej w Jarosławiu na stanowisko pełniącego obowiązki kwatermistrza. W 1927 został awansowany do stopnia majora ze starszeństwem z dniem 1 stycznia 1927 roku w korpusie oficerów artylerii. W 1928 roku był dowódcą II dywizjonu. W marcu 1932 roku został przesunięty na stanowisko kwatermistrza pułku. W kwietniu 1935 roku został przesunięty na stanowisko dowódcy dywizjonu. W 1938 roku został przeniesiony na stanowisko Rejonowego Inspektora Koni w Samborze. Zajmował się rejestracją koni, które w razie wybuchu wojny miały zostać skonfiskowane na potrzeby wojska.
8 września 1939, gdy Niemcy zaczęli bombardować Sambor, ewakuował się wraz z rodziną w kierunku wschodnim. Po agresji ZSRR na Polskę wzięty do niewoli sowieckiej w Stanisławowie. Był przetrzymywany w obozie w Starobielsku. Stamtąd nadsyłał korespondencję do bliskich, w której poinformował m.in. że wraz z nim w obozie był przetrzymywany jego młodszy brat Adam (podporucznik). Według powojennej relacji jego kolegi, Kazimierza Plisowskiego, Stefan Kopecki został wywieziony z obozu po 13 kwietnia 1940. Wówczas wraz z innymi jeńcami został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940 (część zbrodni katyńskiej). Znajduje się w wykazie, poz. 1507. Zamordowani jeńcy są pochowani na Cmentarzu Ofiar Totalitaryzmu w Charkowie w Piatichatkach.
Stefan Kopecki był żonaty z Marią (1898–1984), miał córkę Marię (po mężu Hernas). 
Upamiętnienie.
Stefan Kopecki został symbolicznie upamiętniony na grobowcu swojej żony na Cmentarzu Rakowickim w Krakowie (kwatera LXVIII-7-9).
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy" / „Katyń... Ocalić od zapomnienia” obaj bracia Adam i Stefan Kopeccy zostali uhonorowani poprzez zasadzenie Dębów Pamięci przy Szkole Podstawowej im. bł. ks. Jana Balickiego w Morawsku.

</doc>
<doc id="2716284" url="https://pl.wikipedia.org/wiki?curid=2716284" title="Biały terror w Hiszpanii">
Biały terror w Hiszpanii

Biały terror w Hiszpanii – termin odnoszący się do aktów przemocy, gwałtów, morderstw i innych zbrodni popełnionych przez hiszpańskich nacjonalistów w czasie hiszpańskiej wojny domowej i podczas dyktatury Francisco Franco. Masowe egzekucje rozpoczęły się na początku wojny domowej w lipcu 1936 i były kontynuowane po wojnie do 1945.
Liczba ofiar białego terroru jest obecnie przedmiotem debaty. Według różnych szacunków śmierć poniosło od 57 662 do nawet 400 000 ofiar. Amerykański katolicki autor Warren H. Carroll, poparł hiszpańskiego historyka Ramona Salasa Larrazábala w ocenie liczby ofiar białego terroru na 57 662, przy czym zaznaczył, że 22 641 ludzi zostało skazanych na śmierć po wojnie w uczciwych procesach, dlatego nie powinno uznawać się tego za ofiary, a słusznie skazanych. Doktor Paweł Skibiński na poniżej 60 tys. Przy czym zaznaczył, że podczas wojny biały terror zabił 30 tys. osób Inne wyliczenia mówią o 150 000, 200 000 i 400 000 ofiar.
Tło.
Druga Republika Hiszpańska została utworzona w dniu 14 kwietnia 1931, po abdykacji króla Alfonsa XIII. Rząd, kierowany przez prezydenta Niceto Alcalę-Zamorę, prowadził program daleko idących reform, w tym reformy rolnej, rozdziału kościoła i państwa, wprowadził prawo do rozwodu, prawo wyborcze dla kobiet (listopad 1933), wprowadził autonomię dla Katalonii i Kraju Basków (październik 1936). Część proponowanych reform była jednak zablokowana przez prawo i odrzucone przez radykałów. Radykalna prawica domagała się zaprzestania reform, anarchiści domagali się jeszcze bardziej radykalnych reform i likwidacji kapitalizmu. Republika była atakowana zarówno z prawej (nieudany zamachu stanu w 1932), jak i lewej strony (rewolucja w Asturii 1934). Republika odniosła także duże straty gospodarcze po Wielkim Kryzysie.
W lutym 1936 Front Ludowy (koalicja lewicy) wygrał wybory parlamentarne. W odpowiedzi na to, w dniu 17 lipca 1936, część armii zbuntowała się przeciwko demokratycznemu rządowi. Wojsko i popierający ją nacjonaliści wspomagani przez III Rzeszę i Włochy, ostatecznie zwyciężyli w 1939. Franco rządził krajem przez następne 36 lat. W tym okresie dochodziło do masowych represji, więźniowie polityczni trafiali do obozów koncentracyjnych, a homoseksualiści do szpitali psychiatrycznych.
Biały terror.
Biały terror rozpoczął się w dzień zamachu stanu, 17 lipca 1936. Doszło wówczas do setek morderstw na terenie kontrolowanym przez rebeliantów, złapani republikanie byli zabijani, dochodziło do licznych grabieży. Punktem kulminacyjnym terroru była masakra w Badajoz. Zginęło wówczas od 1 341 do 4 000 cywili i republikańskich żołnierzy. Bombardowaniu uległy hiszpańskie miasta takie jak: Madryt, Malaga, Almería, Lérida, Durango, Granollers, Alcañiz, Walencja, Barcelona. Większość z nich została zbombardowana przez włoski Aviazione Legionaria (liczbę ofiar bombardowań szacuje się na od 5 000 do 10 000 ludzi). Bombardowanie baskijskiej Guerniki przeszło do historii jako symbol okrucieństwa wojny.
Głównym celem terroru było przestraszenie ludności cywilnej, która sprzeciwiała się rebelii. Ofiarami czystek dokonywanych na obszarach kontrolowanych przez nacjonalistów była inteligencja, nauczyciele i liderzy związkowi. Do największych doszło w Grenadzie (od 26 lipca 1936 do 1 marca 1939) i w Kordobie, gdzie została wymordowana prawie cała elita niepopierająca frankistów. Z powodu masowego terroru w wielu obszarach kontrolowanych przez nacjonalistów tysiące republikanów opuściło swoje domy i próbowało ukryć się w pobliskich lasach i górach. Wielu z nich dołączyło do antyfaszystowskiej partyzantki. Setki tysięcy innych uciekło do obszarów kontrolowanych przez legalny rząd. W 1938 w Barcelonie było już ponad milion uchodźców. 
Po zajęciu Francji przez nazistowskie Niemcy, Franco zachęcał hitlerowców do wysyłania przebywających tam republikanów do niemieckich obozów koncentracyjnych. 5 000 republikanów zostało wywiezionych do Dachau, inni do Buchenwaldu (w tym pisarz Jorge Semprún), Bergen-Belsen, Sachsenhausen, Auschwitz-Birkenau, Flossenbürga i Mauthausen-Gusen (5 000 z 7 200 hiszpańskich więźniów w Mauthausen zginęło).
Od czasu wprowadzenia dyktatury, dzieci działaczy republikańskich były masowo odbierane rodzicom, i przekazywane w ręce rodzin prawicowych lub do sierocińców prowadzonych przez kler, gdzie były wychowywane zgodnie z ideologią frankistowską (w propagandzie nazywane jako „edukacja moralna”). Taki los mógł spotkać od 30 do 40 tysięcy dzieci. W 1941 reżim wprowadził dekret, pozwalający wprowadzać do metryk fałszywe dane – odtąd rodziny dokonujące „adopcji” mogły być prawnie uznane za rodziców biologicznych. Początkowo „adopcji” dokonywano głównie na dzieciach strony republikańskiej, wkrótce jednak ofiarami handlu ludźmi stały się przypadkowe rodziny. Proceder trwał nawet po upadku dyktatury Franco. Szacuje się, że w ten sposób porwanych i sprzedanych mogło zostać kilkaset tysięcy dzieci. Rodzice często fałszywie informowani byli o śmierci dziecka, a współczesne ekshumacje dowiodły, że wiele z trumien rzekomo martwego dziecka nie zawiera nawet ciała. W handlu oraz porwaniach dzieci działaczy republikańskich uczestniczyły zakonnice, lekarze, księża, położne i urzędnicy.
Postawa Kościoła katolickiego.
Kościół katolicki w Hiszpanii współpracował z rebeliantami. Część przedstawicieli kleru katolickiego popierało biały terror, a część, mimo grożących im konsekwencji, potępiła zbrodnie (nacjonaliści zabili co najmniej 16 baskijskich księży). Aresztowano i deportowano setki księży którzy nie poparli nacjonalistów.
Zobacz też.
Czerwony terror w Hiszpanii

</doc>
<doc id="2716292" url="https://pl.wikipedia.org/wiki?curid=2716292" title="Lista meczów reprezentacji Grecji w piłce nożnej mężczyzn w finałach mistrzostw świata">
Lista meczów reprezentacji Grecji w piłce nożnej mężczyzn w finałach mistrzostw świata

Lista meczów reprezentacji Grecji w piłce nożnej w finałach Mistrzostw Świata

</doc>
<doc id="2716294" url="https://pl.wikipedia.org/wiki?curid=2716294" title="Rebelia rumowa">
Rebelia rumowa

Rebelia rumowa – bunt wojska oraz części ludności Nowej Południowej Walii przeciwko władzy gubernatora Williama Bligha, który miał miejsce 26 stycznia 1808 roku.
Oficerowie Korpusu Nowej Południowej Walii zmonopolizowali handel zagraniczny kolonii wykupując towary przywożone do portów przez statki handlowe i sprzedając je ze znacznym zyskiem. Do artykułów o największym znaczeniu należały rum, a także herbata, cukier i tytoń, które wielu oficerom pozwoliły dorobić się fortun, podobnie jak majątków ziemskich, które obejmowali na niejasnych zasadach. Oficerowie używali też często alkoholu jako środka płatniczego wobec żołnierzy, służących i zatrudnianych do różnego rodzaju prac skazańców.
Przybyły w 1806 roku gubernator William Bligh (znany z bycia ofiarą buntu na HMS „Bounty”) podjął działania na rzecz ukrócenia przejmowania majątków ziemskich, handlu alkoholem i używania stanowisk do uzyskiwania korzyści osobistych. Jego działania spotkały się jednak z niezadowoleniem ludności, głównie z powodu prowadzenia przez samego gubernatora podobnych przedsięwzięć. Bligha oskarżono o wykorzystywanie na cele prywatne państwowej ziemi, opłacanie zatrudnianych prywatnie robotników z publicznej kasy, zagarnięcie państwowych stad, budowę prywatnych nieruchomości za środki publiczne oraz obsadzanie stanowisk za pomocą posłusznych ludzi. Bligh naraził się także ludności, gdy nakazał wyburzenie znacznej części zabudowy w związku z rzekomymi nieprawidłowościami prawnymi przy ich budowie. Z kolei w niełaskę żołnierzy popadł za sprawą decyzji, aby wypłacać im żołd w czekach do zrealizowania w Anglii, nie zaś w gotówce. Ze względu na swój dyktatorski styl sprawowania urzędu przezywany był "Kaligulą".
Na czele ruchu niezadowolonych stanął John Macarthur. Na początku 1808 roku Macarthur odmówił zapłaty grzywny i został postawiony przed sądem, w którym kwestionował zasadność prowadzenia procesu przez sędziego będącego stronnikiem gubernatora. 26 stycznia 1808 roku Bligh zapowiedział oskarżenie oficerów o nieprzestrzeganie wyznaczonych przez gubernatora zasad prowadzenia rozprawy. To zdarzenie bezpośrednio sprowokowało oficerów pod wodzą komendanta Korpusu Nowej Południowej Walii, mjr. George'a Johnsona, do wyruszenia na czele grupy 400 żołnierzy do Budynku Rządowego, gdzie po dwóch godzinach poszukiwań znaleźli Bligha ukrytego pod łóżkiem.
Gubernatora oskarżono o pogardę dla wymiaru sprawiedliwości, naruszenie własności prywatnej, bezpodstawne zajęcie domów i ziemi, aresztowanie obywateli bez podstaw prawnych i zastraszanie urzędników. Bligh przebywał w więzieniu buntowników ponad rok, do czasu gdy zgodził się wyjechać do Wielkiej Brytanii, jednak zawrócił z drogi i wrócił do Sydney, gdzie usiłował odzyskać władzę.
W 1809 rząd brytyjski uznał rozwiązanie zatargu za niemożliwe i odwołał Bligha, a na jego miejsce mianował Lachlana Macquarie'a.
Określenie "rebelia rumowa" zostało użyte po raz pierwszy w książce Williama Howitta, wydanej w Wielkiej Brytanii w 1855 roku.

</doc>
<doc id="2716295" url="https://pl.wikipedia.org/wiki?curid=2716295" title="Letenské sady">
Letenské sady

Letenské sady - park w centrum Pragi, na wzgórzu Letná, dogodny punkt widokowy na położone na przeciwnym brzegu Wełtawy Stare Miasto, a także praski Hrad i wzgórze Petřín.
W latach 1955-1962 stał tutaj największy na świecie pomnik Stalina. Podczas Aksamitnej rewolucji, 25-26 listopada 1989 odbywały się tutaj wielkie demonstracje przeciwko władzom komunistycznym, w których brało udział około 750 tysięcy ludzi. 7 września 1996 w parku dał koncert przed 127 tysiącami widzów Michael Jackson, który właśnie tym koncertem rozpoczął trasę HIStory World Tour.
Znajduje się tu oprócz tego najstarsza działająca karuzela, Hanavský pavilon z 1891 wybudowany przy okazji wystawy jubileuszowej, marmurowy cokół będący pozostałością pomnika Stalina, oraz tzw. "Bruselský pavilon", powstały z okazji wystawy Expo 1958.

</doc>
<doc id="2716298" url="https://pl.wikipedia.org/wiki?curid=2716298" title="Obserwatorium Paranal">
Obserwatorium Paranal

Obserwatorium Paranal – obserwatorium astronomiczne położone w chilijskich Andach na wysokości 2635 m n.p.m. na górze Cerro Paranal, około 130 km na południe od Antofagasty w Chile i 12 km od wybrzeża Pacyfiku. Należy do Europejskiego Obserwatorium Południowego (ESO). Znajdują się tu następujące teleskopy:
Ciekawostka.
Obserwatorium Paranal można zobaczyć w filmie o Jamesie Bondzie. Tłem dla niektórych scen „007 Quantum of Solace” była Residencia. To wyjątkowa konstrukcja wybudowana jako hotel dla astronomów pracujących w ekstremalnych warunkach panujących na dużej wysokości. 

</doc>
<doc id="2716299" url="https://pl.wikipedia.org/wiki?curid=2716299" title="John MacArthur">
John MacArthur

Zobacz też:

</doc>
<doc id="2716302" url="https://pl.wikipedia.org/wiki?curid=2716302" title="Krzysztof Dzikowski (lekarz)">
Krzysztof Dzikowski (lekarz)

Krzysztof Dzikowski (24 kwietnia 1933 w Poznaniu, zm. 3 marca 1992 tamże) – polski lekarz, działacz społeczny w zakresie opieki nad dziećmi i młodzieżą niepełnosprawną, jedna z pierwszych osób odznaczona Orderem Uśmiechu.
Życiorys.
Jego ojciec był profesorem Gimnazjum im. Marii Magdaleny, wykładał język francuski. Gdy wybuchła II wojna światowa, rodzina Dzikowskich została wysiedlona do Generalnego Gubernatorstwa. Po wojnie Dzikowski powrócił do Poznania.
W 1950 ukończył Gimnazjum im. Marii Magdaleny, później studiował na Akademii Medycznej w Poznaniu, uzyskując dyplom Wydziału Lekarskiego (1955).
Od 1955 do 1964 współpracował z Karolem Jonscherem w Klinice Chorób Dzieci Akademii Medycznej.
Od 1955 pracował w Państwowym Pogotowiu Opiekuńczym. Od 1964 pracował jako lekarz w Szkole Podstawowej Specjalnej nr 107. Od 1973 był kierownikiem Poradni Zdrowia Psychicznego dla Dzieci i Młodzieży ZOZ Poznań-Grunwald. Wszystkie funkcje pełnił do śmierci w 1992.
W 1980 uczestniczył w Światowej Olimpiadzie Sportowej dla Dzieci i Młodzieży Niepełnosprawnej (USA).
Działał w Oddziale Poznańskim Polskiego Towarzystwa Higieny Psychicznej (od 1970 przewodniczący), Zarządzie Głównym Polskiego Towarzystwa Higieny Psychicznej w Warszawie, Poznańsko-Lubelskim Oddziale Polskiego Towarzystwa Psychiatrycznego (sekcja Psychiatrii Dziecięcej), Wielkopolskiej Izbie Lekarskiej, Okręgowej Radzie Lekarskiej, Komisji Zdrowia Publicznego, Naczelnej Izbie Lekarskiej (Zespół ds. Farmakoterapii).
Prowadzone przez niego placówki uważane były za wzorcowe. Skupiał w nich zaangażowanych specjalistów – psychologów, pedagogów, lekarzy i tworzył sprawną strukturę organizacyjną. Określany był jako "wspaniały i szlachetny człowiek, ofiarny lekarz poświęcający całe życie dzieci i młodzieży (...), niestrudzony i zaangażowany działacz społeczny na polu walki o prawa dziecka".

</doc>
<doc id="2716305" url="https://pl.wikipedia.org/wiki?curid=2716305" title="John McArthur">
John McArthur

Zobacz też:

</doc>
<doc id="2716307" url="https://pl.wikipedia.org/wiki?curid=2716307" title="Siarczek węgla(IV)">
Siarczek węgla(IV)



</doc>
<doc id="2716308" url="https://pl.wikipedia.org/wiki?curid=2716308" title="George Johnston">
George Johnston



</doc>
<doc id="2716313" url="https://pl.wikipedia.org/wiki?curid=2716313" title="Wystawa Jubileuszowa w Pradze 1891">
Wystawa Jubileuszowa w Pradze 1891

Wystawa Jubileuszowa w Pradze (cz. "Jubilejní zemská výstava") - wystawa gospodarcza zorganizowana w 1891 w Pradze. Pierwotnie miała przedstawiać dorobek gospodarczy całego kraju, jednak ze względu na jej bojkot przez przedsiębiorców niemieckich stała się okazją do zaprezentowania osiągnięć czeskiego przemysłu i rzemiosła.
Inspiracją do zorganizowaniu wystawy była węgierska wystawa powszechna w Budapeszcie w 1885, która wywołała żywe zainteresowanie na ziemiach czeskich. W 1888 został powołany komitet organizacyjny wystawy. Zadecydowano, iż wystawa odbędzie się w 1891, w setną rocznicę pierwszej wystawy przemysłowej w Pradze w 1791. Niemieccy przedsiębiorcy zaczęli wnioskować jednak, aby wystawę zorganizować o rok później - pretekstem miała być niemożność odpowiedniego przygotowania terenu wystawy w ustalonym terminie. W następstwie niemieccy przedstawiciele wystąpili z wszelkich komitetów organizacyjnych, zaś niemieccy przedsiębiorcy odmówili swojego udziału w wystawie. Paradoksalnie, dało to efekt odwrotny od zamierzonego, gdyż Czesi zintensyfikowali swoje wysiłki organizacyjne, wystawa zaś stała się narodową demonstracją czeskich osiągnięć.
Pozostałością wystawy jubileuszowej są liczne obiekty w Pradze, m.in. Kolejka linowa na Petřín, Wieża Petrińska, czy Hanavský pavilon.

</doc>
<doc id="2716315" url="https://pl.wikipedia.org/wiki?curid=2716315" title="Umbelliferae">
Umbelliferae



</doc>
<doc id="2716316" url="https://pl.wikipedia.org/wiki?curid=2716316" title="Hanavský pavilon">
Hanavský pavilon

Hanavský pavilon – neobarokowa budowla, znajdująca się w parku Letenské sady w praskiej dzielnicy Holešovice. Żeliwna konstrukcja, projektu Otto Haisera, powstała z okazji czeskiej wystawy jubileuszowej w roku 1891, jako pawilon reprezentacyjny huty, której właścicielem był wówczas książę Wilhelm, 2. książę von Hanau-Hořovice (po czesku: Vilém Hanavský) – stąd nazwa obiektu. Jest to zarazem pierwsza budowla w Pradze powstała z żelaza, betonu i szkła.

</doc>
<doc id="2716318" url="https://pl.wikipedia.org/wiki?curid=2716318" title="Piekło DLL">
Piekło DLL

Piekło DLL () – termin na komplikacje, które pojawiają się przy korzystaniu z bibliotek dynamicznych stosowanych w systemach operacyjnych Microsoft Windows, szczególnie w odziedziczonej wersji 16-bitowej, w której wszystkie aplikacje działają we wspólnej przestrzeni adresowej. Chociaż wyrażenie to jest specyficzne dla Windows, i od niego pochodzi bardziej ogólny i niezależny od platformy termin „piekło zależności”, to rym „DLL hell” w wersji angielskiej powoduje, że jego użycie jest popularne przy omawianiu ogólnych przypadków problemów zależności w Windows.
Piekło DLL może objawiać się na różne sposoby; zwykle aplikacje się nie uruchamiają lub działają nieprawidłowo. W nowych wersjach Windows problem nie jest już tak dotkliwy dzięki wprowadzeniu .NET Framework, Registration-Free COM i funkcjonalności zapobiegającej nadpisaniu plików systemowych.
Problemy.
Istnieje wiele powszechnie spotykanych problemów z bibliotekami DLL – zwłaszcza gdy w systemie zainstalowano i odinstalowano wiele różnych aplikacji. Trudności zawierają konflikty pomiędzy różnymi wersjami bibliotek DLL, problemy w dostępie do wymaganych bibliotek i istnienie wielu niepotrzebnych kopii bibliotek.
Niekompatybilne wersje.
Konkretna wersja biblioteki może być zgodna z częścią (i niezgodna z inną) programów, które jej wymagają. System Windows był szczególnie podatny na tę przypadłość ze względu na nacisk do stosowania łączenia dynamicznego bibliotek C++ i mechanizm osadzania obiektów (OLE). Klasy w C++ eksportują wiele metod, a jedna zmiana w klasie (jak np. nowa metoda wirtualna) może spowodować utratę kompatybilności z programami, które były utworzone w oparciu o wcześniejszą wersję. Mechanizm osadzania obiektów ma ścisłe zasady, które mają temu zapobiec – od interfejsów wymaga się aby były stabilne a zarządzanie pamięcią nie jest współdzielone. Lecz to nie jest wystarczające, bo może się zmienić semantyka klasy. Co dla jednego programu jest „poprawką” w innym może oznaczać usunięcie „funkcjonalności”. Zanim pojawił się Windows 2000, systemy Windows były bardzo wrażliwe na takie zmiany, gdyż tabela klas COM była wspólna dla wszystkich użytkowników i procesów. Tylko jeden obiekt COM, z jednego pliku DLL/EXE mógł być zadeklarowany w systemie jako serwis dla konkretnej globalnej klasy COM. Jeśli jakikolwiek program musiał utworzyć instancję tej klasy, uzyskiwał obiekt z aktualnie zarejestrowanej implementacji. W efekcie, zainstalowanie programu, który uaktualniał wersję wspólnych bibliotek mógł nieodwracalnie uszkodzić inne programy, które były zainstalowane wcześniej.
Nieprawidłowa rejestracja COM.
W COM i innych częściach Windows, zanim wprowadzono biblioteki nie wymagające rejestracji, do określenia wymaganych bibliotek był używany rejestr. Jeśli zarejestrowano inną wersję modułu, to jego biblioteka będzie załadowana zamiast oczekiwanej. Taki scenariusz jest spowodowany konfliktem instalacji programów, które rejestrują różne wersje tej samej biblioteki, i w takim wypadku ostatnia instalacja decyduje o zainstalowanej wersji.
Moduły współdzielone w pamięci.
Wersja 16-bitowa Windows (oraz Windows w Windows) ładuje tylko jedną instancję zadanej biblioteki DLL; wszystkie aplikacje używają tej samej kopii w pamięci, do czasu aż żadna aplikacja jej nie używa i wtedy jest ona usuwana z pamięci. (W systemach 32- i 64-bitowych, współdzielenie pojawia się jedynie wtedy gdy różne programy ładują bibliotekę z tego samego katalogu; kod, ale nie stos, jest współdzielony między procesami dzięki „mapowaniu pamięci”.) Stąd, nawet jeśli wymagana biblioteka znajduje się w katalogu, w którym się znajdować powinna, np. w katalogu systemowym lub katalogu aplikacji, żadna z jej instancji nie będzie użyta, jeśli inna aplikacja będzie uruchomiona wcześniej z niekompatybilną wersją z prywatnego katalogu. Problem ten może się objawić jako błąd aplikacji 16-bitowej, który pojawia się jedynie jeśli aplikacje uruchamiane są w określonej kolejności.
Powody.
Niekompatybilności między bibliotekami DLL są spowodowane przez:
Piekło DLL było bardzo powszechnym zjawiskiem w systemach operacyjnych Microsoft przed wydaniem Windows NT, głównym powodem było to, że w 16-bitowych systemach operacyjnych nie ograniczano procesów do ich wyłącznej przestrzeni adresowej, tym samym uniemożliwiono ładowania własnych wersji współdzielonych modułów z którymi były one kompatybilne. Od instalatorów aplikacji oczekiwano uczciwości a tym samym weryfikacji informacji o wersji biblioteki przed nadpisaniem istniejących bibliotek systemowych. Standardowe narzędzia do ułatwiania tego procesu (które zawsze wiązało się z dystrybucją bibliotek zależnych od systemu operacyjnego) były dostarczane przez Microsoft i innych dostawców. Microsoft nawet wymagał od dostawców oprogramowania używania standardowego instalatora i wystawiał certyfikaty o ich prawidłowym działaniu, zanim uprawniał do używania logo Microsoft. Rozwiązanie w postaci uczciwego instalatora nie złagodziło problemu, a wzrost popularności internetu dostarczył więcej możliwości uzyskania aplikacji, które nie spełniały tych wymagań.
Złośliwe oprogramowanie.
Dwuznaczność, które biblioteki nie w pełni kwalifikowane mogą być załadowane w systemie operacyjnym Windows została wykorzystana w ostatnich latach przez złośliwe oprogramowanie, otwierając nową klasę luk, która ma wpływ na aplikacje od wielu dostawców oprogramowania, jak również na sam Windows.
Rozwiązania.
Różne formy piekła DLL zostały rozwiązane lub złagodzone przez lata.
Statyczne łączenie.
Najprostszym rozwiązaniem na piekło DLL w aplikacji jest statyczne łączenie ze wszystkimi bibliotekami. Jest to powszechne dla aplikacji w C/C++, gdzie zamiast martwić się o wersję zainstalowanej biblioteki "MFC43.DLL", aplikacja jest skompilowana i statycznie połączona z tymi bibliotekami. Pozwala to na eliminację wszystkich bibliotek DLL i jest opłacalne dla samodzielnych aplikacji korzystających z bibliotek, które oferują możliwość statycznego łączenia, takich jak MFC. Główny cel bibliotek DLL (współdzielenie kodu uruchomieniowego między programami w celu redukcji zapotrzebowania na pamięć) jest poświęcony za cenę większych programów i braku możliwości korzystania z poprawek zabezpieczeń.
Windows File Protection.
Problem nadpisywania bibliotek DLL został trochę zredukowany dzięki Windows File Protection ("ochrona plików Windows"), która została wprowadzona w Windows 2000. Uniemożliwia to nieautoryzowanemu oprogramowaniu nadpisanie bibliotek systemowych, chyba że użyją one odpowiednich metod z Windows API, które na to zezwalają. W dalszym ciągu istnieje ryzyko, że aktualizacje od Microsoft mogą być niekompatybilne z istniejącymi aplikacjami, lecz jest ono zwykle zmniejszone w obecnych wersjach Windows dzięki zastosowaniu side-by-side assembly.
Aplikacje firm zewnętrznych nie mogą modyfikować plików systemowych, z wyjątkiem przypadków, gdy zawierają oficjalne komponenty aktualizacji systemu Windows, lub jeśli wyłączą serwis Window File Protection w czasie instalacji, oraz w systemie Windows Vista lub nowszym, przejmą pliki systemowe na własność aby uzyskać do nich dostęp. Takie zmiany można anulować w dowolnym czasie za pomocą narzędzia SFC.
Równoczesne uruchamianie sprzecznych bibliotek.
To rozwiązanie pozwala na korzystanie z różnych kopii tej samej biblioteki w każdej aplikacji, zarówno na dysku jak i w pamięci.
Proste ręczne rozwiązanie na konflikt polega na umieszczeniu różnych kopii problematycznej biblioteki w folderze aplikacji, zamiast we wspólnym folderze systemowym. Rozwiązanie takie jest skuteczne dla aplikacji 32- i 64-bitowych, pod warunkiem, że biblioteka nie korzysta z współdzielenia pamięci. W przypadku aplikacji 16-bitowych, dwie takie aplikacje nie mogą być uruchomione równocześnie na platformie 16-bitowej lub 16-bitowej maszynie wirtualnej w systemie 32-bitowym. Zapobiegało temu OLE przed Windows XP, ponieważ we wcześniejszych wersjach Windows miał jeden rejestr obiektów COM dla wszystkich aplikacji.
Windows XP wprowadził rozwiązanie zwane side-by-side assembly, które ładuje oddzielne kopie bibliotek DLL dla każdej aplikacji, które tego wymagają (i tym samym pozwala aplikacjom wymagającym sprzecznych bibliotek na ich równoczesne uruchomienie). Rozwiązanie to eliminuje konflikty pozwalając aplikacjom na ładowanie unikalnych wersji modułów do ich przestrzeni adresowej, z zachowaniem głównego zysku współdzielenia bibliotek między aplikacjami (tj. zmniejszenia użycia pamięci) przez zastosowanie techniki mapowania pamięci to współdzielenia tego samego kodu między różnymi procesami, które korzystają z tych samych modułów. Jednak z takiego podejścia nie mogą korzystać biblioteki współdzielące dane między procesami. Jednym z efektów ubocznych jest to, że osierocone biblioteki DLL mogą nie być aktualizowane w sposób zautomatyzowany.
Aplikacje przenośne.
Aplikacje przenośne są wydajnym rozwiązaniem na zmniejszenie problemu piekła DLL, ponieważ każdy program zawiera swoje wymagane biblioteki w zestawie (zwanym czasami „prywatną biblioteką”). Mechanizm polega na tym, że polityka Windows wobec współdzielonych bibliotek faworyzuje biblioteki dostępne lokalnie (w katalogu aplikacji), a następnie pochodzące z folderów systemowych. Czasami aplikacje są uruchamiane w „bańce”, wykorzystując wirtualizację aplikacji, która unika instalowania plików DLL w systemie operacyjnym.

</doc>
<doc id="2716320" url="https://pl.wikipedia.org/wiki?curid=2716320" title="Annabel Lyon">
Annabel Lyon

Annabel Lyon (ur. 1971) - kanadyjska pisarka.
Ukończyła studia licencjackie na Uniwersytecie Simona Frasera i magisterskie na University of British Columbia. W 2009 otrzymała nagrodę Rogers Writers' Trust Fiction Prize (za powieść "Złoty środek").

</doc>
<doc id="2716321" url="https://pl.wikipedia.org/wiki?curid=2716321" title="Williams FW04">
Williams FW04

Williams FW04 – samochód Formuły 1 zaprojektowany na sezon 1975 przez zespół Frank Williams Racing Cars. Kierowcą bolidu był Arturo Merzario, Jacques Laffite, Ian Scheckter, Lella Lombardi. W 1976 bolidu używał Renzo Zorzi, Emilio Zapico i Brian McGuire.

</doc>
<doc id="2716324" url="https://pl.wikipedia.org/wiki?curid=2716324" title="Martin XB-27">
Martin XB-27

Martin XB-27 – projekt bombowca średniego przystosowanego do lotów na dużych wysokościach ("high attitude medium bomber"), który powstał w zakładach Glenn L. Martin Company na zamówienie United States Army Air Corps. Samolot bazował na wcześniejszym B-26 Marauder. Konstrukcja nie wyszła poza fazę projektową i nie zbudowano żadnego prototypu.

</doc>
<doc id="2716328" url="https://pl.wikipedia.org/wiki?curid=2716328" title="Jupiler">
Jupiler

Jupiler (wym. []) – belgijska marka piwa typu lager. Wytwarzane jest w Browarze Piedbœuf należącym do koncernu InBev.
Nazwa Jupiler pochodzi od walońskiego miasta Jupille-sur-Meuse, w którym piwo jest warzone. Po raz pierwszy na rynku Jupiler pojawił się w 1966 roku. Od początku istnienia marki, w jego logotypie znajduje się byk. Jest to obecnie najpopularniejsze piwo w Belgii.
Hasło reklamowe Jupilera to „Mężczyźni wiedzą dlaczego” (fr. "Les hommes savent pourquoi", niderl. "Mannen weten waarom").
Marka Jupiler jest sponsorem belgijskiej ekstraklasy piłkarskiej, jak również holenderskiej drugiej ligi piłkarskiej.
Odmiany.
Piwo Jupiler jest obecnie dostępny w czterech odmianach:
W obrocie znajduje się także napój bezalkoholowy na bazie Jupilera – Jupiler Force.

</doc>
<doc id="2716329" url="https://pl.wikipedia.org/wiki?curid=2716329" title="Projektanci">
Projektanci

Projektanci – polska grupa muzyczna wykonująca hip-hop. Powstała w 1999 roku w Szczecinie z inicjatywy Głowy i Maślaka. Wkrótce potem skład uzupełnił Klema. Na początku 2000 roku w szczecińskim studiu Kakadu formacja podjęła się nagrań debiutanckiego albumu studyjnego. Zarejestrowany materiał nie został jednak wydany.
W latach późniejszych skład opuścił Maślak, którego zastąpił Rymek. W odnowionym składzie w studiu Dobrzewiesz został nagrany pierwszy album zespołu pt. "Mamy to we krwi!". Realizacji nagrań podjął się Webber, który także zmiksował płytę. Z kolei mastering wykonał duet producencki WhiteHouse. Wydawnictwo ukazało się 17 października 2005 roku nakładem wytwórni muzycznej T1-Teraz.
W 29 lutego 2008 roku ukazał się drugi album grupy pt. "Braterstwo krwi". Gościnnie na płycie wystąpili m.in. Sokół, Łona i zespół Płomień 81. Natomiast producentami nagrań byli O.S.T.R., DJ Twister, Zeus, Snack i SZW.
Od 2008 roku brak jest doniesień o działalności zespołu.

</doc>
<doc id="2716331" url="https://pl.wikipedia.org/wiki?curid=2716331" title="(13000) 1981 QK3">
(13000) 1981 QK3

(13000) 1981 QK3 – planetoida z głównego pasa planetoid. Odkrył ją Henri Debehogne 25 sierpnia 1981 roku w Obserwatorium La Silla w Chile.

</doc>
<doc id="2716336" url="https://pl.wikipedia.org/wiki?curid=2716336" title="(50033) Perelman">
(50033) Perelman

(50033) Perelman – planetoida z pasa głównego planetoid, odkryta 3 stycznia 2000 roku przez Stefano Sposettiego z obserwatorium w Gnosca (Szwajcaria). Nazwano ją na cześć Grigorija Perelmana (ur. 1966), rosyjskiego matematyka, który udowodnił hipotezę Poincarégo.

</doc>
<doc id="2716339" url="https://pl.wikipedia.org/wiki?curid=2716339" title="Kościół Pierwszych Polskich Męczenników w Poznaniu">
Kościół Pierwszych Polskich Męczenników w Poznaniu

Kościół Pierwszych Polskich Męczenników - postmodernistyczna katolicka świątynia parafialna, zlokalizowana na Osiedlu Tysiąclecia w Poznaniu.
Kościół o niewielkiej powierzchni w stosunku do liczby mieszkańców tego rejonu Chartowa, zaczęto budować w 1980 (w tym roku arcybiskup Jerzy Stroba erygował parafię). Pierwszą odprawioną mszą była pasterka w 1983. Konsekracja nastąpiła 13 marca 2005 (arcybiskup Stanisław Gądecki oraz arcybiskup Tomasz Peta z Kazachstanu).
Projektantami świątyni byli Andrzej Maleszka, Tadeusz Mikuła i Marian Urbański (dwaj ostatni odpowiadali głównie za sprawy konstrukcyjne). Architekci odpowiedzieli na soborowe wyzwania architektoniczne, umieszczając ołtarz w środku założenia, pomiędzy trzema amfiteatralnymi balkonami dla wiernych. W architekturze kontrastują silnie faktury różnych użytych do budowy materiałów: betonu, szkła, cegły klinkierowej i metalu. Całość obiektu usytuowana jest na skarpie, górując nad pętlą tramwajową na Osiedlu Lecha i lokalnym parkiem. 

</doc>
<doc id="2716342" url="https://pl.wikipedia.org/wiki?curid=2716342" title="Ixora">
Ixora



</doc>
<doc id="2716345" url="https://pl.wikipedia.org/wiki?curid=2716345" title="North American XB-28 Dragon">
North American XB-28 Dragon

North American XB-28 Dragon – amerykański bombowiec średni przystosowany do lotów na dużych wysokościach ("high attitude medium bomber") z okresu II wojny światowej, który powstał w zakładach North American Aviation na zamówienie United States Army Air Corps. Pomimo dobrych osiągów samolot nie wszedł do produkcji seryjnej, zbudowano tylko dwa prototypy.
Tło historyczne.
Samolot powstał w związku z zapotrzebowaniem United States Army Air Corps (w 1941 przemianowanym na United States Army Air Forces) na średni bombowiec wysokiego pułapu i początkowo miał on bazować na wcześniejszym i bardzo udanym B-25 Mitchell. 13 lutego 1940 USAAC złożył zamówienie na dwa samoloty tego typu.
Opis konstrukcji.
XB-28 Dragon był dwusilnikowym średniopłatem o konstrukcji metalowej z podwoziem trójpodporowym. Pomimo że początkowo powstawał jako następca B-25, to ostatecznie został zaprojektowany jako zupełnie nowa konstrukcja z klasycznym, a nie podwójnym ogonem i kadłubem ciśnieniowym. Napęd samolotu stanowiły dwa silniki Pratt &amp; Whitney R-2800-11 o mocy 2000 KM na poziomie morza i 1840 KM na wysokości 7600 m. Uzbrojenie obronne stanowiły trzy wieżyczki (grzbietowa, dolna i ogonowa) uzbrojone w podwójne karabiny maszynowe 12,7 mm zdalnie sterowane przez strzelców siedzących za kabiną pilotów. Ładunek bombowy wynosił do 4000 funtów bomb (1800 kg). Załoga wynosiła pięć osób.
Historia.
Pierwszy prototyp odbył pierwszy lot w 26 kwietnia 1942 (tydzień po rajdzie Doollitle'a na Tokio, w którym użyto samolotów B-25). Jeszcze w trakcie testów prototypu XB-28 dowództwo USAAC doszło do wniosku, że nie potrzebuje już ono średnich bombowców wysokiego pułapu i cały program został anulowany. Drugi z zamówionych samolotów jeszcze w czasie produkcji został przebudowany na nieuzbrojony samolot rozpoznawczy, w USAAF otrzymał oznaczenie XB-28B.

</doc>
<doc id="2716350" url="https://pl.wikipedia.org/wiki?curid=2716350" title="Jerzy Jakubowski">
Jerzy Jakubowski

Imię i nazwisko Jerzy Jakubowski nosili lub noszą m.in.:

</doc>
<doc id="2716352" url="https://pl.wikipedia.org/wiki?curid=2716352" title="Ixora coccinea">
Ixora coccinea



</doc>
<doc id="2716353" url="https://pl.wikipedia.org/wiki?curid=2716353" title="Widelnica paskowana">
Widelnica paskowana

Widelnica paskowana ("Perla marginata") – gatunek owada z rzędu widelnic (Plecoptera).

</doc>
<doc id="2716354" url="https://pl.wikipedia.org/wiki?curid=2716354" title="Perla marginata">
Perla marginata



</doc>
<doc id="2716355" url="https://pl.wikipedia.org/wiki?curid=2716355" title="Doktor Jekyll i panna Hyde">
Doktor Jekyll i panna Hyde

Doktor Jekyll i Panna Hyde ("Dr. Jekyll and Ms. Hyde") – amerykańsko-brytyjski film komediowy z 1995 roku. Film jest parodią noweli Roberta Louisa Stevensona pt. "Doktor Jekyll i pan Hyde".
Treść.
Doktor Richard Jacks, chemik pracujący nad wynalezieniem nowych rodzajów kosmetyków, znajduje w laboratorium podniszczony notatnik swojego pradziadka, naukowca. Na jego podstawie preparuje tworzy eliksir. Kiedy wypija go nieoczekiwanie przemienia się w atrakcyjną kobietę...

</doc>
<doc id="2716356" url="https://pl.wikipedia.org/wiki?curid=2716356" title="Perla">
Perla

Perla (polska nazwa: widelnica) – rodzaj owadów z rzędu widelnic (Plecoptera). Opisano około 30 gatunków należących do tego rodzaju. Występują w Europie, na niektórych obszarach Azji, w Afryce Północnej i w południowej części Ameryki Południowej.

</doc>
<doc id="2716357" url="https://pl.wikipedia.org/wiki?curid=2716357" title="Szuani!">
Szuani!

Szuani! (fr. "Chouans!") – francuski dramat historyczny z 1988 roku.
Treść.
Akcja filmu toczy się w roku 1793 podczas powstań bretońskich chłopów – szuanów, którzy wystąpili zbrojnie przeciw rewolucyjnemu terrorowi, w obronie wiary i monarchii. Głównymi bohaterami są stary książę de Kefadec oraz jego syn Aurele. Obaj opowiadają się przeciw rewolucji i przyłaczają się do walczących chłopów. Z kolei przybrany syn księcia - Tarquin jest zwolennikiem nowej władzy i z całą bezwzględnością wciela jej postanowienia w życie. Zarówno Aurele i Tarquin, kochają swoją przybraną siostrę Celine.

</doc>
<doc id="2716358" url="https://pl.wikipedia.org/wiki?curid=2716358" title="Numer obozowy">
Numer obozowy



</doc>
<doc id="2716359" url="https://pl.wikipedia.org/wiki?curid=2716359" title="Szuanie (film)">
Szuanie (film)



</doc>
<doc id="2716360" url="https://pl.wikipedia.org/wiki?curid=2716360" title="Perla maxima">
Perla maxima



</doc>
<doc id="2716361" url="https://pl.wikipedia.org/wiki?curid=2716361" title="Malibu - atak rekinów">
Malibu - atak rekinów

Malibu - atak rekinów (ang. "Malibu Shark Attack") – australijski telewizyjny thriller z 2009 roku.
Fabuła.
W wyniku podwodnego trzęsienia ziemi tworzy się fala tsunami, która uderza na plaże Malibu. Grupa ratowników i pracowników budowlanych, którzy przeżyli falę tsunami, została odizolowana od stałego lądu. Okazuje się, że fala sprowadziła groźne prehistoryczne rekiny, które do tej pory zasiedlały głębie oceanu. Ocaleni ludzie, by przeżyć, muszą stoczyć walkę z groźnymi drapieżnikami.

</doc>
<doc id="2716363" url="https://pl.wikipedia.org/wiki?curid=2716363" title="Kolumba (opat)">
Kolumba (opat)



</doc>
<doc id="2716365" url="https://pl.wikipedia.org/wiki?curid=2716365" title="Emil z Lönnebergi">
Emil z Lönnebergi

Emil z Lönnebergi (szw. "Emil i Lönneberga", niem. "Michel aus Lönneberga") – szwedzko-niemiecki serial dla dzieci i młodzieży z 1973 r. Adaptacja cyklu książek Astrid Lindgren pt. "Emil ze Smalandii", a także kontynuacja trzech filmów, nakręconych w latach 1971–1973, w reżyserii Ollego Hellboma z Janem Ohlssonem w roli głównej pt. "Emil ze Smolandii" (1971), "Nowe psoty Emila ze Smolandii" (1972) oraz "Emil i prosiaczek" (1973).
Opis fabuły.
Serial opowiada o kilkuletnim Emilu Svenssonie, sympatycznym urwisie, mieszkającym wraz z rodziną na farmie "Katthult", położonej we wsi Lönneberga w szwedzkiej prowincji Smalandia, który niemal codziennie płata jakiegoś psikusa. Po każdym figlu chłopiec jest za karę zamykany przez swego ojca w drewutni, w której rzeźbi nowego drewnianego ludzika.

</doc>
<doc id="2716367" url="https://pl.wikipedia.org/wiki?curid=2716367" title="Jerzy Jakubowski (prawnik)">
Jerzy Jakubowski (prawnik)

Jerzy Jakubowski (ur. 2 czerwca 1930 w Brodowie, zm. 18 kwietnia 1982 w Warszawie) – prawnik, doktor habilitowany nauk prawnych, profesor nadzwyczajny Wydziału Prawa i Administracji Uniwersytetu Warszawskiego, nauczyciel akademicki, specjalista w zakresie prawa prywatnego międzynarodowego i międzynarodowego prawa handlowego. 
Życiorys.
Ukończył szkołę średnią w Działdowie w 1950, następnie studia prawnicze pierwszego stopnia na Uniwersytecie Mikołaja Kopernika w Toruniu w 1953 oraz drugiego stopnia w Szkole Głównej Planowania i Statystyki w Warszawie na Wydziale Handlu Zagranicznego w 1955. Następnie pracował na tej uczelni jako asystent, starszy asystent, a od 1960 adiunkt. W 1960 uzyskał stopień doktora nauk ekonomicznych na podstawie rozprawy "Pojęcie terytorialności w nauce międzynarodowego prawa prywatnego" (promotorem był prof. Henryk Trammer).
W 1963 przeszedł do pracy na Wydziale Prawa i Administracji Uniwersytetu Warszawskiego, w Instytucie Prawa Cywilnego. W 1966 uzyskał habilitację po przedstawieniu rozprawy "Umowa sprzedaży w handlu międzynarodowym. Metoda i formy regulacji". Od 1975 był profesorem nadzwyczajnym. Proces uzyskiwania tytułu profesora zwyczajnego przerwała jego śmierć. Od 1972 był kierownikiem Zakładu Prawa Prywatnego Międzynarodowego, a od 1977 do 1981 dyrektorem nowo utworzonego Instytutu Prawa Międzynarodowego UW, którego był organizatorem.
Pracę naukową łączył z praktyką. Od 1957 do 1962 był radcą prawnym w Polskiej Izbie Handlu Zagranicznego, od 1967 członkiem Kolegium Arbitrów przy PIHZ, a od 1973 do śmierci jego przewodniczącym. Od 1980 był członkiem Stałego Trybunału Arbitrażowego w Hadze. 

</doc>
<doc id="2716368" url="https://pl.wikipedia.org/wiki?curid=2716368" title="Verkehrsprojekte Deutsche Einheit (VDE)">
Verkehrsprojekte Deutsche Einheit (VDE)



</doc>
<doc id="2716369" url="https://pl.wikipedia.org/wiki?curid=2716369" title="Antoni Cieszkowski (poseł)">
Antoni Cieszkowski (poseł)

Antoni Cieszkowski herbu Dołęga – wojski czernihowski (1790), konsyliarz województwa wołyńskiego konfederacji targowickiej, poseł województwa wołyńskiego na sejm grodzieński (1793), członek konfederacji grodzieńskiej 1793, sędzia sądu sejmowego sejmu grodzieńskiego 1793 roku ze stanu rycerskiego.

</doc>
<doc id="2716371" url="https://pl.wikipedia.org/wiki?curid=2716371" title="Lönneberga">
Lönneberga

Lönneberga - småort w gminie Hultsfred w Smalandii. Miejsce akcji książek o Emilu ze Smalandii Astrid Lindgren i filmów o nim. Pisarka wychowała się w pobliskim Vimmerby. Znajduje się tu figura Emila, młyn wodny, kościół z XIX i zabytkowy warsztat. W pobliskim Bäckefall urodził się rysownik Albert Engström.

</doc>
<doc id="2716372" url="https://pl.wikipedia.org/wiki?curid=2716372" title="Waidhaus (budynek)">
Waidhaus (budynek)

Waidhaus, znany również jako Renthaus, jest najstarszym świeckim budynkiem w mieście Görlitz. Podczas swojej długiej historii, służył różnym celom i został poddany licznym modyfikacjom. Obecnie wykorzystywana nazwa budynku pochodzi z czasów, kiedy dom był wykorzystywany jako skład sukna, oraz miejsce pracy sukienników i farbiarzy.

</doc>
<doc id="2716373" url="https://pl.wikipedia.org/wiki?curid=2716373" title="Onolzbach">
Onolzbach



</doc>
<doc id="2716374" url="https://pl.wikipedia.org/wiki?curid=2716374" title="Michaela Monzoni">
Michaela Monzoni

Michaela Monzoni z d. Hasalíková (ur. 18 kwietnia 1984 roku w Frydek-Mistek) – czeska siatkarka, reprezentantka kraju, grająca na pozycji środkowej.
Sukcesy klubowe.
Mistrzostwo Czech:
Puchar Czech:
Puchar Włoch:
Mistrzostwo Włoch:
Puchar Grecji:
Mistrzostwo Grecji:
Sukcesy reprezentacyjne.
Liga Europejska:
Linki zewnętrzne.
Profil zawodniczki w bazie siatkarek

</doc>
<doc id="2716375" url="https://pl.wikipedia.org/wiki?curid=2716375" title="Linia kolejowa Pisz – Orzysz">
Linia kolejowa Pisz – Orzysz

Linia kolejowa Pisz – Orzysz – zlikwidowana w 1945 roku normalnotorowa linia kolejowa łącząca stację Pisz ze stacją Orzysz.
Historia.
Linia została otwarta 15 listopada 1905 roku. Rozstaw szyn wynosił 1435 mm. 23 stycznia 1945 nastąpił ostatni przejazd pociągu, po czym linia została zamknięta dla ruchu pasażerskiego i towarowego. 1 maja 1945 roku nastąpiła fizyczna likwidacja linii. W związku z budową Centralnego Portu Komunikacyjnego linia może zostać odbudowana w ramach Kolei Warszawsko-Mazurskiej, łączącej Warszawę z Giżyckiem, przez Wyszków, Ostrołękę, Łomżę, Pisz i Orzysz. Linia ta ma być przedłużeniem linii kolejowej nr 29 w ramach CPK.

</doc>
<doc id="2716377" url="https://pl.wikipedia.org/wiki?curid=2716377" title="Nowe Guty (przystanek kolejowy)">
Nowe Guty (przystanek kolejowy)

Nowe Guty – zlikwidowany przystanek osobowy a dawniej stacja kolejowa w Nowych Gutach na linii kolejowej Pisz – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716378" url="https://pl.wikipedia.org/wiki?curid=2716378" title="Cztery Wieże">
Cztery Wieże

Cztery Wieże − kompleks usługowo-mieszkalny, zlokalizowany w Katowicach przy ul. Chorzowskiej, na Osiedlu Tysiąclecia.
Budowa kompleksu składającego się z czterech 17-kondygnacyjnych budynków mieszkalnych osadzonych na 3-kondygnacyjnej podstawie rozpoczęła się we wrześniu 2011 roku. Oprócz mieszkań kompleks będzie składał się z powierzchni handlowo-usługowo-gastronomiczno-biurowej. Uzupełnieniem będzie parking mogący pomieścić ponad 600 samochodów.
Pierwszy etap inwestycji – Wieża A - został ukończony. Budynek oddano do użytku w I kwartale 2014.
Kolejne etapy:
Na parterze inwestycji 4 wieże się przestrzeń handlowo usługowa w której powstały min. supermarket, centrum dentystyczne oraz Studio Fitness, 

</doc>
<doc id="2716379" url="https://pl.wikipedia.org/wiki?curid=2716379" title="Kociołek (stacja kolejowa)">
Kociołek (stacja kolejowa)

Kociołek – zlikwidowana stacja kolejowa w Kociołku Szlacheckim na linii kolejowej Pisz – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716380" url="https://pl.wikipedia.org/wiki?curid=2716380" title="Trzonki (przystanek kolejowy)">
Trzonki (przystanek kolejowy)

Trzonki – zlikwidowany przystanek osobowy w Trzonkach na linii kolejowej Pisz – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716381" url="https://pl.wikipedia.org/wiki?curid=2716381" title="Snopki (przystanek kolejowy)">
Snopki (przystanek kolejowy)

Snopki – zlikwidowany przystanek osobowy w Snopkach na linii kolejowej Pisz – Orzysz, w powiecie piskim, w województwie warmińsko-mazurskim, w Polsce.

</doc>
<doc id="2716400" url="https://pl.wikipedia.org/wiki?curid=2716400" title="Gry wideo Nickelodeon">
Gry wideo Nickelodeon



</doc>
<doc id="2716402" url="https://pl.wikipedia.org/wiki?curid=2716402" title="Vladimir Prifti">
Vladimir Prifti

Vladimir Prifti (ur. 1 czerwca 1942 w Tiranie) – albański reżyser, aktor i scenarzysta filmowy.
Życiorys.
W 1964 ukończył studia w szkole aktorskiej im. Aleksandra Moisiu, działającej przy Teatrze Ludowym w Tiranie. Po studiach rozpoczął pracę jako aktor w Teatrze Ludowym, tam też był asystentem reżysera. Na scenie zadebiutował w roli Koço w dramacie "Fytyra e dyte" Dritero Agolliego. W 1974 przeszedł do pracy w telewizji albańskiej. Pierwszym filmem, który reżyserował samodzielnie był zrealizowany w 1976 dla telewizji albańskiej "Generał martwej armii". Zrealizował 8 filmów fabularnych, do trzech z nich napisał scenariusze. Od 2000 r. zajmuje się głównie filmami dokumentalnymi. Za film "Butrinti" został wyróżniony X Międzynarodowym Festiwalu Filmów Archeologicznych w Kilonii.
Przez władze Albanii został uhonorowany tytułem Zasłużonego Artysty (alb Artist i merituar). W kwietniu 2012 z rąk prezydenta Bamira Topiego otrzymał order Wielkiego Mistrza (Mjeshter i Madh).

</doc>
<doc id="2716409" url="https://pl.wikipedia.org/wiki?curid=2716409" title="Augsburg (ujednoznacznienie)">
Augsburg (ujednoznacznienie)

Niemcy:
Stany Zjednoczone:
Osoby:
Inne:

</doc>
<doc id="2716422" url="https://pl.wikipedia.org/wiki?curid=2716422" title="Jolanta Komsa">
Jolanta Komsa

Jolanta Komsa (ur. 20 grudnia 1958 w Ustrzykach Dolnych) – polska lekkoatletka, specjalistka skoku wzwyż, wielokrotna medalistka mistrzostw Polski.
Kariera sportowa.
Zajęła 7. miejsce w skoku wzwyż na halowych mistrzostwach Europy w 1984 w Göteborgu. Na zawodach "Przyjaźń-84" rozegranych w Pradze dla lekkoatletów, których państwa zbojkotowały igrzyska olimpijskie w 1984 w Los Angeles zajęła 5. miejsce.
Na pierwszych światowych igrzyskach halowych w 1985 w Paryżu zajęła 8. miejsce. Była 11. w skoku wzwyż na halowych mistrzostwach Europy w 1988 w Budapeszcie. Zajęła 4. miejsce w tej konkurencji w finale Pucharu Europy w 1989 w Gateshead.
Była wicemistrzynią Polski w skoku wzwyż w 1985, 1986, 1988 i 1989 oraz brązową medalistką w 1983. Zdobyła również mistrzostwo Polski w hali w 1988 i 1990 oraz wicemistrzostwo w 1983, 1984 i 1985.
Rekordy życiowe:
Była zawodniczką Stali Stalowa Wola i Legii Warszawa.

</doc>
<doc id="2716424" url="https://pl.wikipedia.org/wiki?curid=2716424" title="Francine Niyonsaba">
Francine Niyonsaba

Francine Niyonsaba (ur. 5 maja 1993 w Bweru) – burundyjska lekkoatletka specjalizująca się w biegach średnich i długich. Srebrna medalistka olimpijska igrzysk w Rio de Janeiro (2016) w biegu na 800 metrów.
W 2012 została mistrzynią Afryki oraz startowała w finałowym biegu podczas igrzysk olimpijskich w Londynie. W marcu 2016 sięgnęła po złoto halowych mistrzostw świata w Portland. Kilka miesięcy później została wicemistrzynią olimpijską na dystansie 800 metrów. Srebrna medalistka mistrzostw świata w Londynie (2017).

</doc>
<doc id="2716429" url="https://pl.wikipedia.org/wiki?curid=2716429" title="Oops-Leon">
Oops-Leon

Oops-Leon – żartobliwa nazwa nadana nieistniejącej cząstce subatomowej „odkrytej” w 1976.
Historia.
W styczniu 1976 zespół fizyków pod kierownictwem Leona Ledermana po analizie danych eksperymentu E288 doniósł o odkryciu nowej cząstki o masie około 6 GeV/c². Doniesienie opierało się na analizie masy niezmienniczej par elektron-pozyton produkowanych w zdarzeniach protonów z tarczą berylową. Na wykresie zaobserwowano tendencję do grupowania się przypadków w okolicy 6 GeV. Prawdopodobieństwo przypadkowego zgrupowania przypadków w taki sposób zostało oszacowane na poniżej 2%, zespół zdecydował się więc na publikację odkrycia.
W ciągu następnych miesięcy, po zebraniu dalszych danych, okazało się, że zgrupowanie było jednak dziełem takiego mało prawdopodobnego przypadku. Zespół musiał wycofać doniesienie. Nieistniejąca „cząstka” została żartobliwie nazwana „Oops-Leon” – co jest grą słów wokół imienia lidera zespołu, a jednocześnie w angielskiej wymowie brzmi podobnie do „Upsilon”.
Historia ta przyczyniła się prawdopodobnie do opóźnienia ogłoszenia rzeczywistego odkrycia cząstki ϒ: już w listopadzie 1976 zespół E288 widział zgrupowanie przypadków wokół wartości 9,5 GeV, bardziej statystycznie znaczące niż „Oops-Leon”. Zdecydowano jednak, by zaczekać z ogłoszeniem na wyniki planowanych na pierwsze półrocze roku 1977 pomiarów przy większej intensywności wiązki. Dopiero gdy ten pomiar potwierdził istnienie cząstki, zespół zdecydował się na publikację odkrycia.

</doc>
<doc id="2716432" url="https://pl.wikipedia.org/wiki?curid=2716432" title="Monaster Narodzenia Pańskiego we Włodzimierzu">
Monaster Narodzenia Pańskiego we Włodzimierzu

Monaster Narodzenia Pańskiego – żeński klasztor prawosławny we Włodzimierzu, w jurysdykcji eparchii włodzimiersko-wołyńskiej Kościoła Prawosławnego Ukrainy (wcześniej Ukraińskiego Kościoła Prawosławnego Patriarchatu Kijowskiego). 
Prawosławny klasztor zajmuje obiekty dawnego klasztoru jezuickiego, a następnie bazyliańskiego. Pierwsza wspólnota prawosławna została utworzona w tych obiektach w 1840. Męski monaster został w 1921 zrewindykowany na rzecz Kościoła katolickiego. Wspólnocie odebrano cały majątek monasteru, pozwalając jednak mnichom pozostać w mieście i osiąść przy cerkwi św. Mikołaja. Trudne warunki materialne, w jakich żyli, skłoniły metropolitę warszawskiego i całej Polski Dionizego do ubiegania się o utworzenie nowej parafii w Kohylnie, gdzie powstałby także klasztor. Wobec braku zgody na powyższe ze strony Ministerstwa Wyznań Religijnych i Oświecenia Publicznego, zakonnicy zamieszkali w innych męskich monasterach w Polsce.
Współcześnie istniejący monaster we Włodzimierzu Wołyńskim jest wspólnotą żeńską i uznawał jurysdykcję niekanonicznego Patriarchatu Kijowskiego. Został erygowany w 2002. Trwa remont zabudowań mieszkalnych. Monaster działa w sąsiedztwie soboru Narodzenia Pańskiego we Włodzimierzu Wołyńskim, od którego również przyjął swoje wezwanie, planowana jest w nim budowa odrębnej cerkwi Zaśnięcia Matki Bożej.

</doc>
<doc id="2716435" url="https://pl.wikipedia.org/wiki?curid=2716435" title="Ania Sool">
Ania Sool

Ania Sool właściwie Anna Wycisk (ur. 16 stycznia 1984) – polska raperka.
Poza solową działalnością artystyczną współpracowała z takimi wykonawcami jak: Autonomia, IGS, Kooperacja, Miuosh, Prezes, Tewu oraz WSZ &amp; CNE.

</doc>
<doc id="2716437" url="https://pl.wikipedia.org/wiki?curid=2716437" title="Aschaffenburg (ujednoznacznienie)">
Aschaffenburg (ujednoznacznienie)

Niemcy:
Osoby:

</doc>
<doc id="2716455" url="https://pl.wikipedia.org/wiki?curid=2716455" title="Wesele w Kanie (fresk Giotta)">
Wesele w Kanie (fresk Giotta)

Wesele w Kanie – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, rodziców Marii oraz Chrystusa. Wydarzenia w Kanie Galilejskiej zostały opisane w Ewangelii Jana: W Kanie Galilejskiej odbyło się wesele na które zostali zaproszeni Maria i Jezus ze swoimi uczniami. W pewnym momencie zabrakło wina, wówczas matka zwróciła się o pomoc do Jezusa, a następnie zwróciła się do sług: 
Giotto umieścił scenę w pokoju z otwartym dachem. Dużą uwagę poświęcił szczegółom wystroju: na ścianach namalował lamperię w czerwone pasy, nad nimi znajdują się drewniane ażurowe kraty, a na nich stoją ozdobne dzbany. Po lewej stronie stołu siedzi Jezus. Robi on gest błogosławieństwa; w tym właśnie czasie dokonuje się cud przemienienia wody w wino. Obok niego siedzi pan młody i apostoł Bartłomiej, który uważnie patrzy na niego. Pośrodku stołu siedzi panna młoda, a z jej lewej strony Maria, która również błogosławi wino. Gest Marii odzwierciedla słowa: "Zróbcie wszystko, cokolwiek wam powie". Nie wiadomo dlaczego ten sam gest wykonuje panna młoda.
Po prawej stronie znajduje się grupa sług wraz z gospodarzem wesela. Scena przedstawiona jest groteskowo. Postać próbującego wino gospodarza jest dość tęga, jego czerwona tunika podkreśla jego otyłość, głowa nie ma szyi. Prawdopodobnie jest to rzeczywista postać, na której wzorował się Giotto. Uchwycenie go w chwili kosztowania trunku i umieszczenie na pierwszym planie dzbanów z winem o kształcie bardzo podobnym do zaokrąglonej sylwetki, może świadczyć zarówno o poczuciu humoru malarza jak i próbie uzyskania skrótu perspektywy co nadaje freskowi większej głębi.

</doc>
<doc id="2716456" url="https://pl.wikipedia.org/wiki?curid=2716456" title="Henri Cazalis">
Henri Cazalis

Henri Cazalis (ps. Jean Caselli i Jean Lahor; ur. 9 marca 1840 w Cormeilles-en-Parisis, Francja, zm. 1 lipca 1909 w Val-d'Oise, Francja) − francuski lekarz, poeta i intelektualista; przedstawiciel symbolizmu i parnasizmu.
Twórca nazwy francuskiej malarskiej grupy artystycznej "Nabistów" (fr. "Les Nabis") - słowa, które pochodzi od hebrajskiego wyrazu "nabis" oznaczającego proroka. Termin ten ukazywał paralelę pomiędzy sposobem w jakim ci malarze zmierzali do ożywienia malarstwa (jako prorocy sztuki współczesnej) i sposobem jakim starożytni prorocy odmłodzili Izrael. Nazwa ta prawdopodobnie powstała w wyniku tego, że "większość ich nosiła brody, niektórzy byli Żydami i wszyscy byli rozpaczliwie poważni".

</doc>
<doc id="2716457" url="https://pl.wikipedia.org/wiki?curid=2716457" title="Jean Caselli">
Jean Caselli



</doc>
<doc id="2716459" url="https://pl.wikipedia.org/wiki?curid=2716459" title="Wanda Falak-Zielińska">
Wanda Falak-Zielińska

Wanda Falak-Zielińska (także Wanda (Duni) Falakówna) (ur. 8 kwietnia 1914 w Homberg-Hochheide, zm. 15 marca 1986 w Poznaniu) – artystka, śpiewaczka (sopran), zasłużona działaczka kulturalna, odznaczona Złotym Krzyżem Zasługi.
Życiorys.
Była córką Józefa i Marianny Falak. Miała brata Franciszka (prezes chóru kolejarzy "Hasło"). Po 1920 roku cała rodzina osiedliła się w Rostarzewie. Od 1921 edukowała się w szkole powszechnej, w latach 1924-1926 w Żeńskiej Szkole Wydziałowej, od 1927 w Gimnazjum Koedukacyjnym w Wolsztynie (matura 1934).
W 1936 rozpoczęła studia w Państwowym Konserwatorium Muzycznym.
Po wybuchu II wojny światowej pracowała jako kreślarka w Wojewódzkim Urzędzie Melioracyjnym. Podczas okupacji kontynuowała działalność muzyczną. Po wojnie pracowała m.in. w Państwowej Wyższej Szkole Operowej i Państwowej Filharmonii jako sekretarka Tadeusza Szeligowskiego. W 1949 wyszła za mąż za Henryka Zielińskiego, z którym miała córki Renatę (ur. 1952) i Nadzieję (ur. 1955).
Od 1949 pracowała jako nauczyciel śpiewu solowego. Studia Wyższe Artystyczne ukończyła w 1955.
Określana jako "niezwykła artystka, śpiewaczka obdarzona krystalicznej czystości i piękna sopranem (...) nieodrodna córka szeregu pokoleń wybitnych artystów-śpiewaków wielkopolskich".
W 1963 została przyjęta do Stowarzyszenia Polskich Artystów Muzyków, w tym roku zakończyła także karierę artystyczną.
Zmarła 15 marca 1986, została pochowana na cmentarzu junikowskim

</doc>
<doc id="2716460" url="https://pl.wikipedia.org/wiki?curid=2716460" title="Jean Lahor">
Jean Lahor



</doc>
<doc id="2716461" url="https://pl.wikipedia.org/wiki?curid=2716461" title="Helena (Konowałowa)">
Helena (Konowałowa)

Helena, imię świeckie Olga Aleksiejewna Konowałowa (ur. 10 lipca 1867 w Moskwie, zm. 5 września 1937 w Małojarosławcu) – rosyjska mniszka prawosławna, przełożona monasterów Narodzenia Matki Bożej w Różanymstoku, a następnie św. Katarzyny w Widnym.
Życiorys.
Ukończyła gimnazjum żeńskie w Petersburgu i kursy przygotowujące do wykonywania zawodu prywatnej nauczycielki. W wieku dwudziestu czterech lat wstąpiła jako posłusznica do monasteru Narodzenia Matki Bożej w Leśnej, następnie złożyła w nim wieczyste śluby mnisze. W klasztorze pełniła obowiązki bibliotekarki, śpiewała w chórze cerkiewnym, opiekowała się pasieką i sadem, kierowała szkołą ikonopisania. W 1901, z rekomendacji przełożonej klasztoru w Leśnej, ihumeni Katarzyny, stanęła na czele nowej żeńskiej wspólnoty mniszej w Krasnymstoku, utworzonej w skasowanym przez władze carskie klasztorze dominikańskim. Otrzymała wówczas godność ihumeni. Pod jej kierunkiem nowy monaster rozwinął działalność oświatową, gospodarczą i dobroczynną. Sama przełożona pracowała w prowadzonych przez wspólnotę szkołach wiejskich. W 1903 staraniem ihumeni Heleny na trasie kolejowej z Petersburga do Warszawy uruchomiony został przystanek w Krasnymstoku, co miało ułatwić pielgrzymom docieranie do monasteru (w czasie największych świąt w klasztorze gromadziło się nawet 15 tys. pątników). W 1907 mniszka otrzymała jedno z najwyższych odznaczeń Rosyjskiego Kościoła Prawosławnego – krzyż z ozdobami.
W 1915 ihumenia Helena udała się na bieżeństwo razem z całą kierowaną przez siebie wspólnotą i do 1921 mieszkała w monasterze św. Katarzyny w Widnym w obwodzie moskiewskim. W 1921 razem z 21 siostrami udała się do Grodna, licząc na możliwość odtworzenia życia monastycznego w Krasnymstoku. Jego obiekty i majątek zostały jednak zwrócone Kościołowi katolickiemu. W Grodnie ihumenia stanęła na czele monasteru Narodzenia Matki Bożej, lecz w związku z jego bardzo trudną sytuacją finansową w 1923 wróciła do Moskwy. Część przybyłych razem z nią mniszek pozostała w Grodnie, część zaś skierowano do męskiego monasteru Zaśnięcia Matki Bożej w Żyrowiczach.
Po powrocie do Rosji ihumenia Helena została przełożoną monasteru św. Katarzyny w Widnym. Pełniła te obowiązki do 1931, gdy władze radzieckie zlikwidowały wspólnotę. Jeszcze w tym samym roku jej przełożona i ostatnie siostry zostały zesłane do Kazachstanu. W 1934, po odbyciu kary zesłania, ihumenia Helena osiadła w Małojarosławcu, gdzie trzy lata później zmarła. W monasterze św. Katarzyny w Widnym funkcjonuje jej nieformalny kult.

</doc>
<doc id="2716462" url="https://pl.wikipedia.org/wiki?curid=2716462" title="Henning Baum">
Henning Baum

Henning Baum (ur. 20 września 1972 w Essen) – niemiecki aktor i producent telewizyjny i filmowy.
Życiorys.
Wczesne lata.
Urodził się i wychowywał w Essen w zachodniej części Niemiec. Jako 17-latek był wysłany przez rodziców do angielskiej szkoły z internatem. W latach 1994–97 studiował aktorstwo w Schauspielschule Bochum.
Kariera.
W 1998 roku pojawił się w jednym z odcinków serialu kryminalnego WDR "Schimanski" z Götzem George, Antonio Wannekiem i Steffenem Winkiem jako demonstrant. Znalazł się potem w obsadzie komedii romantycznej "Viktor Vogel - Karierowicz" ("Viktor Vogel - Commercial Man", 2001) jako kierowca testowy u boku Alexandra Scheera i Götza George'a, telewizyjnej komedii romantycznej ProSieben "Wen Küsst Die Braut?" (2002) jako Uwe Schießel z Eleną Uhlig, Marco Girnth i Benjaminem Boyce. W serialu kryminalnym Sat.1 "Mit Herz und Handschellen" (2002–2006) zagrał główną rolę policjanta Leo Krafta.
Wystąpił w produkcji RTL "Gladiatorzy" (2003) jako Ceradoc i dramacie krótkometrażowym "Good Kill" (2006) w roli Huberta Wehmanna.
Za rolę policjanta Michaela „Micka“ Brisgau w serialu kryminalnym Sat.1 "Ostatni gliniarz" ("Der Letzte Bulle", 2010-2014) otrzymał Złotą Syrenę na Monte-Carlo TV Festival (2012), a także zdobył nagrodę Bavarian TV (2011) i nagrodę Romy w Austrii (2013).
W 1999 roku poznał projektantkę kostiumów Corinnę, którą poślubił w 2003 roku. Mają dwoje dzieci: córkę (ur. 2003) i syna (ur. 2006). Rodzina zamieszkała w Essen także z synem z poprzedniego związku Bauma. W sierpniu 2017 roku doszło do separacji. Z nieformalnego związku ma czwarte dziecko.

</doc>
<doc id="2716466" url="https://pl.wikipedia.org/wiki?curid=2716466" title="Dżunglak rudogłowy">
Dżunglak rudogłowy

Dżunglak rudogłowy ("Pellorneum ruficeps") – gatunek niewielkiego ptaka z rodziny dżunglaków (Pellorneidae). Występuje głównie w zaroślach i w lasach wilgotnych w górskich rejonach Azji Południowej i Południowo-Wschodniej. Żeruje w małych grupach na dnie lasu, podnosząc elementy ściółki w poszukiwaniu zdobyczy. Zazwyczaj przebywa w niskich zaroślach, gdzie łatwo może się ukryć.
Systematyka.
Wyróżniono ponad dwadzieścia podgatunków "P. ruficeps":
Charakterystyka.
Dżunglak rudogowy ma brązowo-oliwkowe zabarwienie górnych części ciała oraz skrzydeł. Brzuch jest biały z brązowymi smugami. Górna część głowy jest ruda, policzki brązowe z rudą smugą poniżej oczu. Długość ciała wynosi około 15 centymetrów. 
Występowanie.
Jest szeroko rozpowszechniony na terenie Indii, w Asamie i Mjanmie, na wschodzie aż do Półwyspu Malajskiego. Na zachodzie obserwowany do zachodnich krańców Himalajów. Występuje w ponad dwudziestu podgatunkach, różniących się od siebie jedynie tonacją ubarwienia. "P. r. punctatum" występuje na północy Indii i w zachodnich Himalajach, często spotykany jest na uprawach herbaty. W Nepalu, Birmie i Assamie występuje "P. r. mandellii". Typowa forma gatunku obserwowana jest w południowych stanach Indii. Wszystkie podgatunki występują na wysokościach od 500 do 1200 metrów n.p.m., czasami nawet wyżej. Nie migruje.
Zachowanie i rozród.
Dżunglak rudogłowy jest częściej słyszany niż widziany, gdyż wydaje z siebie głośne dźwięki przypominające gwizd. Jego odgłos jest łatwy do powtórzenia, a ptak odpowiada na próby naśladowania go. Poza sezonem godowym żyje we wspólnie żerujących grupach. Większość swojego życia spędza na ziemi w poszukiwaniu drobnych insektów wśród opadłych liści i w kępkach trawy. Jest bardzo płochliwy, odgłos kroków powoduje natychmiastową ucieczkę i wydawanie odgłosów alarmujących resztę grupy.
Sezon godowy trwa od marca do maja, ale czasami obserwuje się drugi wychów w sierpniu. Gniazdo jest położone na ziemi, pośród skał i zarośli, a zbudowane jest z opadłych liści i innych organicznych odpadków. Gniazdo nie rzuca się w oczy w otoczeniu mchu i gałęzi. Zazwyczaj znosi od 2 do 5 półtoracentymetrowej długości jaj. Jaja są biało-zielone bądź biało-żółte pokryte brązowymi kropkami. Młode wylatują z gniazda około 13. dnia po wylęgu.
Status.
Międzynarodowa Unia Ochrony Przyrody (IUCN) uznaje dżunglaka rudogłowego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten jest opisywany jako zazwyczaj pospolity. Trend liczebności populacji jest stabilny.

</doc>
<doc id="2716467" url="https://pl.wikipedia.org/wiki?curid=2716467" title="Teodor Metochita">
Teodor Metochita

Teodor Metochita (gr.: Θεόδωρος Μετοχίτης; 1270 – 1332) – bizantyński polihistor: filozof, poeta, astronom, matematyk i epistolograf. Wielki logoteta i doradca cesarza Andronika II Paleologa.
Życie.
Teodor urodził się w 1270 roku w Nicei jako syn archidiakona Jerzego Metochity. Jego ojciec był żarliwym zwolennikiem zjednoczenia Kościołów Wschodniego i Zachodniego. Po II soborze blacherneńskim został skazany i uwięziony. Teodor spędził młodość w środowiskach klasztornych Bitynii w Azji Mniejszej poświęcając czas studiowaniu autorów religijnych i świeckich. Wizytujący w 1290/1291 roku Niceę cesarz Andronik II, pod wrażeniem jego erudycji i inteligencji powołał go na stanowisko logotety ton angelon, odpowiedzialnego za majątki państwowe w zachodniej części Azji Mniejszej. W ponad rok później został mianowany senatorem. Dwukrotnie brał udział w misjach dyplomatycznych: w 1295 roku do Cylicji i w 1299 roku do Serbii. Jednocześnie nie zaniedbywał studiów i pracy pisarskiej. W 1312/1313 roku rozpoczął studia astronomiczne u Manuela Bryenniosa. Później sam został nauczycielem Nicefora Gregorasa. Pozostawał w związkach przyjaźni z Niceforem Chumnosem. Był żonaty i miał sześcioro dzieci: pięciu synów i jedną córkę, Irenę (żonę Jana Komnena Paleologa).
Szczyt kariery osiągnął w 1321 roku, kiedy został mianowany przez cesarza Wielkim Logotetą. Stał się jednym z najbardziej wpływowych i najbogatszych ludzi w Cesarstwie. Z własnych dochodów przeznaczył środki na odnowienie i ozdobienie klasztoru Chora położonego w północno-zachodniej części Konstantynopola. W narteksie kościoła można nadal podziwiać mozaikę przedstawiającą Teodora Metochitę przynoszącego Chrystusowi Pantokratorowi model odnowionego kościoła Chora. Kariera Metochity była ściśle związana z losami cesarza. Jego abdykacja w 1328 roku, przyniosła logotecie konfiskatę dóbr i zesłanie do Didymoitechon. Otrzymawszy zgodę na powrót do Konstantynopola, powrócił do stolicy w 1330 roku i wstąpił do klasztoru Chora przyjmując imię Teolepta. Zmarł 12 marca 1332 roku.
Życie Teodora upamiętnił w mowie pogrzebowej jego uczeń Nicefor Gregoras.
Twórczość.
Głównym dziełem Teodora Metochity są "Pisma różne" ("Hypomnematismój kaj semejósejs gnomikáj") znane pod łacińskim tytułem: "Rozmaitości filozoficzne i historyczne" ("Miscellanea philosophica et historica"). "Rozmaitości" składają się ze 120 rozpraw na tematy filozoficzne, historyczne i historycznoliterackie. Autor porusza w nich kwestie ironii u Sokratesa i Platona, nawyków ludzkich, zagadnienia: "Czy lepiej się urodzić, czy nie?", "Czy wybrać życie świeckie czy klasztorne?", zastanawia się nad ustrojami demokratycznym, arystokratycznym i monarchicznym, nad problemami estetycznymi, praktycznym wykorzystaniem matematyki i geometrii. W całym dziele Metochita cytuje ponad 70 autorów starożytnych.
Teodor Metochita pozostawił po sobie dwadzieścia utworów poetyckich liczących w sumie 9188 wersów: enkomia o treści religijnej, pochwały macierzystego klasztoru, wiersz o sobie samym skierowany do Nicefora Gregorasa, utwory okolicznościowe: epitafia dla cesarzowej Ireny, syna cesarskiego Michała, pochwały Ojców Kościoła – św. Atanazego, Bazylego Wielkiego, Jana Chryzostoma.
Jest też autorem utworów hagiograficznych o świętym Demetriuszu, Grzegorzu z Nazjanzu, Michale Archaniele, Euzebii Ksene, 18 pism retorycznych poruszających problemy religijne i moralne. Dokonał ponadto "Zbioru komentarzy" ("Syllogé") do Arystotelesa pozbieranych z różnych podręczników filozoficznych. Interesował się Euklidesem, Ptolemeuszem, Nikomachosem. Napisał "Podstawy nauki astronomii" ("Stojchéjosis epí astronomiké epistéme").

</doc>
<doc id="2716471" url="https://pl.wikipedia.org/wiki?curid=2716471" title="RTON Śnieżne Kotły">
RTON Śnieżne Kotły

RTON Śnieżne Kotły (Radiowo-telewizyjny Ośrodek Nadawczy Śnieżne Kotły) – wieża RTV o wysokości 24 metrów zbudowana w 1897 jako Schronisko „Nad Śnieżnymi Kotłami” wykorzystywane wówczas w celach turystycznych. Właścicielem obiektu jest EmiTel.
Historia.
W 1944 roku Luftwaffe zorganizowało w schronisku stację radiolokacyjną, po wojnie przeszła w polskie ręce. W 1960 roku wybudowano na obiekcie stację linii radiowych, co umożliwiło pokaz transmisji z igrzysk olimpijskich w Rzymie. Od 1976 swoje regularne nadawanie zaczęła TVP2. W listopadzie 1979 roku rozpoczęto emisję programów radiowych, a w lipcu 1981 TVP1. 15 lat później skład programów telewizyjnych uzupełnił Polsat. 1 czerwca 2012 roku rozpoczęła się regularna emisja pierwszego, 7 listopada tego samego roku drugiego, a 23 lipca 2013 roku trzeciego multipleksu telewizyjnego DVB-T w ramach naziemnej telewizji cyfrowej.
Nienadawane analogowe programy telewizyjne.
Programy telewizji analogowej zostały wyłączone 23 lipca 2013 r.

</doc>
<doc id="2716473" url="https://pl.wikipedia.org/wiki?curid=2716473" title="Roar Johansen">
Roar Johansen

Roar Johansen (ur. 8 lipca 1935 we Fredrikstad, zm. 23 października 2015 we Fredrikstad) – norweski piłkarz grający na pozycji środkowego obrońcy. W swojej karierze rozegrał 61 meczów w reprezentacji Norwegii.
Kariera klubowa.
Całą swoją karierę piłkarską Johansen spędził w klubie Fredrikstad FK. W 1952 roku awansował do pierwszej drużyny i wtedy też zadebiutował w jej barwach w pierwszej lidze norweskiej. W 1957 roku osiągnął z Fredrikstad pierwsze sukcesy. Wywalczył wówczas swoje pierwsze mistrzostwo kraju w karierze oraz zdobył pierwszy w karierze Puchar Norwegii. Po tytuł mistrzowski sięgał również w latach 1960 i 1961, a po krajowy puchar - w latach 1961 i 1966. Swoją karierę zakończył w 1967 roku.
Kariera reprezentacyjna.
W reprezentacji Norwegii Johansen zadebiutował 28 maja 1958 roku w zremisowanym 0:0 towarzyskim meczu z Holandią, rozegranym w Oslo. W swojej karierze grał w: eliminacjach do MŚ 1962, Euro 1964, MŚ 1966 i Euro 68. Od 1958 do 1967 roku rozegrał w kadrze narodowej 61 meczów.

</doc>
<doc id="2716475" url="https://pl.wikipedia.org/wiki?curid=2716475" title="Kolumban Starszy">
Kolumban Starszy



</doc>
<doc id="2716480" url="https://pl.wikipedia.org/wiki?curid=2716480" title="March 881">
March 881

March 881 – samochód Formuły 1, zaprojektowany w 1988 roku przez Adriana Neweya i Tima Hollowaya dla March Engineering. Samochód był napędzany przez wolnossącą jednostkę Judd CV. Samochód był używany w sezonie 1988 i na początku sezonu 1989.

</doc>
<doc id="2716481" url="https://pl.wikipedia.org/wiki?curid=2716481" title="Organizacja Polska">
Organizacja Polska



</doc>
<doc id="2716482" url="https://pl.wikipedia.org/wiki?curid=2716482" title="Jadwiga Budzisz-Buynowska">
Jadwiga Budzisz-Buynowska

Jadwiga Budzisz-Buynowska z d. Hladisch (ur. 30 kwietnia 1899 we Lwowie, zm. 14 marca 1990 w Kwidzynie) – polska malarka.
Życiorys.
W 1914 ukończyła Prywatne Gimnazjum Zofii Strzałkowskiej we Lwowie, a w 1915 roku Akademię Handlową w Krakowie. Od 1915 studiowała filozofię i psychologię na Uniwersytecie im. Jana Kazimierza we Lwowie. W 1920 poślubiła malarza Izydora Budzisz-Buynowskiego (ur. 1894, zm. 3 kwietnia 1940, artystę malarza, pedagoga, żołnierza Legionów Polskich) i wraz z nim wyjechała do Krasnegostawu a następnie do Gostynina, gdzie oboje uczyli w gimnazjum. W późniejszym czasie przeprowadzili się do Włocławka i tam kontynuowali pracę pedagogiczną. Odkrywcą talentu żony był Izydor, ale malarka pochłonięta pracą pedagogiczną nie poświęciła uwagi na rozwijanie swoich zdolności. W 1939 Izydor Budzisz-Buynowski został aresztowany i wywieziony na roboty do Rzeszy, powrócił na początku 1940 z zaawansowaną gruźlicą i w tym samym roku zmarł. Owdowiałą Jadwigę Budzisz-Buynowską aresztowano i skierowano na roboty przymusowe w Niemczech, skąd wróciła wiosną 1945. Nie mogąc znaleźć zatrudnienia przeniosła się w 1946 roku do Tucholi, gdzie uczyła fizyki w liceum, a wkrótce po tym do Gostynina. Posądzona o szpiegostwo została dwukrotnie aresztowana (w 1946 oraz 1949 roku) i osadzona w Chojnicach. Po zwolnieniu nie mogła znaleźć zatrudnienia i przez jakiś czas mieszkała w Złotowie podejmując się prac dorywczych. W 1952 Jadwiga Budzisz-Buynowska zaczęła chorować psychicznie, otrzymała stałe świadczenie rentowe i osiadła w Kwidzynie, gdzie zajęła się malarstwem. Pomimo że jej stan materialny był niski i malarka żyła w postępującym ubóstwie, to tworzyła, a malarstwo było formą ucieczki od rzeczywistości. 
Budzisz-Buynowska tworzyła przy użyciu wszelkich dostępnych środków, malowała na papierze, kartonie, gazetach, płytach pilśniowych, skrawkach tektury, czy papierze opakowaniowym. Często rezygnowała z zakupu niezbędnych środków do życia, aby móc kupić farby i pędzle. W 1970 roku malarką zainteresowali się przebywający w Kwidzynie studenci Wydziału Historii Sztuki Uniwersytetu Warszawskiego i postanowili zaprezentować jej twórczość szerszemu gronu odbiorców. Na temat jej twórczości były organizowane sesje naukowe w Warszawie i na Śląsku, w latach 1970–1972 miały miejsce wystawy twórczości artystki, a w prasie ukazywały się felietony o Jadwidze Budzisz-Buynowskiej m.in. „Sama przeciwko miastu”, „Kwidzyńska ława przysięgłych – Niebezpieczny człowiek”, „Pani Sporna”, „Malarka smutnych oczu”. 
Postępująca parafrenia spowodowała, że malarka przebywała kilka razy w domach opieki społecznej. Ostatni jej pobyt miał miejsce w domu opieki w Kwidzynie gdzie zmarła 14 marca 1990. Wiele prac artystka rozdała, część zaginęła, ale mimo to pokaźna ilość znajduje się w zbiorach prywatnych i muzealnych.
W 2000 roku, Muzeum Zamkowe w Malborku zorganizowało wystawę poświęconą jej pracom oraz wydało katalog jej dzieł wraz z jej biografią. W kwidzyńskich gimnazjach jest tematem zajęć lekcyjnych.

</doc>
<doc id="2716483" url="https://pl.wikipedia.org/wiki?curid=2716483" title="Gradina (obwód Płowdiw)">
Gradina (obwód Płowdiw)

Gradina () – wieś w południowej Bułgarii, w obwodzie Płowdiw, w gminie Pyrwomaj.
Miejscowość znajduje się 5 km od Pyrwomaju. W 1946 roku wieś zamieszkiwało 4100 ludzi.

</doc>
<doc id="2716486" url="https://pl.wikipedia.org/wiki?curid=2716486" title="Gradina">
Gradina



</doc>
<doc id="2716488" url="https://pl.wikipedia.org/wiki?curid=2716488" title="Organolologia">
Organolologia



</doc>
<doc id="2716491" url="https://pl.wikipedia.org/wiki?curid=2716491" title="Stanisław Cimoszyński">
Stanisław Cimoszyński

Stanisław Cimoszyński (1912-1939) – działacz Ruchu Narodowo-Radykalnego „Falanga”, publicysta.
Należał do władz Ruchu Narodowo-Radykalnego „Falanga”, kierował w nim Wydziałem Politycznym. Publikował m.in. na łamach „Ruchu Młodych”, „Falangi”. Był redaktorem naczelnym „Ruchu Gospodarczego“, który był wydawany w 1937. Na początku 1939 opuścił z szeregiem działaczy RNR. W tym samym roku założył wspólnie z Wojciechem Wasiutyńskim miesięcznik „Wielka Polska” i był jego wydawcą. Zginął pod Lublinem w czasie kampanii wrześniowej, walcząc jako ochotnik.

</doc>
<doc id="2716494" url="https://pl.wikipedia.org/wiki?curid=2716494" title="ONR „ABC”">
ONR „ABC”



</doc>
<doc id="2716500" url="https://pl.wikipedia.org/wiki?curid=2716500" title="Olgierd Szpakowski">
Olgierd Szpakowski

Olgierd Stanisław Szpakowski (ur. 15 maja 1912 w Ostrołęce, zm. 1940 w Charkowie) – działacz i publicysta Obozu Wielkiej Polski i Ruchu Narodowo-Radykalnego „Falanga”, oficer Wojska Polskiego podczas kampanii wrześniowej. Ofiara zbrodni katyńskiej.
Życiorys.
Był synem gen. Edwarda Szpakowskiego i Sylwii z domu Szpyrka-Szpyrkowicz. W 1930 zdał maturę w Gimnazjum im. Stanisława Staszica w Warszawie. Ukończył studia na Wydziale Elektrycznym Politechniki Warszawskiej. W marcu 1933 objął po Witoldzie Wincentym Staniszkisie kierownictwo Oddziału Akademickiego Obozu Wielkiej Polski (jako ostatni szef w dziejach tej organizacji). Kierował także działającą w ramach Obozu Wielkiej Polski warszawską Drużyną Chrobrego.
Był jednym z 4 autorów deklaracji ideowej RNR Falangi, ogłoszonej w 1934 (chociaż jej nie podpisał), a następnie należał do ścisłego kierownictwa tej organizacji. Publikował na łamach m.in. „Ruchu Młodych”, „Sztafety”, „Akademika Polskiego”, „Wielkiej Polski”. W 1936 roku wydał broszurę pt. "Polska przeciw marksizmowi". Organizował z ramienia RNR jednostkę ochotniczą, która miała wsperać zajęcie Zaolzia. Od 1939 był współpracownikiem pisma "Wielka Polska", redagowanego przez Wojciecha Wasiutyńskiego i Stanisława Cimoszyńskiego.
Walczył w wojnie obronnej w Samodzielnej Grupie Operacyjnej „Polesie” generała Franciszka Kleeberga na stanowisku dowódcy kompanii. Przedstawiony do Virtuti Militari. Uwięziony przez Sowietów w Starobielsku, został zamordowany w Charkowie. . Jego grób symboliczny znajduje się na warszawskich Powązkach (H-2-12/13). Pamięci Olgierda Szpakowskiego dedykowany jest wiersz „Rejestr Katynia”, autorstwa Jana Olechowskiego.
Jego córką jest Małgorzata Szpakowska.

</doc>
<doc id="2716505" url="https://pl.wikipedia.org/wiki?curid=2716505" title="Bolesław Świderski (działacz polityczny)">
Bolesław Świderski (działacz polityczny)

Bolesław Świderski (ur. 7 stycznia 1912 we Lwowie, zm. 28 kwietnia 1969 w Londynie) – polski prawnik, w czasie studiów na UJ działacz Obozu Wielkiej Polski i prezes Związku Akademickiego Młodzież Wszechpolska.
Działacz ONR, a następnie Ruchu Narodowo-Radykalnego „Falanga”, osadzony w Berezie Kartuskiej. Publikował na łamach „Kuriera Powszechnego” – krakowskiej mutacji „Kuriera Lwowskiego”. Pracował w redakcji „Prosto z Mostu”. Po klęsce wrześniowej przedostał się na Węgry, gdzie był internowany. W czasie próby powrotu na ziemie polskie złapany przez Niemców, trafił do Auschwitz (gdzie - wedle relacji Z. Przetakiewicza - niósł pomoc Żydom), później skierowany do obozów w Neuengamme i Mauthausen. Następnie trafił do II Korpusu Polskiego. Wyemigrował do Wielkiej Brytanii. Po wojnie zorganizował Katolicki Ośrodek Wydawniczy „Veritas” w Londynie, którym kierował do 1949 roku. Założył własne wydawnictwo i księgarnię. Nawiązał kontakt ze służbami PRL i dzięki ich wsparciu finansowemu założył tygodnik „Kronika”. Pochowany na cmentarzu Powązki Wojskowe w Warszawie (kwatera B20-8-19).

</doc>
<doc id="2716507" url="https://pl.wikipedia.org/wiki?curid=2716507" title="Jan Korolec">
Jan Korolec

Jan Korolec (ur. 26 sierpnia 1902 w Połtawie na Ukrainie, zm. 30 lipca 1941 w KL Auschwitz) – polski prawnik i polityk, działacz ONR „ABC”, publicysta.
Życiorys.
Ojciec był dyrektorem banku w Połtawie. W 1919 zamieszkali w Łomży i tutaj skończył gimnazjum. W 1920 wstąpił do Armii Ochotniczej. Początkowo studiował na Wydziale Filozoficzno-Humanistycznym Uniwersytetu Warszawskiego, a następnie na Wydziale Prawa tego samego uniwersytetu. W czasie studiów był członkiem Młodzieży Wszechpolskiej i Obozu Wielkiej Polski. W 1934 przystąpił do Obozu Narodowo-Radykalnego. 
W 1937 został zaatakowany przez bojówki „Falangi”. Po wybuchu wojny współorganizował Grupę Szańca.
Aresztowany w 1940, więziony na Pawiaku, został wywieziony do Auschwitz 14 VIII 1940 (nr obozowy 1818), gdzie zginął rok później.
Pojął za żonę Wandę Helenę z Pruszyńskich. Mieli syna Romana.
Poglądy.
Był publicystą takich pism jak: „Nowy Ład”, „ABC” (ostatni redaktor naczelny tego pisma, 1938-1939), „Prosto z Mostu”. W okresie międzywojennym opublikował broszurę programową "Ustrój polityczny narodu", w której projektuje utopijny plan ustroju dla Polski, przeciwstawiając go werbalnie komunizmowi i faszyzmowi, który jednak ma być ustrojem totalnym, tzn. wymuszającym władzę jednej organizacji narodowej. W broszurze tej znaczą część zajmują projekty pozbawienia Żydów praw obywatelskich oraz silnie zaznaczony wątek antymasoński. W swojej publicystyce prezentował poglądy silnie antysemickie i propagował działania zmierzające do wymuszenia całkowitej emigracji Żydów z Polski. Jago stosunek do Żydów bardzo celnie charakteryzuje cytat: "Żydzi są zawsze elementem rozkładu nawet wtedy, gdy chcą współpracować z państwem. Likwidowanie sprawy żydowskiej jest koniecznym warunkiem wzmacniania potęgi Polski".

</doc>
<doc id="2716509" url="https://pl.wikipedia.org/wiki?curid=2716509" title="Zygmunt Dziarmaga-Działyński">
Zygmunt Dziarmaga-Działyński

Zygmunt Stanisław Dziarmaga-Działyński, Józef Działyński (ur. 15 stycznia 1909 w Pińczowie, zm. 30 sierpnia 1978 w Warszawie) – polski redaktor, publicysta i działacz polityczny związany z Obozem Narodowo-Radykalnym i Ruchem Narodowo-Radykalnym „Falanga”, redaktor „Sztafety” oraz „Podaj Dalej”, osadzony w Berezie Kartuskiej.
Życiorys.
Studiował historię na Uniwersytecie Warszawskim. W 1933 był założycielem i redaktorem odpowiedzialnym tygodnika „Sztafeta”, krytycznie nastawionego do zbyt ugodowego, zdaniem radykalnie usposobionych działaczy, stanowiska Stronnictwa Narodowego wobec sanacji, Żydów, masonerii i komunizmu. Pełnił tę funkcję do kwietnia 1934, kiedy to powstał ONR, a "Sztafeta" została przekształcona w dziennik. Kierował także bojówkami skrajnej prawicy działającymi pod nazwą Uczelnie Różne. Należał do członków ONR aresztowanych po zabójstwie Bronisława Pierackiego w czerwcu 1934 i osadzonych następnie w obozie w Berezie Kartuskiej. Przebywał w niej do października 1934. Pod koniec 1934 został redaktorem naczelnym innego pisma RNR „Podaj dalej –Chrześcijański Informator Ogłoszeniowy”. Od 1935 należał do władz RNR. W sierpniu 1935 postrzelił w rękę drukarza, który zdefraudował pieniądze przeznaczone na druk wydawnictw RNR. Został za ten czyn skazany 17 listopada 1936 na karę trzech lat pozbawienia wolności, ale ostatecznie zaliczono mu na poczet kary areszt i został zwolniony za kaucją 1000 zł.
Po wybuchu II wojny światowej zamieszkał w Wilnie. Według wspomnień Józefa Mackiewicza w okresie przynależności Wilna do Litwy (10/10/1939 - 15/06/1940) Zygmunt Dziarmaga kierował działem ekspedycji wydawanej tamże Gazety Codziennej a w czasie okupacji Wilna przez ZSRR (15/06/1940 - 22/06/1941) kierował kolportażem polskojęzycznej prasy na całek Litwie. Podobne zdanie wyrażała Barbara Toporska. 
Działał w Konfederacji Narodu, a po scaleniu w strukturach Armii Krajowej. Dowodził działającą w ramach Garnizonu AK Wilno strukturą o nazwie Pułk Pancerny im. Bolesława Chrobrego (o sile batalionu). Był członkiem Okręgowej Delegatury Rządu w Wilnie, w której kierował Wydziałem Informacji i Propagandy (od października 1943 do czerwca 1944). Używał wówczas nazwiska "Józef Działyński". Walczył w szeregach Uderzeniowych Batalionów Kadrowych. W 1944 roku aresztowany przez NKWD, trafił na Syberię. Wrócił do kraju w 1955 i używał od tego czasu nazwiska "Dziarmaga-Działyński". Prowadził aktywne działania w celu konsolidacji środowiska kombatantów wileńskiego AK i UBK, korzystając ze struktur Stowarzyszenia „Pax” i ZBoWiD. Pochowany na cmentarzu Powązkowskim w Warszawie (kwatera 131-5-4).

</doc>
<doc id="2716511" url="https://pl.wikipedia.org/wiki?curid=2716511" title="HMS Colossus">
HMS Colossus

HMS „Colossus” – nazwa sześciu okrętów zbudowanych dla Royal Navy.

</doc>
<doc id="2716513" url="https://pl.wikipedia.org/wiki?curid=2716513" title="Sobięcin">
Sobięcin



</doc>
<doc id="2716517" url="https://pl.wikipedia.org/wiki?curid=2716517" title="Ludy jafetyckie">
Ludy jafetyckie



</doc>
<doc id="2716518" url="https://pl.wikipedia.org/wiki?curid=2716518" title="William Forsell Kirby">
William Forsell Kirby

William Forsell Kirby (ur. 14 stycznia 1844 w Leicesterze, zm. 20 listopada 1912) – angielski entomolog i folklorysta.
Życiorys.
Urodził się w 14 stycznia 1844 w Leicesterze. Był najstarszym synem bankiera, Samuela Kirby’ego. Kształcił się prywatnie i w bardzo młodym wieku zaczął interesować się motylami. Rodzina przeprowadziła się do Brighton, gdzie poznał Henry’ego Cooke’a, Fredericka Merrifielda i J.N. Wintera. W 1862 opublikował "Manual of European Butterflies" (Podręcznik do Europejskich Motyli).
W 1867 roku został kustoszem Muzeum Royal Dublin Society oraz stworzył "Synonymic Catalogue of Diurnal Lepidoptera (1871; Supplement 1877)" (Katalog Synonimów Motyli Dziennych).
W roku 1879, po śmierci Fredericka Smitha, został asystentem w Muzeum Historii Naturalnej w Londynie. Wydał szereg katalogów jak "Rhopalocera Exotica" (1887-1897) oraz "Elementary Text-book of Entomology". Przeszedł na emeryturę w 1909 roku.
W.F. Kirby miał rozległe zainteresowania oraz znał wiele języków. Przetłumaczył w całości fińską epopeję narodową – Kalevalę z fińskiego na angielski. Jego tłumaczenie wywarło duży wpływ na J.R.R. Tolkiena, który przeczytał je po raz pierwszy gdy był nastolatkiem. Kirby dostarczył także wiele przypisów do tłumaczenia sir Richarda Burtona "Księgi tysiąca i jednej nocy".
Wykonał również istotną pracę dotyczącą prostoskrzydłych, w tym trzytomowy katalog zawierający wszystkie ówcześnie znane gatunki (1904, 1906, 1910).
Prace i osiągnięcia.
Entomologiczne.
Wkład w inne prace:

</doc>
<doc id="2716524" url="https://pl.wikipedia.org/wiki?curid=2716524" title="French Open 1977">
French Open 1977

Wielkoszlemowy turniej tenisowy French Open w 1977 rozegrano w dniach 23 maja - 5 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Guillermo Vilas - Brian Gottfried 6–0, 6–3, 6–0
Gra pojedyncza kobiet.
 Mima Jaušovec - Florenţa Mihai 6–2, 6–7, 6–1
Gra podwójna mężczyzn.
 Brian Gottfried / Raúl Ramírez - Wojciech Fibak / Jan Kodeš 7–6, 4–6, 6–3, 6–4
Gra podwójna kobiet.
 Regina Maršíková / Pam Teeguarden - Rayni Fox / Helen Gourlay Cawley 5–7, 6–4, 6–2
Gra mieszana.
 Mary Carillo / John McEnroe def. Florenţa Mihai / Iván Molina 7–6, 6–3

</doc>
<doc id="2716526" url="https://pl.wikipedia.org/wiki?curid=2716526" title="French Open 1976">
French Open 1976

Wielkoszlemowy turniej tenisowy French Open w 1976 rozegrano w dniach 31 maja - 14 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Adriano Panatta - Harold Solomon 6–1, 6–4, 4–6, 7–6
Gra pojedyncza kobiet.
 Susan Barker - Renáta Tomanová 6–2, 0–6, 6–2
Gra podwójna mężczyzn.
 Fred McNair / Sherwood Stewart - Brian Gottfried / Raúl Ramírez 7–6(8-6), 6–3, 6–1
Gra podwójna kobiet.
 Fiorella Bonicelli / Gail Lovera - Kathy Harter / Helga Niessen Masthoff 6–4, 1–6, 6–3
Gra mieszana.
 Ilana Kloss / Kim Warwick - Delina Boshoff / Colin Dowdeswell 5–7, 7–6, 6–2

</doc>
<doc id="2716527" url="https://pl.wikipedia.org/wiki?curid=2716527" title="Biały terror na Węgrzech">
Biały terror na Węgrzech

Biały terror na Węgrzech – termin odnoszący się do prześladowań i zbrodni mających miejsce w latach 1919–1921. Jego celem było zniszczenie jakichkolwiek śladów po krótkim etapie rewolucji komunistycznej i po powołanej Węgierskiej Republice Rad. Podczas białego terroru aresztowano tysiące niewinnych ludzi, a około 1000 zamordowano. Wiele ofiar pochodziło ze społeczności żydowskiej.
Andrew C. Janos, amerykański politolog węgierskiego pochodzenia, określił węgierski biały terror jako dużo brutalniejszy i bezwzględniejszy od wcześniejszego czerwonego terroru, stosowanego przez komunistów.
Tło.
Pod koniec I wojny światowej monarchia austro-węgierska upadła, a państwa Ententy, na mocy podpisanego między Węgrami a tymi państwami Traktatu w Trianon, przydzieliły część terenów zamieszkiwanych przez Węgrów do Królestwa Serbów, Chorwatów i Słoweńców, Czechosłowacji i Rumunii. Na skutek zmian granic powierzchnia Węgier zmniejszyła się o dwie trzecie.
W atmosferze niepokoju, próba zorganizowania demokratycznej republiki nie powiodła się. W marcu 1919 roku komuniści wespół z socjaldemokratami, korzystając z niestabilności politycznej, przejęli władzę i ogłosili powstanie Węgierskiej Republiki Rad. Funkcję rządu pełniła Rada Rewolucyjna, na czele nowego rządu stał Béla Kun. Rząd stanowił koalicję socjaldemokratów i komunistów. Władza komunistów trwała 133 dni. W kraju rozpętał się czerwony terror. Nowy rząd starał się zachować w granicach państwa węgierskiego Słowację i Siedmiogród, co spotkało się ze zbrojną reakcją sąsiadów, WRR została ostatecznie obalona przez interwencję wojsk rumuńskich.
Biały terror.
W południowej części kraju, na skutek zagranicznej interwencji wojskowej, powstał nowy rząd. Na czele zbrojnego skrzydła nowego rządu, Armii Krajowej, stał admirał Miklós Horthy. Wielu żołnierzy nowego reżimu, wywodzących się ze środowisk skrajnej prawicy, pragnęła pomścić ofiary czerwonego terroru.
Jednostki te, znane jako „Biała Gwardia”, przeprowadziły kampanię morderstw, tortur i grabieży. Rozstrzeliwano osoby podejrzane o sprzyjanie komunistom, a innych podejrzanych wieszano w miejscach publicznych jako ostrzeżenie dla innych. Białogwardziści za wroga uważali również chłopów, liberałów oraz bardzo często Żydów, którzy byli oskarżani o komunistyczną rewolucję, gdyż wielu z przywódców komunistycznych było Żydami.
Najbardziej znanym dowódcą jednostek odpowiedzialnych za zbrodnie był Pál Prónay. Innymi dowódcami byli Gyula Ostenberg, Antona Lehara, i Ivan Hejjas, których oddziały były co prawda częścią Węgierskiej Armii Krajowej, ale raczej funkcjonowały jako bataliony fanatycznie oddanych dowódcy band zbrojnych.
Węgierska Armia Krajowa przejęła kontrolę nad Budapesztem w listopadzie 1919 roku, a cztery miesiące później admirał Horthy został mianowany regentem odtworzonego Królestwa Węgier. Mimo to terror trwał prawie dwa kolejne lata; motywowana politycznie przemoc zamieniła się stopniowo w przypadkowe mordy i porwania dla zysku. Funkcjonariusze „Białej Gwardii” zaczęli rywalizować ze sobą o władzę, dochodziło do mordów na tle tej rywalizacji i walk między oddziałami. Jednostki przestały podlegać zwierzchnictwu reżimu. Zaniepokojony Horthy postanowił ustabilizować sytuację. Od 1921 roku Prónay był ścigany za zbrodnie jakich dopuściła się jego kompania. Rozpad jego batalionu w styczniu 1922 uważany jest za koniec białego terroru.
Strach przed białym terrorem miał duży wpływ na sytuację kulturową i naukową w kraju. Z kraju uciekli: Paul Fejos, Béla Lugosi czy Alexander Korda.

</doc>
<doc id="2716532" url="https://pl.wikipedia.org/wiki?curid=2716532" title="French Open 1975">
French Open 1975

Wielkoszlemowy turniej tenisowy French Open w 1975 rozegrano w dniach 2 - 15 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Guillermo Vilas 6–2, 6–3, 6–4
Gra pojedyncza kobiet.
 Chris Evert - Martina Navrátilová 2–6, 6–2, 6–1
Gra podwójna mężczyzn.
 Brian Gottfried / Raúl Ramírez - John Alexander / Phil Dent 6–2, 2–6, 6–2, 6–4
Gra podwójna kobiet.
 Chris Evert / Martina Navrátilová - Julie Anthony / Olga Morozowa 6–3, 6–2
Gra mieszana.
 Fiorella Bonicelli / Thomaz Koch - Pam Teeguarden / Jaime Fillol 6–4, 7–6

</doc>
<doc id="2716535" url="https://pl.wikipedia.org/wiki?curid=2716535" title="Nachum Stelmach">
Nachum Stelmach

Nachum Stelmach (hebr. נחום סטלמך, ur. 19 lipca 1936 w Petach Tikwa, zm. 27 marca 1999) – izraelski piłkarz grający na pozycji napastnika. W swojej karierze rozegrał 61 meczów w reprezentacji Izraela i strzelił w nich 22 gole.
Kariera klubowa.
Swoją karierę piłkarską Stelmach rozpoczął w klubie Hapoel Petach Tikwa. W 1951 roku awansował do kadry pierwszego zespołu i w sezonie 1951/1952 zadebiutował w nim w pierwszej lidze izraelskiej. W sezonie 1954/1955 osiągnął z Hapoelem swój pierwszy w karierze sukces, gdy wywalczył tytuł mistrza Izraela. Z kolei w sezonie 1956/1957 zdobył swój jedyny Puchar Izraela. Wraz z klubem z rodzinnego miasta Petach Tikwa jeszcze pięciokrotnie wywalczył mistrzostwo kraju w sezonach 1958/1959, 1959/1960, 1960/1961, 1961/1962 oraz 1962/1963. W Hapoelu występował do końca sezonu 1968/1969. W klubie tym rozegrał 349 meczów i zdobył w nich 154 gole.
Latem 1969 roku Stelmach przeszedł z Hapoelu do Bene Jehuda Tel Awiw. Występował w nim w sezonie 1969/1970. W 1970 roku zakończył swoją karierę sportową.
Kariera reprezentacyjna.
W reprezentacji Izraela Stelmach zadebiutował 11 lipca 1956 roku w przegranym 0:5 meczu eliminacji do Igrzysk Olimpijskich 1956 ze Związkiem Radzieckim, rozegranym w Moskwie. W tym samym roku wystąpił w trzech meczach Pucharu Azji 1956: z Hongkongiem (3:2 i gol), z Koreą Południową (1:2 i gol) oraz z Wietnamem Południowym (2:1 i 2 gole). Z Izraelem został wówczas wicemistrzem Azji, a sam z 4 golami został królem strzelców tego turnieju.
W 1960 roku Stelmach ponownie zagrał w Pucharze Azji. Wystąpił na nim trzykrotnie: z Koreą Południową (0:3), z Wietnamem Południowym (5:1 i gol) oraz z Tajwanem (1:0) i ponownie wywalczył wicemistrzostwo kontynentu.
W 1964 roku Stelmach wygrał z Izraelem Puchar Azji 1964. Jego dorobek na tym turnieju to trzy mecze: z Hongkongiem (1:0), z Indiami (2:0) oraz z Koreą Południową (2:1).
W swojej karierze Stelmach grał też w: eliminacjach do MŚ 1958, Igrzyskach Azjatyckich 1958, eliminacjach do MŚ 1962 i MŚ 1966. Od 1956 do 1968 roku rozegrał w kadrze narodowej 61 meczów, w których strzelił 22 gole.

</doc>
<doc id="2716538" url="https://pl.wikipedia.org/wiki?curid=2716538" title="Organoznawstwo">
Organoznawstwo

Organoznawstwo − wyspecjalizowany dział instrumentoznawstwa oraz instrumentologii, którego przedmiotem badań są instrumenty organowe, a w szczególności organy.
Potrzeba istnienia osobnego działu dla tego instrumentu wzięła się z szerokiej różnorodności w poszczególnych elementach budowy tej grupy instrumentów (przede wszystkim w różnicach w budowie traktury czy też różnego rodzaju piszczałek i ich walorów brzmieniowych), a także z bardzo długiej − w porównaniu do innych instrumentów − i zmiennej historii organów − głównego przedmiotu badań.
W organoznawstwie łączy się wiele różnych dziedzin i zagadnień nauki − od czysto technicznych − jak akustyka, inżynieria mechaniczna, wytrzymałość materiałów i materiałoznawstwo elementów drewnianych i metalowych, czy też współcześnie nawet elektronika − skończywszy na zagadnieniach humanistycznych i dotyczących sztuki − jak malarstwo, rzeźba, historia sztuki, konserwacja zabytków.
Organoznawstwo jako przedmiot.
Organoznawstwo, jako osobny przedmiot, znajduje się w programach nauczania diecezjalnych szkół organistowskich, niektórych szkół muzycznych II stopnia (na wydziale instrumentalnym dla specjalności organy), oraz jako przedmiot na studiach wyższych − na uniwersytetach dla kierunków muzykologia, uczelniach muzycznych dla kierunków instrumentalistyka o specjalności organy.
Zakres badań i nauczania.
Zakres badań i nauczania organoznawstwa jest szeroki i zróżnicowany, zarówno pod względem teoretycznym jak i praktycznym, w dużym stopniu zależny od ośrodka akademickiego. Do najczęściej spotykanych zagadnień należą:

</doc>
<doc id="2716540" url="https://pl.wikipedia.org/wiki?curid=2716540" title="Bolesław Świderski (bibliotekarz)">
Bolesław Świderski (bibliotekarz)

Bolesław Hieronim Walenty Świderski (ur. 13 kwietnia 1917 w Poznaniu, zm. 8 marca 1998 w Łodzi) – polski bibliotekarz, bibliotekoznawca, profesor Uniwersytetu Łódzkiego.
Życiorys.
Młodość.
Bolesław Świderski urodził się 13 kwietnia 1917 w Poznaniu, gdzie po ukończeniu gimnazjum podjął w 1936 studia w zakresie geografii na tamtejszym Uniwersytecie im. Adama Mickiewicza; ukończył je we wrześniu 1945. W tymże roku (1 V) rozpoczął pracę w Bibliotece Głównej UAM w Poznaniu, wiążąc się odtąd z zawodem bibliotekarskim. Pochodził z rodziny inteligenckiej; ojciec – Bolesław Świderski, był kupcem i urzędnikiem, matka – Maria z d. Tefalska nie pracowała zarobkowo (oprócz Bolesława mieli jeszcze trzy córki i dwóch synów). Chodził do szkoły powszechnej im. Mikołaja Kopernika w Poznaniu, po której rozpoczął naukę w Gimnazjum im. Marii Magdaleny. Dokończył ją w Gimnazjum im. Ignacego Paderewskiego, w którym w 1936 zdał maturę. Po uzyskaniu świadectwa dojrzałości zaczął studiować na Wydziale Matematyczno-Przyrodniczym Uniwersytetu Poznańskiego. Przed wybuchem II wojny światowej ukończył studia z zakresu geografii, ale nie uzyskał dyplomu.
Po wojnie.
W 1945 na Uniwersytecie Poznańskim, otrzymał tytuł magistra filozofii w zakresie geografii (praca nt. państwowotwórczej roli rzek na ziemiach Polski historycznej). Trzy lata później uzyskał tam stopień naukowy doktora (rozprawa nt. położenia osiedli wiejskich w Polsce w zależności od rzeźby terenu). Habilitację zdobył w 1965 na Wydziale Filologicznym Uniwersytetu Łódzkiego (praca pt. "Współpraca bibliotek w zakresie gromadzenia zbiorów"). Nominację na stanowisko docenta otrzymał w 1968. Rok później przeprowadził się do Łodzi.
Od 1947 był członkiem Stowarzyszenia Bibliotekarzy Polskich, wchodził w skład Zarządu Okręgu Łódź-Miasto, uczestniczył z ramienia Stowarzyszenia w międzynarodowych konferencjach Federacji Stowarzyszeń Bibliotekarskich (IFLA) w Warszawie (1959) i Budapeszcie (1972). Był również członkiem Zarządu Towarzystwa Przyjaciół Łodzi (od 1972) i Wydziału I Łódzkiego Towarzystwa Naukowego (od 1975).
W 1984 uzyskał tytuł profesora nauk humanistycznych.
Władał kilkoma językami obcymi – angielskim, francuskim, greckim, łacińskim, niemieckim i rosyjskim, co pozwoliło mu odbywać staże bibliotekarskie poza granicami Polski: w Anglii (1957), ZSRR (1959), NRD (1960) oraz Czechosłowacji (1963).
Był dwa razy żonaty. Jego pierwszą jego żoną była polonistka Józefa Kaczmarkiewicz – kustosz dyplomowany, kierownik Biblioteki Instytutu Socjologii Uniwersytetu Łódzkiego, następnie dyrektor Biblioteki Akademii Medycznej w Łodzi. Po jej śmierci w 1971 ożenił się z anglistką, prof. Ireną Janicką, kierownikiem Katedry Literatury i Kultury Angielskiej, dyrektorem Instytutu Filologii Angielskiej Uniwersytetu Łódzkiego. Nie miał dzieci.
Działalność naukowa i dydaktyczna.
Działalność dydaktyczna.
Dydaktyk:
Organizator:
Przynależność do towarzystw.
Członek:
Nagrody i odznaczenia.
Był redaktorem naukowym spisów bibliograficznych, m.in. "Łódzkiej bibliografii regionalnej 1945-1980". Opracowywał także hasła do encyklopedii i słowników specjalistycznych, które współredagował ("Encyklopedia wiedzy o książce", "Encyklopedia współczesnego bibliotekarstwa polskiego"). Brał udział w pracach komisji egzaminacyjnej dla bibliotekarzy dyplomowanych i dokumentalistów dyplomowanych. Należał do komitetu redakcyjnego „Roczników Bibliotecznych”.
Był promotorem 91 prac magisterskich i 10 rozpraw doktorskich. Recenzował prace magisterskie, rozprawy doktorskie i habilitacyjne. Prowadził wykłady z metodologii i nauki o książce, bibliotece i informacji naukowej. Uczestniczył w licznych kursach i zajęciach szkoleniowych. Brał udział w konferencjach naukowych w Polsce i za granicą.
W pracy naukowo-badawczej podejmował zagadnienia z zakresu:
Autor książek, rozpraw, monografii oraz ponad 100 artykułów i recenzji.

</doc>
<doc id="2716542" url="https://pl.wikipedia.org/wiki?curid=2716542" title="Pawica">
Pawica

Ptaki:
Ryby:
Owady:
Osoby:

</doc>
<doc id="2716543" url="https://pl.wikipedia.org/wiki?curid=2716543" title="Aelita Jurczenko">
Aelita Jurczenko

Aelita Wjaczesławiwna Jurczenko, ukr. Аеліта В'ячеславівна Юрченко, ros. Аэлита Вячеславовна Юрченко (ur. w 1965) – ukraińska lekkoatletka specjalizująca się w długich biegach sprinterskich. W czasie swojej kariery reprezentowała również Związek Socjalistycznych Republik Radzieckich oraz Wspólnotę Niepodległych Państw.

</doc>
<doc id="2716545" url="https://pl.wikipedia.org/wiki?curid=2716545" title="Badanie mikrobiologiczne">
Badanie mikrobiologiczne



</doc>
<doc id="2716548" url="https://pl.wikipedia.org/wiki?curid=2716548" title="Wojskowy Przegląd Historyczny">
Wojskowy Przegląd Historyczny



</doc>
<doc id="2716554" url="https://pl.wikipedia.org/wiki?curid=2716554" title="James George Needham">
James George Needham

James George Needham (ur. 16 marca 1868 w Virginii w stanie Illinois, zm. 24 lipca 1957 w Ithaca) – amerykański entomolog i limnolog. 
Urodził się w Virginii w stanie Illinois. W latach 1896–98 studiował wraz z Comstockiem na Cornell University. W latach 1898–1907 był nauczycielem biologii na Lake Forest University. W 1908 roku wrócił na Cornell University jako docent limnologii. Gdy w 1914 roku Comstock przeszedł na emeryturę, Needham został dyrektorem Wydziału Entomologii na Cornell University. Był nim do swojego przejścia na emeryturę w 1935 roku.
J.G. Needham opublikował wiele artykułów, materiałów dydaktycznych i podręczników. Znany jest z wprowadzenia systemu Comstocka-Needhama używanego do opisu użyłkowania skrzydeł owadów.

</doc>
<doc id="2716555" url="https://pl.wikipedia.org/wiki?curid=2716555" title="Triumph Herald">
Triumph Herald

Triumph Herald - kompaktowy samochód osobowy wprowadzony do produkcji w roku 1959 pod marką Standard-Triumph Company. Nadwozie zaprojektował włoski projektant Giovanni Michelotti, pojazd występował w kilku wersjach nadwozia: saloon, kabriolet, coupé, van oraz kombi.
Przez cały okres produkcji powstało ponad 500 000 egzemplarzy Triumpha Heralda, oprócz tego późniejsze modele Vitesse, Spitfire i GT6 korzystały z rozwiązań technicznych stosowanych w tym pojeździe.
Jako źródło napędu wykorzystano silnik Standard Pennant R4 OHV o pojemności 948 cm³ zblokowany z 4-biegową manualną skrzynią biegów ze zsynchronizowanymi biegami II, III i IV. Napęd przenoszony był na oś tylną.
Po przejęciu Standard-Triumph przez Leyland Motors Ltd w 1961 możliwym stał się dalszy rozwój modelu. Przedstawiony został wariant Herald 1200 z silnikiem o pojemności 1147 cm³. Z wyglądu pojazd wyróżniał się ogumowanymi zderzakami, deską rozdzielczą oklejoną drewnianą okładziną oraz wygodniejszymi fotelami. Położono także większy nacisk na jakość samochodów. Zrezygnowano z podwójnego gaźnika w wyposażeniu standardowym, mimo to dostępny był on wciąż jako opcja. Standardowo oferowano dolnossący gaźnik Solex. Deklarowana moc maksymalna dla wersji 1200 wynosiła 40 KM (29 kW), dla 948 - 35 KM (26 kW).
W latach 1962-66 powstawała wersja dostawcza oparta na wersji kombi Heralda, nosiła ona nazwę Triumph Courier. Tylne boczne okna zostały zastąpione przez metalowe panele. Produkcji w Anglii zaprzestano w 1966 ze względu na niskie wyniki sprzedaży.
W latach 1963-67 oferowano usportowioną odmianę Herald 12/50 Skylight Saloon. Charakteryzowała się ona wzmocnionym do 52 KM (38 kW) silnikiem, przesuwnym winylowym dachem oraz hamulcami tarczowymi w standardzie. W 1967 roku podniesiono moc silnika 1200 do 49 KM (36 kW).
W październiku 1967 podczas London Motor Show miała miejsce premiera wersji Herald 13/60. Była ona dostępna jako sedan, kombi lub kabriolet. Nadwozie przypominało wyglądem Triumpha Vitesse, zwiększono przestrzeń pasażerską, do napędu zaś użyto powiększonego do 1296 cm³ silnika o mocy 59 KM (43 kW). Produkcja sedana trwała do grudnia 1970, kombi i kabrioletu zaś do maja 1971.
Dane techniczne.
1961 Herald 1200
1963 Herald 12/50
1967 Herald 13/60

</doc>
<doc id="2716563" url="https://pl.wikipedia.org/wiki?curid=2716563" title="Wimbledon 2012 (turniej legend kobiet)">
Wimbledon 2012 (turniej legend kobiet)

Wimbledon 2012 - turniej legend kobiet – zawody deblowe legend kobiet, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 3 a 8 lipca na londyńskich kortach All England Lawn Tennis and Croquet Club.

</doc>
<doc id="2716564" url="https://pl.wikipedia.org/wiki?curid=2716564" title="Linia kolejowa Pisz – Kolno">
Linia kolejowa Pisz – Kolno

Linia kolejowa Pisz – Kolno – zlikwidowana w latach 1944-1945 normalnotorowa linia kolejowa łącząca stację Pisz ze stacją Kolno.
Historia.
Linia została otwarta 1 września 1908 roku na odcinku Pisz - Dłutowo. W 1915 przedłużono ją do Kolna, jednak już w 1923 odcinek ten (Dłutowo - Kolno) został rozebrany. W jego miejsce w 1941 roku otworzono linię towarową o rozstawie szyn 600 mm. Odcinek Dłutowo - Kolno rozebrano w 1944 roku, a Pisz - Dłutowo w 1945.

</doc>
<doc id="2716570" url="https://pl.wikipedia.org/wiki?curid=2716570" title="Wimbledon 2012 (turniej legend mężczyzn)">
Wimbledon 2012 (turniej legend mężczyzn)

Wimbledon 2012 - turniej legend mężczyzn – zawody deblowe legend mężczyzn, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 3 a 7 lipca na londyńskich kortach All England Lawn Tennis and Croquet Club.

</doc>
<doc id="2716573" url="https://pl.wikipedia.org/wiki?curid=2716573" title="Skalna Perć (Masyw Ślęży)">
Skalna Perć (Masyw Ślęży)

Skalna Perć – odcinek niebieskiego szlaku turystycznego w Masywie Ślęży, wiodący z Przełęczy Tąpadła na szczyt Ślęży (czas przejścia: 2 h ↑ 1,30 h ↓). Biegnie od przełęczy przez wierzchołek Skalnej oraz grupę Olbrzymków na wierzchołek góry. Sam szlak odcinkami wiedzie po wykutych w gabrach i granitach stopniach.

</doc>
<doc id="2716591" url="https://pl.wikipedia.org/wiki?curid=2716591" title="José Martín Cuevas Cobos">
José Martín Cuevas Cobos

José Martín Cuevas Cobos, pseud. Pedro Fernandez (ur. 28 września 1969 w Guadalajarze) – meksykański aktor, piosenkarz i kompozytor piosenek ranchera.
Życiorys.
Zaczął śpiewać już w wieku 6 lat. Jest najstarszym z rodzeństwa: Gerardo Fernández, José Luis Cuevas, Laura Cuevas, Eduardo, Juan i Paquito Cuevas. W wieku 15 lat przeprowadził się do Meksyku, a w 2002 przeniósł się do miasta Monterrey. Posiada bardzo bogaty dorobek artystyczny. Został zaproszony do śpiewania dla królowej Sofii, papieża Jana Pawła II, Arnolda Schwarzeneggera, George'a W. Busha.
Życie prywatne.
W wieku 18 lat ożenił się z Rebecą Garzą Vargas, z którą ma 3 córki: Osmarę, Karinę Michelle y Gemę Guadalupe.

</doc>
<doc id="2716601" url="https://pl.wikipedia.org/wiki?curid=2716601" title="Wimbledon 2012 (turniej legend seniorów)">
Wimbledon 2012 (turniej legend seniorów)

Wimbledon 2012 - turniej legend seniorów – zawody deblowe legend seniorów, rozgrywane w ramach trzeciego w sezonie wielkoszlemowego turnieju tenisowego, Wimbledonu. Zmagania miały miejsce pomiędzy 3 a 8 lipca na londyńskich kortach All England Lawn Tennis and Croquet Club.

</doc>
<doc id="2716610" url="https://pl.wikipedia.org/wiki?curid=2716610" title="Olga Antonowa">
Olga Antonowa

Olga Giennadjewna Antonowa z domu Nasonowa (; ur. 16 lutego 1960 w obwodzie irkuckim) – rosyjska lekkoatletka specjalizująca się w krótkich biegach sprinterskich. W czasie swojej kariery reprezentowała Związek Socjalistycznych Republik Radzieckich.

</doc>
<doc id="2716619" url="https://pl.wikipedia.org/wiki?curid=2716619" title="Joe Galea">
Joe Galea

Joseph "Joe" Galea (ur. 9 lutego 1965) – piłkarz maltański grający na pozycji obrońcy. W swojej karierze rozegrał 60 meczów w reprezentacji Malty.
Kariera klubowa.
Swoją karierę piłkarską Galea rozpoczął w klubie Rabat Ajax. W 1985 roku awansował do kadry pierwszego zespołu i w sezonie 1985/1985 zadebiutował w nim w pierwszej lidze maltańskiej. W 1986 roku wywalczył z nim tytuł mistrza Malty. W Rabat Ajax grał do końca sezonu 1992/1993.
W 1993 roku Galea przeszedł do zespołu Ħamrun Spartans. Występował w nim przez sezon. W 1994 roku odszedł do Birkirkary FC. W sezonie 1996/1997 wywalczył z nią wicemistrzostwo kraju. W sezonie 1997/1998 grał w Sliemie Wanderers, a w latach 1998–2002 ponownie w Rabat Ajax. W 2002 roku zakończył karierę.
Kariera reprezentacyjna.
W reprezentacji Malty Galea zadebiutował 24 stycznia 1987 roku w przegranym 0:5 meczu eliminacji do Euro 88 z Włochami, rozegranym w Bergamo. W swojej karierze grał też w: eliminacji do MŚ 1990, Euro 92, MŚ 1994, Euro 96 i MŚ 1998. Od 1987 do 1997 roku rozegrał w kadrze narodowej 60 meczów.

</doc>
<doc id="2716620" url="https://pl.wikipedia.org/wiki?curid=2716620" title="Krośnieńska Biblioteka Publiczna">
Krośnieńska Biblioteka Publiczna

Krośnieńska Biblioteka Publiczna – miejska samorządowa instytucja kultury, prowadzona przez Krosno, miasto na prawach powiatu w woj. podkarpackim, wielokrotnie nagradzana i wyróżniana w ogólnopolskich konkursach i akcjach promujących czytelnictwo, laureatka m.in. Medalu Biliotheca Magna Perennisque i Nagrody FRDL za wybitne przedsięwzięcia o charakterze kulturowym i kulturotwórczym.
Historia.
Krośnieńska Biblioteka Publiczna w Krośnie jest kontynuatorką tradycji bibliotekarstwa powszechnego, którego tradycje sięgają w Krośnie pocz. XX w. (Biblioteka Towarzystwa Szkoły Ludowej, czytelnie ludowe na Białobrzegach i w Suchodole).
Biblioteka publiczna o statusie biblioteki powiatowej została utworzona w 1947 r. W pierwszym kwartale 1948 r. posiadała 2.377 książek, 820 czytelników i obsługiwała 28 punktów bibliotecznych na terenie pow. krośnieńskiego. 15 stycznia 1949 r. Miejski Komitet Biblioteczny przekazał do użytku odrębną placówkę biblioteczną dla mieszkańców Krosna. Księgozbiór Miejskiej Biblioteki Publicznej powstał z darów społecznych, zakupów w wydawnictwach „Książka”, „Wiedza”, „Czytelnik” oraz książek przekazanych przez Naczelną Dyrekcję Bibliotek Ministerstwa Oświaty.
W 1954 r., w oparciu o pismo Ministerstwa Kultury z dn. 14 lipca i uchwałę Prezydium Powiatowej Rady Narodowej w Krośnie, połączono bibliotekę powiatową z biblioteką miejską. W strukturze Powiatowej i Miejskiej Biblioteki wyodrębniono: Dział Instrukcyjno-Metodyczny, Dział Gromadzenia i Opracowania Zbiorów oraz Dział Udostępniania Zbiorów (wypożyczalnia dla dorosłych, wydzielony księgozbiór dla dzieci, czytelnia i komórka informacyjna). PiMBP nadzorowała 9 bibliotek gromadzkich i 72 punkty biblioteczne w pow. krośnieńskim, w tym 3 w dzielnicach rolniczych Krosna.
W związku ze zmianami w strukturze administracyjnej kraju, 27 sierpnia 1975 r. decyzją Wojewody Krośnieńskiego Powiatowa i Miejska Biblioteka Publiczna uzyskała status biblioteki wojewódzkiej, a wraz z nim nadzór merytoryczny nad siecią bibliotek w dawnych powiatach: bieszczadzkim, brzozowskim, jasielskim, krośnieńskim i sanockim oraz zadanie koordynacji działalności kulturalno-oświatowej w bibliotekach publicznych województwa krośnieńskiego.
W marcu 1999 r., Uchwałą Rady Miasta, Biblioteka została przejęta przez samorząd miejski. Na podstawie nadanego przez organizatora statutu zmieniła nazwę na Krośnieńska Biblioteka Publiczna. Od 1 grudnia 2003 r. pełni również funkcje biblioteki powiatowej.
Struktura.
W strukturze organizacyjnej Biblioteki do bezpośredniej obsługi czytelników wydzielone są:
Obszary działania.
Krośnieńska Biblioteka Publiczna gromadzi, opracowuje, udostępnia na miejscu i wypożycza na zewnątrz wydawnictwa zwarte, czasopisma i gazety, dokumenty audiowizualne i elektroniczne. Zbiory o charakterze uniwersalnym liczą: 265.970 książek, 2.450 tomów czasopism oprawnych, 49.072 jednostki inwentarzowe zbiorów specjalnych i 150 tytułów periodyków bieżących.
Biblioteka rejestruje rocznie ok. 14.000 stałych czytelników; średnio dziennie odwiedzana jest przez 700 osób, którym udostępnia ok. 2.000 jednostek zbiorów. Na podstawie zasobów własnych i źródeł zewnętrznych Biblioteka udziela średnio dziennie 200 informacji bibliotecznych, faktograficznych i bibliograficznych.
W oferowanych usługach Biblioteka w wykorzystuje technologię informatyczną. Posiada 80 stanowisk komputerowych (67 do dyspozycji czytelników). W Bibliotece Głównej działa sieć komputerowa (4 serwery i 47 komputerów), w której dostęne są zasoby www, katalogowe i bibliograficzne bazy danych. Informację o zbiorach Biblioteka udostępnia on-line w formie katalogów tworzonych przez wszystkie placówki na jednej instalacji zintegrowanego systemu SOWA2/MARC21, umożliwiającego m.in. automatyzację obsługi czytelników, zdalne rezerwowaniwe i zamawianie wybranych pozycji.
Biblioteka posiada stronę www, tworzy Krośnieńską Bibliotekę Cyfrową i Krośnieńską Bazę Informacji Regionalnej, dokumentujące i popularyzujące dorobek kulturalny regionu w formie cyfrowej.
Jako promotor książki i czytelnictwa Biblioteka jest organizatorem spotkań autorskich, sesji popularnonaukowych, konferencji międzynarodowych, ogólnopolskich i regionalnych, konkursów, warsztatów, zajęć z zakresu edukacji czytelniczej i medialnej. Oferta działań kulturalno-edukacyjnych przeznaczona jest dla wielu grup odbiorców ze szczególnym uwzględnieniem dzieci i młodzieży. 
Osobom starszym i niepełnosprawnym (głównie z dysfunkcją wzroku) Biblioteka oferuje ponad 5.000 tytułów książki mówionej i filmów z funkcją audiodeskrypcji oraz odpowiednie narzędzia do korzystania z komputerów osobistych i książek: MultiLektory, monitor brajlowski, powiększalnik tekstu MyReader, odtwarzacze książki mówionej oraz oprogramowanie udźwiękawiające i powiększające (Jaws Professional, Lunar Plus). Obsługę specjalnych grup użytkowników prowadzi Filia nr 6 - Centrum Multimedialne.
Dotacje zewnętrzne (1.235.000 zł w latach 2004-2011) na realizację działań kulturalno-edukacyjnych Biblioteka pozyskuje w konkursach grantowych, m.in. programach Ministra Kultury i Dziedzictwa Narodowego.
W ramach współpracy z bibliotekami publicznymi w Euroregionie Karpackim Biblioteka jest organizatorem konferencji, seminariów, warsztatów literackich, konkursów dla dzieci i młodzieży.
Biblioteka jest wydawcą "Bibliografii Krosna i powiatu krośnieńskiego 2000-2005", półrocznika "Krośnieńskie Zeszyty Biblioteczne", materiałów konferencyjnych, katalogów wystaw i zbiorów prac laureatów Krośnieńskiego Konkursu Literackiego. Wydawnictwa Biblioteki są dostępne jako dokumenty elektroniczne w Krośnieńskiej Bibliotece Cyfrowej.
W Bibliotece działają: Dyskusyjny Klub Książki, Literackie Forum Dyskusyjne, Klub Miłośników Filmu, Klub Podróżnika.
Uwagi.
Dane statystyczne na podst.: "Sprawozdanie z działalności Krośnieńskiej Biblioteki Publicznej w Krośnie" 

</doc>
<doc id="2716634" url="https://pl.wikipedia.org/wiki?curid=2716634" title="March 871">
March 871

March 871 – samochód Formuły 1, zaprojektowany w 1987 roku przez Gordona Coppucka i Tima Hollowaya dla March Engineering. Model, używany w 1987 był gotowy na drugi wyścig sezonu – Grand Prix San Marino, zastępując tymczasowego Marcha 87P. Model wykorzystywał silnik Ford Cosworth DFZ 3.0 V8 o mocy około 560 KM. Kierowcą samochodu był Ivan Capelli, który zdobył nim jeden punkt.

</doc>
<doc id="2716649" url="https://pl.wikipedia.org/wiki?curid=2716649" title="Leopoldo Vallejos">
Leopoldo Vallejos

Leopoldo Manuel Vallejos Bravo (ur. 16 lipca 1944 w Santiago) – piłkarz chilijski grający podczas kariery na pozycji bramkarza.
Kariera klubowa.
Karierę piłkarską Leopoldo Vallejos rozpoczął w klubie Universidad Católica w 1964. Z Universidad Católica zdobył mistrzostwo Chile w 1966. W latach 1971-1975 był zawodnikiem Uniónu Española. Z Uniónem Española dwukrotnie zdobył mistrzostwo Chile w 1973 i 1977 oraz dotarł do finału Copa Libertadores 1975, gdzie Unión Española uległ argentyńskiemu Independiente Avellaneda.
W latach 1976-1977 występował w Evertonie Viña del Mar. Z Evertonem zdobył mistrzostwo Chile w 1976 Rok 1978 spędził w CD O’Higgins, po czym na 3 lata powrócił do Evertonu. W 1982 występował Audax Italiano, z którego odszedł do San Marcos Arica. Piłkarską karierę zakończył w macierzystym Universidad Católica w 1987 w wieku 43 lat.
Kariera reprezentacyjna.
W reprezentacji Chile Vallejos zadebiutował 18 sierpnia 1968 w wygranym 2-1 towarzyskim spotkaniu z Peru.
W 1974 roku został powołany przez selekcjonera Luisa Álamosa do kadry na Mistrzostwa Świata w RFN. Na Mundialu Vallejos wystąpił we wszystkich trzech meczach z RFN, NRD i Australią. W 1975 wziął udział w Copa América. W tym turnieju Vallejos wystąpił w dwóch meczach: w grupie z Peru i Chile.
Ostatni raz w reprezentacji Vallejos wystąpił 26 marca 1977 w przegranym 0-2 meczu eliminacji Mistrzostw Świata z Urugwajem. Od 1968 do 1977 roku rozegrał w kadrze narodowej 20 spotkań.

</doc>
<doc id="2716673" url="https://pl.wikipedia.org/wiki?curid=2716673" title="William Cooper">
William Cooper

William Cooper (ur. 1798, zm. 1864) – amerykański przyrodnik, konchiolog i kolekcjoner.
Cooper w latach 1821-1864 studiował zoologię w Europie. Po zakończeniu studiów podróżował po Nowej Szkocji, Kentucky i Bahamach gromadząc okazy. Jego zbiory okazały się wielką pomocą dla przyrodników takich jak John James Audubon, Charles Lucien Bonaparte i Thomas Nuttall. Karol Lucjan Bonaparte nazwał jego imieniem ptaka: krogulca czarnołbistego ("Accipiter cooperii") po tym jak Cooper zdobył jego okaz w 1828 roku. 
William Cooper był pierwszym amerykańskim członkiem Londyńskiego Towarzystwa Zoologicznego oraz jednym z założycieli New York Lyceum of Natural History (obecnie Nowojorska Akademia Nauk).
Jego synem był słynny lekarz i przyrodnik: James Graham Cooper (1830-1902).
W nomenklaturze zoologicznej jego skrót nazwiska to Cooper, natomiast w botanicznej to W.Cooper.

</doc>
<doc id="2716679" url="https://pl.wikipedia.org/wiki?curid=2716679" title="Śledztwo trwa">
Śledztwo trwa

Śledztwo trwa (tytuł oryginalny: "Hetimi vazhdon") – albański film fabularny z roku 1988 w reżyserii Marka Topallaja.
Opis fabuły.
Na peryferiach Tirany znaleziono zwłoki mężczyzny w średnim wieku. Ekipa śledcza próbuje ustalić, co było przyczyną zabójstwa. W tym czasie giną kolejne osoby, które mogły pomóc w wyjaśnieniu tej zbrodni. 

</doc>
<doc id="2716696" url="https://pl.wikipedia.org/wiki?curid=2716696" title="Rolando García">
Rolando García

Rolando Moisés García Jiménez (ur. 15 grudnia 1942) – chilijski piłkarz grający podczas kariery na pozycji obrońcy.
Kariera klubowa.
Karierę piłkarską Rolando García rozpoczął w klubie Deportes Concepción. W latach 1974-1975 był zawodnikiem CSD Colo-Colo. Z Colo-Colo zdobył Puchar Chile w 1974. W 1976-1977 ponownie występował w Deportes Concepción.
Kariera reprezentacyjna.
W reprezentacji Chile García zadebiutował 14 lipca 1971 w wygranym 3-2 spotkaniu o Copa Jose Felix z Paragwajem.
W 1974 roku został powołany przez selekcjonera Luisa Álamosa do kadry na Mistrzostwa Świata w RFN. Na Mundialu García wystąpił we wszystkich trzech meczach z RFN, NRD i Australią.
Ostatni raz w reprezentacji García wystąpił 25 czerwca 1975 w przegranym 1-3 towarzyskim meczu z Urugwajem. Od 1971 do 1975 roku rozegrał w kadrze narodowej 18 spotkań, w których zdobył bramkę.

</doc>
<doc id="2716701" url="https://pl.wikipedia.org/wiki?curid=2716701" title="Monaster Przemienienia Pańskiego w Tryhorach">
Monaster Przemienienia Pańskiego w Tryhorach

Monaster Przemienienia Pańskiego – prawosławny męski klasztor w Tryhorach, w jurysdykcji eparchii żytomierskiej Ukraińskiego Kościoła Prawosławnego Patriarchatu Moskiewskiego. 
Historia.
Dokładny czas powstania monasteru nie jest znany. Według Urszuli Pawluczuk wspólnota funkcjonowała już w XVI stuleciu. Według innego źródła klasztor powstał po 1575, lub też ufundowali go w 1613 Mikołaj i Feodor Woroniczowie. Według SgKP, klasztor został założony w roku 1583.
Monaster należał do Kościoła prawosławnego, podlegając bezpośrednio metropolicie kijowskiemu, do 1723, gdy przyjął unię. Przełożeni klasztoru zaczęli posługiwać się wówczas łacińskim tytułem superiora. W końcu XVIII w. w monasterze przebywało tylko dziesięciu mnichów, zaś sytuacja ekonomiczna wspólnoty była bardzo trudna. Mimo to w 1782 w klasztorze wzniesiono murowany budynek mieszkalny z celami mnichów na miejscu starszego drewnianego obiektu, następnie zbudowano cerkwie Świętych Niewiast Niosących Wonności i św. Barbary. 
Wskutek rozbiorów Rzeczypospolitej Tryhory razem z całą ziemią żytomierską znalazły się w granicach Imperium Rosyjskiego. W ramach stopniowej likwidacji Kościoła unickiego w tym państwie z praktyki liturgicznej klasztoru usunięto elementy pochodzenia łacińskiego (m.in. organy), zaś w latach 1839–1841 kierowano do niego najbardziej niechętnych przejściu na prawosławie duchownych unickich (Kościół prawosławny na ziemiach litewskich i białoruskich został zlikwidowany na synodzie połockim w 1839). W 1841 monaster w Tryhorach oficjalnie przyłączył się do Rosyjskiego Kościoła Prawosławnego. W latach 1848–1852 w klasztorze wzniesiono nową cerkiew Objawienia Pańskiego, zaś w 1873 ukończono budowę nowej głównej świątyni wspólnoty – soboru Przemienienia Pańskiego. W 1842 wspólnotę zaliczono do monasterów II klasy, z szesnastoma etatami. Od 1883 monaster prowadził szkołę parafialną. Po 1915 na bieżeństwo do monasteru udały się mniszki klasztoru w Turkowicach.
Po rewolucji październikowej wspólnota została poddana prześladowaniom, zaś w 1939 ostatecznie zlikwidowana. Cerkwie Świętych Niewiast Niosących Wonności i Objawienia Pańskiego zostały zniszczone. W 1941 okupacyjne władze hitlerowskie zgodziły się na otwarcie soboru monasterskiego w charakterze cerkwi parafialnej. Funkcję tę obiekt spełniał do 1990; w budynku mieszkalnym dla mnichów mieściła się po wojnie szkoła średnia. Monaster został w 1990 reaktywowany i według danych z 2012 przebywa w nim dziewięciu mnichów i 11 posłuszników. 
Szczególnym kultem otoczona jest w monasterze osiemnastowieczna Tryhorska Ikona Matki Bożej. W 2018 r. Ukraiński Kościół Prawosławny Patriarchatu Moskiewskiego rozszerzył ten kult na cały Kościół.

</doc>
<doc id="2716704" url="https://pl.wikipedia.org/wiki?curid=2716704" title="Nabil Elaraby">
Nabil Elaraby



</doc>
<doc id="2716709" url="https://pl.wikipedia.org/wiki?curid=2716709" title="Iryna Slusar">
Iryna Slusar

Iryna Dmytriwna Slusar (, ur. 19 marca 1963 w Dnieprodzierżyńsku) – ukraińska lekkoatletka specjalizująca się w biegach sprinterskich. W czasie swojej kariery reprezentowała również Związek Socjalistycznych Republik Radzieckich oraz Wspólnotę Niepodległych Państw.

</doc>
<doc id="2716716" url="https://pl.wikipedia.org/wiki?curid=2716716" title="La storia della Arcana Famiglia">
La storia della Arcana Famiglia

 – japońska powieść wizualna stworzona przez HuneX. Gra została wydana na PlayStation Portable 27 października 2011. Powstał także sequel zatytułowany , który został wydany 21 czerwca 2012 roku również na PSP; sequel przedstawia dwóch nowych bohaterów: Asha i Joshuę. Adaptacja anime została wyprodukowana przez studio J.C.Staff. Anime rozpoczęło emisję 1 lipca 2012 roku.
Opis fabuły.
Na niewielkiej mieszka organizacja Arcana Famiglia, która chroni wyspę i jej mieszkańców przed różnymi niebezpieczeństwami z zewnątrz. Famiglia składa się z ludzi, którzy zawarli umowę z kartami Arkana, i otrzymali specjalne zdolności z nimi związane. Liderem organizacji jest Mondo, nazywany przez wszystkich „Papa”. Zdecydował, że najwyższy czas, żeby przejść na emeryturę i wybrać swojego następcę. Aby zdecydować, kto z familii dostanie to miejsce, ogłasza turniej nazwany Arcana Duello. Zwycięzca zajmie pozycję wśród familii jako „Papa”, zostanie spełnione jego jedno życzenie... oraz otrzyma rękę córki lidera. Odmawiając przyjęcia takiego przeznaczenia, Felicitá postanawia walczyć wraz ze swoim przyjacielem z dzieciństwa Libertá i kuzynem Nova walczącymi o jej wolność u jej boku.

</doc>
<doc id="2716717" url="https://pl.wikipedia.org/wiki?curid=2716717" title="Puchar Kontynentalny kobiet w skokach narciarskich 2012/2013">
Puchar Kontynentalny kobiet w skokach narciarskich 2012/2013

Puchar Kontynentalny kobiet w skokach narciarskich 2012/2013 – cykl czterech zawodów w skokach narciarskich kobiet, będący dziewiątym w historii Pucharu Kontynentalnego kobiet w skokach narciarskich. 
Sezon miał rozpocząć się 30 listopada 2012 roku w norweskim Notodden, ale z powodu wysokich temperatur, pierwszy konkurs rozegrano 2 marca 2013 roku w niemieckim Oberwiesenthal. W dniu 9 marca 2013 roku, w zamian za odwołane grudniowe zawody w Notodden, rozegrano dodatkowy konkurs w szwedzkim Örnsköldsvik. Puchar zakończył się 10 marca 2013 roku w tej samej miejscowości. Był to drugi sezon w historii Pucharu Kontynentalnego kobiet w skokach narciarskich, w którym nie był on najważniejszym cyklem zawodów w skokach narciarskich kobiet – od sezonu 2011/2012 rozgrywany jest także Puchar Świata kobiet w skokach narciarskich.
Klasyfikacja generalna.
"Klasyfikacja po 4 / 4 konkursów"
Klasyfikacja Drużynowa Pucharu Kontynentalnego.
"Klasyfikacja po 4 / 4 konkursów"

</doc>
<doc id="2716724" url="https://pl.wikipedia.org/wiki?curid=2716724" title="Lotniskowce typu Centaur">
Lotniskowce typu Centaur

Lotniskowce typu "Centaur" – brytyjskie lotniskowce lekkie, ostatnie okręty tej klasy zaprojektowane w trakcie trwania II wojny światowej (po typie "Colossus" i "Majestic"). Ze znacznym opóźnieniem ukończono cztery okręty, przy których prace rozpoczęto przed końcem wojny: „Albion”, „Bulwark”, „Centaur”, „Hermes” (ex-„Elephant”), dalsze cztery („Monmouth”, „Polyphemus”, „Arrogant”, „Hermes”) anulowano. Okręty brały udział w brytyjskiej interwencji w Egipcie w czasie kryzysu sueskiego w 1956 i wojnie falklandzkiej w 1982. W czasie służby w Royal Navy wykorzystywano je często jako śmigłowcowce. Indie wykorzystywały jeden zmodernizowany ex-brytyjski okręt do 2016 roku. Wycofano go ze służby w 2017 roku.
Okręty.
Brał udział w operacji "Vantage" w 1961, mającej na celu ochronę integralności Kuwejtu przed żądaniami terytorialnymi Iraku. Wystąpił w filmie Zatopić pancernik Bismarck! w roli HMS Victorious i HMS Ark Royal
Brał udział w operacji „Muszkieter” podczas kryzysu sueskiego w 1956.
Wraz z czterema innymi lotniskowcami RN (w tym HMS „Albion”) uczestniczył w ataku na Egipt w 1956.
HMS „Hermes” (R12)
Przebudowany w 1981 na lotniskowiec STOVL, okręt flagowy brytyjskich sił inwazyjnych w czasie wojny o Falklandy w 1982.

</doc>
<doc id="2716727" url="https://pl.wikipedia.org/wiki?curid=2716727" title="The Championships">
The Championships



</doc>
<doc id="2716729" url="https://pl.wikipedia.org/wiki?curid=2716729" title="Osiedle Grunwaldzkie (Ełk)">
Osiedle Grunwaldzkie (Ełk)

Osiedle Grunwaldzkie – osiedle Ełku. Jako jedyne osiedle miasta położone jest po zachodniej stronie Jeziora Ełckiego. Od południa graniczy z Bocianim Gniazdem, osiedlem Chruściel.
Zabudowę osiedla stanowią domy jednorodzinne z ogrodami. Główną ulicą osiedla jest ul. Zamkowa, przy której znajduje się zamek krzyżacki.
Osiedle jest objęte zasięgiem parafii pw. bł. Karoliny Kózkówny w Ełku, której kościół mieści się przy ul. Księcia Witolda 2a.
W 2011 roku osiedle jako jedno z ostatnich w Ełku zostało przyłączone do miejskiej sieci wodociągowej.

</doc>
<doc id="2716751" url="https://pl.wikipedia.org/wiki?curid=2716751" title="Monaster św. Anastazji Rzymianki w Żytomierzu">
Monaster św. Anastazji Rzymianki w Żytomierzu

Monaster św. Anastazji Rzymianki – stauropigialny żeński klasztor prawosławny w Żytomierzu, w jurysdykcji Ukraińskiego Kościoła Prawosławnego Patriarchatu Moskiewskiego. 
Powstanie klasztoru jest związane z kultem relikwii głowy św. Anastazji Rzymianki, które przekazał arcybiskupowi wołyńskiemu i żytomierskiemu Modestowi patriarcha antiocheński Hieroteusz w latach 60. XIX w. Od 1903 relikwia ta, z inicjatywy arcybiskupa wołyńskiego i żytomierskiego Antoniego, była wystawiona dla kultu w dolnej cerkwi soboru katedralnego w Żytomierzu, której patronką była św. Anastazja. Cerkiew została zamknięta i zniszczona po 1935, zaś relikwie ostatecznie zaginęły po II wojnie światowej. 
Monaster został założony w 1999 przez biskupa żytomierskiego Guriasza w obiektach dawnego sanatorium w żytomierskiej dzielnicy Małewanka. Patronem głównej cerkwi klasztornej jest św. Sergiusz z Radoneża. W monasterze przechowywana jest uważana za cudotwórczą kopia ikony Matki Bożej „Wszystkich Strapionych Radość”.

</doc>
<doc id="2716755" url="https://pl.wikipedia.org/wiki?curid=2716755" title="Alberto Quintano">
Alberto Quintano

Alberto Guillermo Quintano Ralph (ur. 26 kwietnia 1946 w Santiago) – chilijski piłkarz grający podczas kariery na pozycji obrońcy.
Kariera klubowa.
Karierę piłkarską Alberto Quintano rozpoczął w klubie Universidad de Chile w 1964. Z Universidad de Chile czterokrotnie zdobył mistrzostwo Chile w 1964, 1965, 1967 i 1969. W latach 1971-1977 występował w Meksyku w stołecznym Cruz Azul. Z Cruz Azul trzykrotnie zdobył mistrzostwo Meksyku w 1972, 1973, 1974. W latach 1977-1980 ponownie był zawodnikiem Universidad de Chile, z którym zdobył Puchar Chile w 1979. Ogółem w barwach „La U” rozegrał 311 meczów, w których zdobył 5 bramek.
W 1981 występował w Universidad Católica, a w 1982 w Deportes Magallanes, w którym zakończył karierę.
Kariera reprezentacyjna.
W reprezentacji Chile Quintano zadebiutował 15 sierpnia 1967 w wygranym 1-0 towarzyskim spotkaniu z Argentyną.
W 1974 roku został powołany przez selekcjonera Luisa Álamosa do kadry na Mistrzostwa Świata w RFN. Na Mundialu Quintano wystąpił we wszystkich trzech meczach z RFN, NRD i Australią. W 1979 wziął udział w Copa América, na którym zajęło drugie miejsce. W tym turnieju Quintano wystąpił w dwóch meczach z Kolumbią i w finale z Paragwajem, którym był jego ostatnim meczem w reprezentacji. 
Od 1967 do 1979 roku rozegrał w kadrze narodowej 49 spotkań.
Kariera trenerska.
Po zakończeniu kariery piłkarskiej Quintano został trenerem. Prowadził Deportes La Serena i Universidad de Chile.

</doc>
<doc id="2716765" url="https://pl.wikipedia.org/wiki?curid=2716765" title="International Commerce Center">
International Commerce Center



</doc>
<doc id="2716767" url="https://pl.wikipedia.org/wiki?curid=2716767" title="George Needham">
George Needham



</doc>
<doc id="2716770" url="https://pl.wikipedia.org/wiki?curid=2716770" title="Natalija Herman">
Natalija Herman

Natalija Petriwna Herman (, ur. 10 listopada 1963 w Dnieprodzierżyńsku) – ukraińska lekkoatletka specjalizująca się w biegach sprinterskich. W czasie swojej kariery reprezentowała Związek Socjalistycznych Republik Radzieckich.
W 1987 r. zdobyła tytuł mistrzyni ZSRR w biegu na 200 metrów. Wystąpiła również w reprezentacji kraju na mistrzostwach świata w Rzymie, zdobywając (wspólnie z Iryną Slusar, Natalją Pomoszcznikową i Olgą Antonową) brązowy medal w biegu sztafetowym 4 x 100 metrów.
Rekordy życiowe:

</doc>
<doc id="2716779" url="https://pl.wikipedia.org/wiki?curid=2716779" title="Benjamin Rosenbaum">
Benjamin Rosenbaum

Benjamin Rosenbaum (ur. 23 sierpnia 1969 w Nowym Jorku) – amerykański autor fantastyki. Jego opowiadania były nominowane do nagród: Hugo, Nebula, Nagroda im. Theodora Sturgeona, Nagroda BSFA, i World Fantasy. W 2005 roku jego opowiadanie „Falling” (Upadek swobodny) zostało zamieszczone w prestiżowym czasopiśmie naukowym Nature.
Z zawodu jest programistą komputerowym, ale ukończył również studia religioznawcze na Uniwersytecie Browna. Obecnie mieszka w Bazylei, w Szwajcarii, wraz z żoną Esther i dwojgiem dzieci. W USA pracował nad oprogramowaniem dla National Science Foundation, zarządu miasta Waszyngton, a także był założycielem firmy Digital Addiction, która stworzyła grę sieciową Sanctum.
Jego utwory są dostępne w internecie na licencji Creative Commons.

</doc>
<doc id="2716781" url="https://pl.wikipedia.org/wiki?curid=2716781" title="March 821">
March 821

March 821 – samochód Formuły 1, zaprojektowany w 1982 roku przez Robina Herda i Adriana Reynarda dla March Grand Prix Team. Samochód nie był zupełnie nową konstrukcją, jako że opierał się na Williamsie FW07, chociaż w przeciwieństwie do samochodu Williamsa nie odnosił żadnych sukcesów. Samochód był napędzany przez trzylitrową jednostkę Ford Cosworth DFV. Kierowcami samochodu byli ścigający się dla March Grand Prix Team Jochen Mass, Raúl Boesel i Rupert Keegan oraz kierowca zespołu LBT Team March, Emilio de Villota. Model został później poddany modyfikacjom, przemianowany na 81C i wystawiony do serii IndyCar, wygrywając Indianapolis 500 pięć razy z rzędu.

</doc>
<doc id="2716782" url="https://pl.wikipedia.org/wiki?curid=2716782" title="Sean Eadie">
Sean Eadie

Sean Patrick Eadie (ur. 15 kwietnia 1969 w Sydney) – australijski kolarz torowy, brązowy medalista olimpijski oraz czterokrotny medalista mistrzostw świata.
Kariera.
Pierwszy sukces w karierze Sean Eadie osiągnął w 1997 roku, kiedy wspólnie z Dannym Dayem i Shane'em Kellym zdobył brązowy medal w sprincie drużynowym na mistrzostwach świata w Perth. Trzy lata później, podczas igrzysk olimpijskich w Sydney razem z Darrynem Hillem i Garym Neiwandem zdobył w tej samej konkurencji kolejny brązowy medal, a indywidualnie był siódmy. Na mistrzostwach świata w Antwerpii w 2001 roku Australijczycy w składzie: Jobie Dajka, Ryan Bayley i Sean Eadie zajęli drugie miejsce, ulegając tylko Francuzom. Największe sukcesy osiągnął jednak w 2004 roku. Podczas mistrzostw świata w Kopenhadze był najlepszy w sprincie indywidualnym, a razem z Bayleyem i Dajką wywalczył srebro drużynowo. Ponadto na igrzyskach Wspólnoty Narodów w Manchesterze zwyciężył drużynowo, a indywidualnie był drugi. Startował również na igrzyskach olimpijskich w Atenach w 2004 roku, gdzie wraz z kolegami z reprezentacji był czwarty, a indywidualną rywalizację zakończył na dwunastej pozycji.

</doc>
<doc id="2716783" url="https://pl.wikipedia.org/wiki?curid=2716783" title="Antonio Arias">
Antonio Arias

Antonio Arias Mujica (ur. 9 października 1944 w Santiago) – piłkarz chilijski grający podczas kariery na pozycji obrońcy.
Kariera klubowa.
Karierę piłkarską Antonio Arias rozpoczął w klubie Deportes Magallanes w 1965. W latach 1969–1978 był zawodnikiem Uniónu Española. Z Uniónem Española trzykrotnie zdobył mistrzostwo Chile w 1973, 1975 i 1977 oraz dotarł do finału Copa Libertadores 1975, gdzie Unión Española uległ argentyńskiemu Independiente Avellaneda.
Kariera reprezentacyjna.
W reprezentacji Chile Arias zadebiutował 18 sierpnia 1968 w wygranym 2-1 spotkaniu Copa del Pacifico z Peru.
W 1974 roku został powołany przez selekcjonera Luisa Álamosa do kadry na Mistrzostwa Świata w RFN. Na Mundialu Arias wystąpił we wszystkich trzech meczach z RFN, NRD i Australią. Ostatni raz w reprezentacji Arias wystąpił 2 lutego 1977 w przegranym 0-2 towarzyskim meczu z Paragwajem. 
Od 1968 do 1977 roku rozegrał w kadrze narodowej 30 spotkań.

</doc>
<doc id="2716786" url="https://pl.wikipedia.org/wiki?curid=2716786" title="Alessandro Andrade de Oliveira">
Alessandro Andrade de Oliveira



</doc>
<doc id="2716788" url="https://pl.wikipedia.org/wiki?curid=2716788" title="Lauren Gibbemeyer">
Lauren Gibbemeyer

Lauren Gibbemeyer (ur. 8 września 1988 w Saint Paul) – amerykańska siatkarka, reprezentantka kraju, grająca na pozycji środkowej.
Sukcesy klubowe.
Mistrzostwo Włoch:
Superpuchar Włoch:
Liga Mistrzyń:
Klubowe Mistrzostwa Świata:
Puchar Włoch:
Superpuchar Turcji:
Puchar Turcji:
Mistrzostwo Turcji:
Sukcesy reprezentacyjne.
Mistrzostwa Ameryki Północnej, Środkowej i Karaibów Juniorek:
Igrzyska Panamerykańskie:
Puchar Panamerykański:
Mistrzostwa Ameryki Północnej, Środkowej i Karaibów:
Puchar Wielkich Mistrzyń:
Grand Prix:
Puchar Świata:
Liga Narodów:

</doc>
<doc id="2716789" url="https://pl.wikipedia.org/wiki?curid=2716789" title="DW227">
DW227



</doc>
<doc id="2716790" url="https://pl.wikipedia.org/wiki?curid=2716790" title="Rezerwat przyrody Jelenia Góra (województwo kujawsko-pomorskie)">
Rezerwat przyrody Jelenia Góra (województwo kujawsko-pomorskie)



</doc>
<doc id="2716792" url="https://pl.wikipedia.org/wiki?curid=2716792" title="Po ostatnim spotkaniu">
Po ostatnim spotkaniu

Po ostatnim spotkaniu (tyt. oryg. Pas takimit të fundit) - albański film fabularny z roku 1989 w reżyserii Fehmi Hoshafiego.
Opis fabuły.
Akcja filmu rozgrywa się w jednostce artylerii przeciwlotniczej. Intrygi jednego z oficerów sprawiają, że dowódca jednostki musi stanąć przed sądem wojskowym.
W realizacji filmu wzięli udział żołnierze z garnizony Vlory.

</doc>
<doc id="2716794" url="https://pl.wikipedia.org/wiki?curid=2716794" title="Cykle oceaniczne Fischera">
Cykle oceaniczne Fischera

Cykle oceaniczne, megacykle Fischera – opracowana przez Alfreda G. Fischera koncepcja sugerująca istnienie w historii Ziemi stosunkowo regularnie występujących naprzemiennych okresów „cieplarni” i „chłodni”, trwających po ok. 30 mln lat. Uzasadnieniem pierwszej nazwy tej hipotezy jest fakt, że przejścia cieplarnia–chłodnia–cieplarnia... Fischer powiązał z charakterystycznymi zmianami termicznej stratyfikacji wód oceanów (zob. stratyfikacja termiczna wody w jeziorze).
Zespół badawczy.
Opracowanie koncepcji „megacykli” było poprzedzone wieloletnimi badaniami stratygraficznymi, umożliwiającymi podjęcie próby wykazania korelacji między prawdopodobną temperaturą wody oceanów i zawartością tlenu a biologiczną różnorodnością ekosystemów morskich. Badania prowadziły interdyscyplinarne zespoły naukowców; poza A.G. Fischerem brali w nich udział między innymi:
oraz Friedrich Heller, Giovanni Napoleone, Paolo Cheli, Siro Corezzi, William Lowrie i inni. Wyniki tych badań były publikowane od lat 50. XX wieku, m.in. w cenionych czasopismach "Evolution" i "Geological Society of America Bulletin" oraz jako wydawnictwa książkowe.
Metody badań.
Geologicznym zapisem zachodzących zmian klimatu i ziemskich ekosystemów są profile sedymentologiczne i paleontologiczne. Podstawowe zasady, stosowane w czasie odczytu zapisu geologicznego, sformułował już w XVII w. Nicolaus Steno (anatom, geolog i biskup katolicki, beatyfikowany przez Jana Pawła II):
Dokładniejszą interpretację zapisów umożliwiają:
Skala czasu geologicznego, utworzona na tych podstawach w XIX wieku, została później wycechowana, z użyciem metod datowania izotopowego. Do datowania najmłodszych fragmentów skorupy ziemskiej (wiek &lt; 40 tys. lat) stosuje się izotop 14C, a do datowania skał starszych inne izotopy, np. potasu (wiek &gt; 0,1 mln lat) lub uranu (wiek &gt; 100 mln lat).
Wymienione metody radiometryczne pozwalają określać wiek skał magmowych i metamorficznych, w których nie występują skamieniałości, a metody biostratygraficzne stosuje się w przypadku warstw skał osadowych. Nowe, bardziej uniwersalne metody datowania są wciąż poszukiwane. Do datowania skał magmowych i niektórych skał osadowych zastosowano np. metodę wykorzystującą zjawisko rewersji biegunów magnetycznych, opracowaną przez Allana Coxa. Radiometryczne datowanie skał osadowych o wieku do 65 mln lat umożliwia standardowa krzywa zależności stosunku stężeń dwóch izotopów strontu – 87Sr/86Sr – od wieku próbki (np. szkieletów koralowców, muszli mięczaków i innych skamieniałości zwierząt morskich).
W ostatnim półwieczu możliwości badawcze geochemików znacznie się zwiększyły, m.in. dzięki opanowaniu technik oznaczania stężeń izotopów trwałych. Szczególne znaczenie jest przywiązywane do oznaczeń stosunku izotopów tlenu 18O/16O (obecnie 99,759 %16O, 0,037 %17O, 0,204 %18O).
Możliwość określania 18O/16O jest szczególnie cenna w przypadku badań maksimów i minimów plejstocenu, nieformalnie nazywanego epoką lodową (ok. 2,6 mln lat temu). Badania zmian klimatu w tym okresie – prowadzone m.in. przez Harolda C. Ureya – polegają na określaniu udziału 18O np. w muszlach znalezionych w odpowiednich warstwach stratygraficznych; wyznaczony stosunek ilości obu izotopów przeważnie jest równy proporcji w środowisku, w którym muszla była budowana z lub węglanów (przyswajanych bez względu na liczbę masową tlenu). Stwierdzono, że w okresach narastania lodowców względna zawartość cięższego izotopu w wodzie wzrasta. Jest to związane z większą lotnością wody lżejszej (16O), która po odparowaniu nie wraca do oceanu, (jak to się dzieje w zamkniętym cyklu hydrologicznym) – jest zatrzymywana w tworzącym się lodzie. W miarę postępu zlodowacenia zwiększa się różnica między zawartościami 18O w lodzie i wodzie oceanów (środowisku życia). Wahania stężenia tego izotopu w skamieniałościach różnych warstw pozwoliły wykazać, że w okresie ostatnich 2 mln lat nastąpiło ok. 60 większych wahnięć wskazujących na postęp zlodowacenia (w tym cztery najbardziej wyraźne w ostatnich 800 tys. lat).
Odczytanie zarejestrowanej w skałach i skamieniałościach historii Ziemi jest zadaniem wciąż nierozwiązanym. Na Ziemi równocześnie zachodziły złożone procesy geologiczne i ewolucja biologiczna, zmieniał się skład atmosfery i hydrosfery, zmieniała się aktywność Słońca i odległość Ziemi od Słońca. Zrozumienie przeszłości utrudnia fakt, że w czasie minionych 4,5 mld lat miały miejsce liczne zdarzenia krótkotrwałe, które nie pozostawiły śladów w geologicznym zapisie. Skomplikowane jest również uwzględnienie w interpretacjach tego zapisu zjawisk o charakterze sprzężeń zwrotnych – ujemnych lub dodatnich, czyli sprzyjających utrzymaniu stanu dynamicznej równowagi globalnego ekosystemu lub pogłębiających chwilowe odchylenia od tego stanu. Rozwiązywanie takich problemów bardzo ułatwia zastosowanie nowoczesnych technik modelowania matematycznego. Tworzone są np. złożone klimatyczne modele matematyczne, których celem jest przewidywanie nadchodzących zmian klimatu na podstawie ogólnych praw fizyki oraz wiedzy o czynnikach kształtujących klimat Ziemi w przeszłości i obecnie.
Tętno Ziemi.
Określenie „tętno Ziemi” jest stosowane od czasu wydania w roku 1947 popularnej książki "The Pulse of the Earth". Jej autorem jest holenderski geolog Johannes H.F. Umbgrove, który pisał tę pracę w okresie wojny światowej, część w hitlerowskim więzieniu. Był on jednym z pierwszych geologów, próbujących znaleźć korelacje między wieloma poznanymi już zdarzeniami w historii globu, np. górotwórczością i wulkanizmem, zmianami poziomu morza, różnicowaniem się mórz, temperaturą. Mimo że stosował niedokładne skale czasu, dostrzegł interesujące zbieżności. Wywołał trwające do dzisiaj naukowe polemiki między wytrwałymi poszukiwaczami dowodów istnienia powtarzalnych sekwencji zdarzeń („periodystami” i „cyklomaniakami”) i krytykami tej postawy; Tjeerd H. van Andel pisał na ten temat:
Wyrażając uznanie dla twórców teorii wielkich cykli przytoczył równocześnie opinię H. L. Menkena: 
Mimo wielu opinii krytycznych poszukiwania „periodystów” są wciąż kontynuowane. Niektóre z okresowych zmian warunków meteorologicznych w poszczególnych miejscach powierzchni Ziemi oraz na całym globie nie budzą wątpliwości i są regularne. Należą do nich zmiany spowodowane m.in.:
Zgromadzono dużą liczbę dowodów potwierdzających cykliczność oscylacji stanu oceanów i atmosfery między El Niño i La Niña oraz między ujemną i dodatnią fazą NAO oscylacji północnoatlantyckiej (cykl kilkuletni),
Wolniejsze i mniej regularne zmiany klimatu Ziemi były związane z wędrówką kontynentów (zob. tektonika płyt). Kontynenty nieustannie przesuwają się na swoich płytach po półpłynnej astenosferze, z czym wiąże się powstawanie nowej płyty oceanicznej w strefach spreadingu z równoczesnym zagłębianiem się i przetapianiem płyty starej (pokrytej osadami) w strefie subdukcji. Co ok. 500 mln lat powstaje ponownie jeden superkontynent (zob. cykl Wilsona nazywany cyklem superkontynentalnym, ewolucja kontynentów).
Wśród najdokładniej poznanych zdarzeń wymienia się:
Z procesami rozpadu superkontynentów oraz z wędrówką powstających fragmentów i ich kolizjami wiązały się inne zjawiska decydujące o klimacie Ziemi, silnie wzajemnie powiązane, m.in. wulkanizm i orogeneza, powstawanie i zanikanie basenów morskich, zmiany klimatu na przemieszczających się kontynentach, powstawanie i topnienie lądolodów, zmiany warunków cyrkulacji wody oceanicznej i powietrza.
Geochemicy-periodyści uznają, że zarejestrowane w skałach zmiany stanu Ziemi są skutkiem złożenia wszystkich wymienionych zmian okresowych i cyklicznych (wynik złożenia robi wrażenie zmian chaotycznych). Podejmują się interpretacji stratygraficznych zapisów mimo świadomości, że są one niekompletne i trudno oczekiwać pełnego sukcesu.
Skrajne stany oceanu według Fischera.
U podstaw hipotezy megacykli Fischera leży jego spostrzeżenie, że okresom występowania oceanów: 
Podstawowa różnica między właściwościami wody oceanów cieplarni i chłodni dotyczy jej gęstości. Tworzenie się płytkich mórz, szeroko rozlewających się w strefie międzyzwrotnikowej, sprzyjało intensywnemu parowaniu i zwiększaniu się zasolenia wody (zob. kryzys messyński). Przemieszczanie się takiej wody powierzchniowej do oceanów przypomina współczesny spływ wód z Morza Śródziemnego do Atlantyku – ich gęstość sprawia, że zgłębiają się pod warstwę oceanicznej wody powierzchniowej. Według Fischera powszechność tego zjawiska w okresach transgresji mórz powodowała, że wody abisalne oceanów były dużo cieplejsze niż obecnie, a strumienie natlenionej wody powierzchniowej spływały w głąb znacznie wolniej. Miało to istotny wpływ na rozwój morskich biocenoz i tempo gromadzenia się dennych osadów (źródeł obecnie eksploatowanych złóż ropy naftowej).
Na podstawie analizy korelacji danych dotyczących masowych wymierań, poziomu morza, wulkanizmu i klimatu, obejmujących okres ponad 600 mln lat, Fischer wyodrębnił następujące fazy megacyklu:
Kontynuatorzy prac Alfreda Fischera (m.in. John Veevers) opracowali ulepszone wersje megacykli, dalej sięgające w przeszłość i wybiegające w przyszłość (z uwzględnieniem antropopresji – efektu cieplarnianego wywołanego przez człowieka).
Opinie.
W zakończeniu rozdziału książki „Nowe spojrzenie na starą planetę” zatytułowanego „Inne czasy, inne oceany” Tjeerd H. van Andel napisał:
oraz:

</doc>
<doc id="2716795" url="https://pl.wikipedia.org/wiki?curid=2716795" title="Juan Rodríguez (chilijski piłkarz)">
Juan Rodríguez (chilijski piłkarz)

Juan Manuel Rodríguez Vega (ur. 16 stycznia 1944, zm. 1 września 2021) - piłkarz chilijski grający podczas kariery na pozycji obrońcy.
Kariera klubowa.
Karierę piłkarską Juan Rodríguez rozpoczął w klubie Universidad de Chile w 1963. Z Universidad de Chile czterokrotnie zdobył mistrzostwo Chile w 1964, 1965, 1967 i 1969. W 1970-1971 był zawodnikiem Uniónie Española. W latach 1971-1977 występował w Meksyku w stołecznym Atlético Español. Z Atlético Español zdobył wicemistrzostwo Meksyku w 1974 a rok później Puchar Mistrzów CONCACAF.
Kariera reprezentacyjna.
W reprezentacji Chile Rodríguez zadebiutował 13 grudnia 1967 w przegranym 4-5 towarzyskim spotkaniu z Węgrami.
W 1974 roku został powołany przez selekcjonera Luisa Álamosa do kadry na mistrzostwa świata w RFN. Na mundialu Rodríguez wystąpił w meczu z RFN, który był jego ostatnim meczem w reprezentacji. 
Od 1967 do 1974 roku rozegrał w kadrze narodowej 26 spotkań.

</doc>
<doc id="2716798" url="https://pl.wikipedia.org/wiki?curid=2716798" title="Kriksos">
Kriksos

Kriksos (zm. 72 p.n.e.) – gladiator, jeden z przywódców Powstania Spartakusa, obok Spartakusa i Oinomaosa.
Biografia.
Kriksos przed powstaniem był niewolnikiem o nieznanym pochodzeniu. Pojmany przez Rzymian w nieznanych okolicznościach, tak jak jego towarzysze, był ćwiczony na gladiatora w Kapui, w szkole którą według Plutarcha prowadził Lentulus Batiatus.
Po początkowych sukcesach powstania i zwycięstwach nad armią propretora Klaudiusza Glabera, a następnie pretora Publiusza Waryniusza, Kriksos prawdopodobnie wiosną 72 roku p.n.e., z nieznanych bliżej powodów, odłączył się wraz z częścią powstańców składających się głównie z Celtów i Germanów w sile ok. 30 tys., od głównych sił Spartakusa. Zamiarem Spartakusa było dostać się na północ Italii i poprzez Alpy dotrzeć do Galii, Germanii i Tracji skąd pochodziło wielu niewolników pragnących powrotu do rodzinnych stron. Przyczyną rozdzielenia sił powstańców miała być według niektórych prosta chęć pozostania w Italii części powstańców i dalszego jej plądrowania. Inni sugerują, że przyczyny leżały w różnicach socjalnych powstańców, w oddziałach Kriksosa mogło być wielu wolnych chłopów – Italików, którzy chcieli pozostać w Italii i otrzymać ziemię oraz niewolników w kolejnym już pokoleniu niemających dokąd wracać.
W tym samym roku (72 p.n.e.) senat rzymski do stłumienia powstania wysłał dwie armie konsularne w sile dwóch legionów każda, pod dowództwem konsulów Lucjusza Gelliusza Publikoli i Gnejusza Korneliusza Lentulusa. Oddziały Kriksosa zostały pokonane przez armię Lucjusza Gelliusza Publikoli w bitwie pod górą Garganus w Apulii, a sam Kriksos wraz z 2/3 swoich oddziałów poległ podczas bitwy. Spartakus, którego wojska miały znajdować się niedaleko miejsca bitwy, nie zdążył przybyć z pomocą.
Appian z Aleksandrii podaje, że Spartakus postanowił uczcić pamięć Kriksosa, chowając go z pełnym ceremoniałem i kpiąc ze zwyczajów rzymskich, urządził na jego cześć igrzyska, zmuszając 300 rzymskich jeńców do walki na śmierć niczym gladiatorzy.

</doc>
<doc id="2716799" url="https://pl.wikipedia.org/wiki?curid=2716799" title="March 781S">
March 781S

March 781S – samochód wyścigowy, zaprojektowany w 1978 przez Robina Herda i Martina Waltersa i skonstruowany przez March Engineering. Model ścigał się w Brytyjskiej Formule 1. Był zgłoszony również do Grand Prix Belgii 1978, a jego kierowcą miał być Patrick Nève, ale samochód nie był dostępny i Nève nie wziął udziału w kwalifikacjach.

</doc>
<doc id="2716801" url="https://pl.wikipedia.org/wiki?curid=2716801" title="March 781">
March 781



</doc>
<doc id="2716806" url="https://pl.wikipedia.org/wiki?curid=2716806" title="Wirsberg">
Wirsberg



</doc>
<doc id="2716807" url="https://pl.wikipedia.org/wiki?curid=2716807" title="Pomnik Oficera w Zambrowie">
Pomnik Oficera w Zambrowie

Pomnik Oficera II Rzeczypospolitej w Zambrowie został odsłonięty w niedzielę 5 września 2010 na placu przed Zambrowskim Parkiem Przemysłowym.
Z inicjatywą budowy pomnika wystąpił Urząd Miasta Zambrów w maju 2009. W drodze konkursu wybrano projekt rzeźbiarza Michała Selerowskiego.
W przeciwieństwie do innych pomników autorstwa Michała Selerowskiego, pomnik w Zambrowie posiada układ tradycyjny: postać stojącego oficera w mundurze wz. 36 z czasów II Rzeczypospolitej ustawiona na cokole z granitu. 
Pomnik upamiętnia istniejące w Zambrowie w czasach II Rzeczypospolitej dwie szkoły podchorążych rezerwy: piechoty i artylerii. Na cokole pomnika widnieją emblematy jednostek wojskowych: 71 Pułku Piechoty w formie wieńca laurowego z liczbą „71” w środku, odznaka Szkoły Podchorążych Rezerwy Piechoty i odznaka Mazowieckiej Szkoły Podchorążych Rezerwy Artylerii im. gen. Józefa Bema oraz tablica informacyjna.
Autor pomnika konsultował szczegóły umundurowania z Regionalną Izbą Historyczną oraz Muzeum Wojska Polskiego w Warszawie.
W uznaniu wartości artystycznej autor pomnika otrzymał w kategorii „twórczość i upowszechnianie kultury” nagrodę Złotego Żubra ufundowaną przez burmistrza Zambrowa.

</doc>
<doc id="2716808" url="https://pl.wikipedia.org/wiki?curid=2716808" title="Wilki (ładownia kolejowa)">
Wilki (ładownia kolejowa)

Wilki – zlikwidowana ładownia kolejowa w Szparkach na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716810" url="https://pl.wikipedia.org/wiki?curid=2716810" title="Kałęczyn Mazurski">
Kałęczyn Mazurski

Kałęczyn Mazurski – zlikwidowany przystanek osobowy a dawniej stacja kolejowa w Kałęczynie na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716811" url="https://pl.wikipedia.org/wiki?curid=2716811" title="Dziadowo (przystanek kolejowy)">
Dziadowo (przystanek kolejowy)

Dziadowo – zlikwidowany przystanek osobowy a dawniej stacja kolejowa w Dziadowie na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716812" url="https://pl.wikipedia.org/wiki?curid=2716812" title="Paski Wielkie (ładownia kolejowa)">
Paski Wielkie (ładownia kolejowa)

Paski Wielkie – zlikwidowana ładownia kolejowa w Jeżach na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716813" url="https://pl.wikipedia.org/wiki?curid=2716813" title="Rakówko (ładownia kolejowa)">
Rakówko (ładownia kolejowa)

Rakówko – zlikwidowana w 1945 roku ładownia kolejowa w Jeżach na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716814" url="https://pl.wikipedia.org/wiki?curid=2716814" title="Jeże (przystanek kolejowy)">
Jeże (przystanek kolejowy)

Jeże – zlikwidowany przystanek osobowy a dawniej stacja kolejowa w Jeżach na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716815" url="https://pl.wikipedia.org/wiki?curid=2716815" title="Dłutowo (stacja kolejowa)">
Dłutowo (stacja kolejowa)

Dłutowo – zlikwidowany przystanek osobowy a dawniej stacja kolejowa w Dłutowie na linii kolejowej Pisz – Kolno, w powiecie piskim, w województwie warmińsko-mazurskim, w Polsce.

</doc>
<doc id="2716819" url="https://pl.wikipedia.org/wiki?curid=2716819" title="Jesé Rodriguez">
Jesé Rodriguez



</doc>
<doc id="2716820" url="https://pl.wikipedia.org/wiki?curid=2716820" title="Linia kolejowa Myszyniec – Kolno">
Linia kolejowa Myszyniec – Kolno

Linia kolejowa Myszyniec – Kolno – zlikwidowana w 1973 roku wąskotorowa linia kolejowa łącząca stację Myszyniec ze stacją Kolno.
Historia.
Linia została otwarta w 1915 roku. Rozstaw szyn wynosił 600 mm. W 1945 roku nastąpiło zerwanie mostu na odcinku Turośl - Trzcińskie Kurpiowskie, przez co linia stała się nieprzejezdna. Most odbudowano jeszcze przed 1950 rokiem. W 1973 nastąpiło zamknięcie dla ruchu pasażerskiego i towarowego i jeszcze w tym samym roku fizyczna likwidacja linii kolejowej.

</doc>
<doc id="2716824" url="https://pl.wikipedia.org/wiki?curid=2716824" title="Hieratyzm">
Hieratyzm

Hieratyzm – tendencja w sztuce do uwypuklania w dziełach postaci, w celu pokazania ich dostojeństwa, jak również do ukazywania dostojności uroczystych rytuałów religijnych. W tej tendencji postacie są pokazywane jako zastygłe w pełnym wzniosłości bezruchu.

</doc>
<doc id="2716826" url="https://pl.wikipedia.org/wiki?curid=2716826" title="Wierzbownica okółkowa">
Wierzbownica okółkowa

Wierzbownica okółkowa ("Epilobium alpestre" (Jacq.) Krock.) – gatunek rośliny należący do rodziny wiesiołkowatych. 
Rozmieszczenie geograficzne.
W Europie występuje na większej części kontynentu (brak jej na Półwyspie Skandynawskim, na Wyspach Brytyjskich, Islandii, w Portugalii, Grecji, Austrii, Białorusi). W Polsce występuje tylko w Sudetach i w Karpatach.
Biologia i ekologia.
Bylina. Kwitnie od lipca do sierpnia. Występuje w górach, od regla dolnego po piętro alpejskie, głównie w źródliskach, ziołoroślach i na wilgotnych miejscach.
Zmienność.
Tworzy mieszańce z w. błotną ("E. palustre"). wierzbownicą górską ("E. Montanum"), w. mokrzycową ("Epilobium alsinifolium"). w. rózgowatą, ("E. obscurum").

</doc>
<doc id="2716827" url="https://pl.wikipedia.org/wiki?curid=2716827" title="Epilobium alpestre">
Epilobium alpestre



</doc>
<doc id="2716832" url="https://pl.wikipedia.org/wiki?curid=2716832" title="Dicrurus">
Dicrurus



</doc>
<doc id="2716835" url="https://pl.wikipedia.org/wiki?curid=2716835" title="Criterion Games">
Criterion Games

Criterion Games (oficjalnie Criterion Software) – brytyjski deweloper gier wideo z siedzibą w Guildford. Znany przede wszystkim z serii "Burnout". Są także twórcami FPSa Black i . Od czerwca 2012 roku Criterion odpowiada za wszystkie kolejne gry z serii "Need for Speed".
Historia.
Criterion Software Ltd utworzone w 1993 roku w celu komercjalizacji technologii renderowania grafiki 3D. Spółka została założona przez Davida Lau-Kee i Adama Billyard w ramach Europejskiego Laboratorium Badawczego firmy Canon, zanim stała się własnością firmy Canon (większościowy udziałowiec). Criterion Software to firma technologiczna specjalizująca się w rozwoju RenderWare, czyli technologii middleware, w tym grafiki, SI, audio i fizyki. Pierwotnie Criterion Games było pododdziałem wewnątrz Criterion Software. Criterion Games napisało zestaw do tworzenia gier, wykorzystując silnik RenderWare, który będzie wykorzystywać całą moc z konkretnej platformy. RenderWare był używany w takich grach jak Grand Theft Auto III, i , które zostały opracowane przez Rockstar Games oraz popularnej serii "Burnout" stworzonej we własnym zakresie przez Criterion Games.
W sierpniu 2004 r. Electronic Arts ogłosiła, że nabyła Criterion Games i Criterion Software 
Po zakupie zarówno Criterion jak i EA stwierdzili, że RenderWare nadal będzie udostępniany firmom trzecim. Jednak niektóre firmy uznały, że poleganie na technologii, które posiada konkurent było zbyt ryzykowne. EA wycofała RenderWare z komercyjnego rynku middleware, choć szczątki są nadal używane przez wewnętrznych deweloperów.
Latem 2006 roku firma zamknęła biuro w Derby, czym zakończyła współpracę z programistami i zbędnym personelem pomocniczym. Na początku marca 2007 roku, EA przeniosło siedzibę EA UK z Chertsey do nowego budynku w centrum Guildford. W tym samym budynku była siedziba Criterion Games. Integracja zespołów nie miała miejsca, a EA Bright Light został zamknięty na stałe w 2011 roku. Mimo że mieści się w tym samym budynku, Criterion Games nadal działa całkowicie niezależnie od reszty pracowników EA pod adresem Guildford, w rzeczywistości jedynym podobieństwem jest tylko wykorzystanie niewielkiej liczby wspólnych obiektów (na przykład wejście, stołówka i sala gimnastyczna). Dostęp do Criterion Games jest chroniony przez system 2 zamkniętych drzwi. Aby wejść wymagane są specjalne przepustki.
14 czerwca 2010 r. Criterion ogłosił, że zostanie wydany w listopadzie 2010 roku na PlayStation 3, Xbox 360 oraz PC. Oprogramowanie wykorzystuje nowy silnik gry o nazwie Chameleon.
1 czerwca 2012 EA zapowiedział Need for Speed: Most Wanted. Stało się to zaledwie kilka dni przed Electronic Entertainment Expo 2012. Potwierdzone również zostało, że Criterion Games tworzy grę i będzie ją prezentować na targach E3. Pierwszy trailer i gameplay został ujawniony na konferencji prasowej EA w dniu 4 czerwca. Gra to remake z 2005 o tym samym tytule.
Criterion Games wzięło udział w pracy nad "", którego głównym wykonawcą jest Ghost Games. Premiera gry odbyła się 19 listopada 2013.

</doc>
<doc id="2716843" url="https://pl.wikipedia.org/wiki?curid=2716843" title="Bolesław Hornowski">
Bolesław Hornowski

Bolesław Hornowski (ur. 6 maja 1914 w Studziance, zm. 28 lipca 1983 w Poznaniu) – psycholog, profesor nauk humanistycznych.
Życiorys.
Był najstarszym z czworga dzieci Władysława Hornowskiego i Józefy z Bobkiewiczów. W 1929 ukończył szkołę podstawową w Łomazach i rozpoczął naukę w Państwowym Seminarium Nauczycielskim Męskim w Leśnej Podlaskiej. Ukończył je w 1934 uzyskując dyplom nauczyciela. Przed II wojną światową uczył w szkołach w Piszczacu, Kaliłowie i Łomazach.
Podczas II wojny światowej walczył w 2 Pułku Strzelców Pieszych. Został internowany w twierdzy Komarom (Węgry). Przedostał się do Francji, a później do Wielkiej Brytanii. Tam, w Dundee, ukończył szkołę podchorążych i uzyskał stopień podporucznika.
Kształcił się w Edynburgu na kierunkach psychologii, pedagogiki i biologii. W maju 1947 zdawał egzamin z psychologii ogólnej, stosowanej i przemysłowej, historii psychologii, filozofii moralnej, a w czerwcu bronił pracy magisterskiej: "Psychological interpretation of sex differences in drawing a „man” in early adolescence". Otrzymał stopień "M.A. with honours in psychology". 
Powrócił do Studzianek w 1947, następnie w Poznaniu podjął pracę w Urzędzie Zatrudnienia (ul. Czarneckiego 9) jako psycholog. W 1948 wstąpił do PZPR. Jednocześnie przygotowywał na Uniwersytecie Poznańskim pracę doktorską: "Z badań nad percepcją metodą Ravena". W 1949 ożenił się ze Stanisławą Cieślak, z którą miał 3 dzieci: Elżbietę (ur. 1952), Annę (ur. 1956), Tomasza (ur. 1958). W 1950 otrzymał tytuł doktora filozofii, został adiunktem, a później zastępcą profesora (1956), kandydatem nauk psychologicznych (1957) i docentem etatowym (1959).
Od 1960 kierował Katedrą Psychologii UAM, od 1969 również Instytutem Psychologii. W latach 1960-1962 był prodziekanem Wydziału Filozoficzno-Historycznego UAM. Od 1962 przez 13 lat był naczelnym redaktorem „Przeglądu Psychologicznego”. Działał w Polskim Związku Psychologicznym jako sekretarz Zarządu Głównego (1954-1960) i wiceprzewodniczący (1962-1964). Współpracował także z kilkoma uczelniami i placówkami naukowymi w Polsce (m.in. Gdańsk, Bydgoszcz, Zielona Góra).
Rada Państwa nadała mu tytuł profesora nadzwyczajnego w 1970, a w 1975 tytuł profesora zwyczajnego nauk humanistycznych.
Prowadził badania nad:
Zmarł nagle 28 lipca 1983, został pochowany w Alei Zasłużonych cmentarza junikowskiego.

</doc>
<doc id="2716851" url="https://pl.wikipedia.org/wiki?curid=2716851" title="Tokiharu Abe">
Tokiharu Abe

 (ur. 3 kwietnia 1911 w Tokio, zm. 9 sierpnia 1996) - japoński ichtiolog.
Pracował dla Muzeum Uniwersyteckiego Uniwersytetu Tokijskiego. Abe stał się znakomitością dzięki swoim badaniom taksonomicznym nad rybami z rodziny rozdymkowatych (Tetraodontidae, Teleostei) Azji Wschodniej, a w szczególności rodzaju "Takifugu", który sam opisał w 1949 roku. Opisał także dalsze gatunki np.: "Sagamichthys abei", "Centroscyllium kamoharai", "Fugu obscurus".
Niektóre gatunki zostały nazwane na jego cześć, np. "Tetraodon abei" i "Chaunax abei". 
Abe był honorowym członkiem Amerykańskiego Towarzystwa Ichtiologów i Herpetologów (American Society of Ichthyologists and Herpetologists). 
Zmarł w 1996 roku, w tokijskim szpitalu na krwotok śródmózgowy.

</doc>
<doc id="2716857" url="https://pl.wikipedia.org/wiki?curid=2716857" title="Lorenzo Reyes">
Lorenzo Reyes

Lorenzo Enrique „Lolo” Reyes Vicencio (ur. 13 czerwca 1991 w Talcahuano) – chilijski piłkarz występujący na pozycji defensywnego pomocnika, reprezentant Chile, od 2022 roku zawodnik Ñublense.
Kariera klubowa.
Reyes pochodzi z miasta Talcahuano i jest wychowankiem tamtejszego zespołu CD Huachipato, do którego seniorskiej drużyny został włączony jako siedemnastolatek i mimo młodego wieku od razu wywalczył sobie miejsce w pierwszym składzie. W chilijskiej Primera División zadebiutował 1 marca 2009 w wygranym 2:0 spotkaniu z Universidad Católica, natomiast premierowego gola strzelił 18 kwietnia tego samego roku w wygranej 3:1 konfrontacji z Deportes Iquique. W czerwcu 2013 roku podpisał kontrakt z hiszpańskim Betisem.
Kariera reprezentacyjna.
W 2011 roku Reyes znalazł się w składzie reprezentacji Chile U-20 na Młodzieżowe Mistrzostwa Ameryki Południowej. Pełnił wówczas funkcję podstawowego piłkarza kadry narodowej i rozegrał w niej dziewięć spotkań, zdobywając bramkę w wygranym 2:0 meczu z gospodarzami turnieju, Peru. Jego drużyna zdołała awansować do rundy finałowej, jednak wobec zajęcia w niej przedostatniego miejsca nie zakwalifikowała się na Mistrzostwa Świata U-20 w Kolumbii.
W seniorskiej reprezentacji Chile Reyes zadebiutował za kadencji argentyńskiego selekcjonera Claudio Borghiego, 21 grudnia 2011 w wygranym 3:2 meczu towarzyskim z Paragwajem.

</doc>
<doc id="2716871" url="https://pl.wikipedia.org/wiki?curid=2716871" title="Wachlarzówki">
Wachlarzówki

Wachlarzówki (Rhipiduridae) – monotypowa rodzina ptaków z podrzędu śpiewających (Oscines) w obrębie rzędu wróblowych (Passeriformes).
Występowanie.
Rodzina obejmuje gatunki występujące w orientalnej Azji, Australazji i Oceanii.
Morfologia.
Długość ciała 13–21 cm; masa ciała 4,5–25 g.
Systematyka.
Podział systematyczny.
Do rodziny należy jeden rodzaj "Rhipidura" z następującymi gatunkami:
Analizy molekularne wskazują, że "Chelidorhynx hypoxanthus", dawniej zaliczana do wachlarzówek jako "Rhipidura hypoxantha", jest w rzeczywistości bliżej spokrewniona z owadówkami (Stenostiridae), a jej podobieństwo do wachlarzówek to wynik konwergencji. 

</doc>
<doc id="2716872" url="https://pl.wikipedia.org/wiki?curid=2716872" title="Juan Rodríguez (wioślarz)">
Juan Rodríguez (wioślarz)

Juan Antonio Rodríguez Iglesias (ur. 9 lipca 1928, zm. 27 września 2019) – urugwajski wioślarz, dwukrotny brązowy medalista olimpijski.
Uczestniczył w dwóch olimpiadach, w 1948 w Londynie oraz w 1952 w Helsinkach, dwukrotnie zdobywając brązowe medale w dwójce podwójnej, w 1948 wspólnie z Williamem Jonesem, natomiast w 1952 – wspólnie z Miguelem Seijasem. Kolejny sukces odniósł w 1955 r. w Meksyku, gdzie zdobył srebrny medal igrzysk panamerykańskich w jedynce.

</doc>
<doc id="2716878" url="https://pl.wikipedia.org/wiki?curid=2716878" title="Sören Lausberg">
Sören Lausberg

Sören Yves Lausberg (ur. 6 sierpnia 1969 w Eisenhüttenstadt) – niemiecki kolarz torowy, dziewięciokrotny medalista mistrzostw świata.
Kariera.
Pierwszym sukcesem w karierze Sörena Lausberga było zdobycie brązowego medalu mistrzostw NRD w wyścigu na 1 km w 1988 roku. W 1996 roku, podczas mistrzostw świata w Manchesterze wraz z Michaelem Hübnerem i Jensem Fiedlerem zdobył srebrny medal w sprincie drużynowym, a indywidualnie był także drugi w wyścigu na 1 km, w którym wyprzedził go tylko Australijczyk Shane Kelly. W tym samym roku wystąpił na igrzyskach olimpijskich w Atlancie, gdzie wyścigu na 1 km zakończył na czwartej pozycji, przegrywając walkę o brązowy medal z Takanobu Jumonjim z Japonii. Na mistrzostwach świata w Perth w 1997 roku w wyścigu na 1 km ponownie pokonał go tylko Kelly, a razem z Eykiem Pokornym i Janem Van Eijdenem wywalczył kolejny srebrny medal w sprincie drużynowym. Zarówno podczas mistrzostw w Bordeaux w 1998 roku jak i rozgrywanych rok później mistrzostw w Berlinie Lausberg zdobywał brązowe medale w sprincie drużynowym. Igrzyska olimpijskie w Sydney w 2000 roku przyniosły mu kolejne czwarte miejsce w wyścigu na 1 km - tym razem w walce o podium lepszy okazał się Shane Kelly. W tej samej konkurencji był drugi na mistrzostwach świata w Manchesterze w 2000 roku, ulegając tylko Francuzowi Arnaudowi Tournantowi. Srebrny medal w wyścigu na 1 km zdobył także na mistrzostwach świata w Antwerpii w 2001 roku, przegrywając z Tournantem, a wyprzedzając bezpośrednio Polaka Grzegorza Krejnera. Ostatni sukces osiągnął podczas mistrzostw świata w Kopenhadze w 2002 roku, gdzie wspólnie z Fiedlerem i Carstenem Bergemannem był trzeci w sprincie drużynowym.

</doc>
<doc id="2716883" url="https://pl.wikipedia.org/wiki?curid=2716883" title="Diecezja Memphis">
Diecezja Memphis

Diecezja Memphis (łac. "Dioecesis Memphitana in Tennesia", ang. "Diocese of Memphis") jest diecezją Kościoła rzymskokatolickiego w zachodniej części stanu Tennessee. 
Historia.
Diecezja została kanonicznie erygowana 20 czerwca 1970 roku przez papieża Pawła VI. Wyodrębniono ją z terenów diecezji Nashville. Pierwszym ordynariuszem został kapłan pochodzący z Wirginii Carroll Thomas Dozier (1911-1985). Kościół, który został wyznaczony na katedrę diecezjalną budowano w latach 1927-1938. 

</doc>
<doc id="2716884" url="https://pl.wikipedia.org/wiki?curid=2716884" title="Olesja Syrewa">
Olesja Syrewa



</doc>
<doc id="2716885" url="https://pl.wikipedia.org/wiki?curid=2716885" title="Biskupi Memphis">
Biskupi Memphis



</doc>
<doc id="2716889" url="https://pl.wikipedia.org/wiki?curid=2716889" title="William Jones (wioślarz)">
William Jones (wioślarz)

William Jones (ur. 6 grudnia 1924 w Paysandú, zm. 7 sierpnia 2014 w Inverness) – urugwajski wioślarz, brązowy medalista olimpijski.
Był uczestnikiem olimpiady w Londynie w 1948, zdobywając wspólnie z Juanem Rodríguezem brązowy medal w dwójce podwójnej.

</doc>
<doc id="2716891" url="https://pl.wikipedia.org/wiki?curid=2716891" title="Andijon (osiedle)">
Andijon (osiedle)

Andijon (uzb. cyr.: Андижон; ros.: Андижан, "Andiżan") – osiedle typu miejskiego we wschodnim Uzbekistanie, w Kotlinie Fergańskiej, nad kanałem Shahrixonsoy, w wilajecie andiżańskim, w tumanie Buloqboshi. W 1989 roku liczyło ok. 4,5 tys. mieszkańców. Ośrodek wydobycia ropy naftowej.

</doc>
<doc id="2716892" url="https://pl.wikipedia.org/wiki?curid=2716892" title="Roland Garber">
Roland Garber

Roland Garber (ur. 27 sierpnia 1972 w Wiedniu) – austriacki kolarz torowy i szosowy, srebrny medalista torowych mistrzostw świata.
Kariera.
Pierwszym sukcesem w karierze Rolanda Garbera było zdobycie srebrnego medalu mistrzostw Austrii juniorów w kolarstwie szosowym. Dziewięć lat później został wicemistrzem kraju seniorów w indywidualnej jeździe na czas, a na igrzyskach olimpijskich w Sydney w 2000 roku wspólnie z Franzem Stocherem zajął piąte miejsce w madisonie. Największy sukces w karierze osiągnął podczas mistrzostw świata w Kopenhadze w 2002 roku, gdzie razem ze Stocherem zajął drugie miejsce w madisonie, ulegając tylko parze francuskiej Jérôme Neuville – Franck Perque. W tym samym składzie drużyna austriacka zajęła ósme miejsce w madisonie na igrzyskach olimpijskich w Atenach w 2004 roku. Ponadto Garber jest wielokrotnym mistrzem Austrii.

</doc>
<doc id="2716893" url="https://pl.wikipedia.org/wiki?curid=2716893" title="Achille Costa">
Achille Costa

Achille Costa (ur. 10 sierpnia 1823 w Lecce, zm. 17 listopada 1898 w Rzymie) – włoski entomolog.
Był synem zoologa Oronzio Gabriele Costy (1787–1867). W latach 1848–1849 był asystentem swojego ojca w Katedrze Zoologii na Uniwersytecie w Neapolu.
26 lutego 1852 roku ukończył studia medyczne na tymże uniwersytecie. 29 października 1860 roku został profesorem zoologii. Od 1850 roku publikował liczne rozprawy dotyczące fauny regionu Neapolu.

</doc>
<doc id="2716895" url="https://pl.wikipedia.org/wiki?curid=2716895" title="Miguel Seijas">
Miguel Seijas

Miguel A. Seijas Cuestas (ur. 20 maja 1930) – urugwajski wioślarz, brązowy medalista olimpijski.
Uczestniczył w dwóch olimpiadach, w 1952 w Helsinkach oraz w 1956 w Melbourne, w 1952 r. zdobywając wspólnie z Juanem Rodríguezem brązowy medal w dwójce podwójnej. W 1956 r. ponownie startował w dwójce podwójnej (z Paulem Carvalho), ale nie zakwalifikował się do finału.

</doc>
<doc id="2716897" url="https://pl.wikipedia.org/wiki?curid=2716897" title="Klasztor Klarysek w Dubrowniku">
Klasztor Klarysek w Dubrowniku

Klasztor Klarysek w Dubrowniku znajduje się na południe od Bramy Pile na placu Paskaje Miličevića.
Klasztor zbudowano na przełomie XIII i XIV wieku. Z powodu poszanowania jakim się cieszył, uważany za najważniejszy spośród ośmiu zgromadzeń żeńskich Republiki Dubrownickiej. W 1432, w części klasztoru otworzono sierociniec dla porzuconych dzieci. O dzieci troszczono się do szóstego roku życia, potem przygarniały je rodziny mieszczańskie. Sierociniec w klasztorze był jedną z pierwszych tego typu instytucji na świecie. W katastrofalnym trzęsieniu ziemi w 1667 roku klasztor uległ zniszczeniu. Odbudowały go jednak władze miejskie. Kiedy miasto opanowały wojska napoleońskie, francuskie władze zamieniły go w stajnię i skład amunicji. Po II wojnie światowej klasztor został przerobiony na restauracje i kino letnie. Dziś ma wielorakie przeznaczenie.

</doc>
<doc id="2716899" url="https://pl.wikipedia.org/wiki?curid=2716899" title="Eduardo Risso (wioślarz)">
Eduardo Risso (wioślarz)

Eduardo G. Risso Salaverría (ur. 25 listopada 1925 w Montevideo, zm. 12 stycznia 1986 tamże) – urugwajski wioślarz, srebrny medalista olimpijski.
Uczestniczył w dwóch olimpiadach, w 1948 w Londynie oraz w 1952 w Helsinkach, w 1948 r. zdobywając srebrny medal w jedynce. W 1952 r. ponownie startował w jedynce, ale nie zakwalifikował się do finału.

</doc>
<doc id="2716902" url="https://pl.wikipedia.org/wiki?curid=2716902" title="Eduardo Risso">
Eduardo Risso



</doc>
<doc id="2716903" url="https://pl.wikipedia.org/wiki?curid=2716903" title="Natrysk">
Natrysk

Słowo natrysk może oznaczać:

</doc>
<doc id="2716904" url="https://pl.wikipedia.org/wiki?curid=2716904" title="Diecezja Lexington">
Diecezja Lexington

Diecezja Lexington (łac. "Dioecesis Lexingtonensis", ang. "Diocese of Lexington") jest diecezją Kościoła rzymskokatolickiego we wschodniej części stanu Kentucky. 
Historia.
Diecezja została kanonicznie erygowana 14 stycznia 1988 roku przez papieża Jana Pawła II. Wyodrębniono ją z terenów diecezji Covington (43 hrabstwa) i archidiecezji Louisville (7 hrabstw). Pierwszym ordynariuszem został dotychczasowy biskup pomocniczy Covington James Kendrick Williams (1936-). Kościół, który został wyznaczony na katedrę diecezjalną wybudowano w latach 1965-1967. 

</doc>
<doc id="2716906" url="https://pl.wikipedia.org/wiki?curid=2716906" title="Biskupi Lexington">
Biskupi Lexington



</doc>
<doc id="2716908" url="https://pl.wikipedia.org/wiki?curid=2716908" title="Aparat panoramiczny">
Aparat panoramiczny

Aparat panoramiczny – aparat fotograficzny do robienia zdjęć panoramicznych.
Rodzaje aparatów:

</doc>
<doc id="2716910" url="https://pl.wikipedia.org/wiki?curid=2716910" title="Wykrot (przystanek kolejowy)">
Wykrot (przystanek kolejowy)

Wykrot – zlikwidowany przystanek osobowy w Wykrocie na linii kolejowej Myszyniec – Kolno, w powiecie ostrołęckim, w województwie mazowieckim, w Polsce.

</doc>
<doc id="2716911" url="https://pl.wikipedia.org/wiki?curid=2716911" title="Dęby (stacja kolejowa)">
Dęby (stacja kolejowa)

Dęby – zlikwidowana w 1973 roku stacja kolejowa w Dębach na linii kolejowej Myszyniec – Kolno, w powiecie ostrołęckim, w województwie mazowieckim, w Polsce.

</doc>
<doc id="2716912" url="https://pl.wikipedia.org/wiki?curid=2716912" title="Stradun">
Stradun

Stradun lub Placa - licząca sobie około 300 metrów główna ulica Starego Miasta w Dubrowniku. 
Obie nazwy pochodzą od słów, oznaczających ulicę, o ile jednak Placa wywodzi się z neutralnego łacińskiego "platea", o tyle popularniejsza "Stradun" był złośliwie zgrubionym przezwiskiem nadanym jej przez Wenecjan.
Ulica rozciąga się w kierunku wschód-zachód pomiędzy dwiema bramami miejskimi Pile i Peskarija. Na początku i końcu ulicy znajdują się dwie fontanny (Wielka i Mała Studnia Onofria) oraz dwie dzwonnice (wieża odwachu oraz dzwonnica klasztorna). 
Powierzchnię ulicy stanowią wypolerowane wapienne bloki, których połysk przyczynił się do powstania określenia "ulica - salon".
Istnieje kilka teorii tłumaczących genezę tej arterii. Jedna z nich opiera się na założeniu, że w przeszłości na miejscu dzisiejszego Straduna znajdował się bagienny teren rozdzielający porzymską osadę "Raguzę" i słowiańską "Dubrawę". W IX wieku teren ten został zasypany, spajając dwa niegdyś oddzielne twory. 
Funkcja Straduna ukształtowała się w XII wieku, a dzisiejszy wygląd uzyskał po katastrofalnym trzęsieniu ziemi w 1667 roku, gdy duża część miasta uległa zniszczeniu. 
Z przedstawień grodu sprzed trzęsienia wiemy, że wiele z nich miało arkady (podobne do tych w Pałacu Sponza), a niektóre posiadały jeszcze bogatsze zdobienia. 
Po 1667 Statut Republiki ściśle określał sposób budowy zabudowy mieszkalnej. Według ówczesnych przepisów do domu miały prowadzić drzwi "na koljeno" (z jednym skrzydłem zabudowanym do połowy). Parter przeznaczony był do handlu i pracy, a do magazynu miało wchodzić się od strony bocznej ulicy. 
Na pierwszym piętrze były mieszkania, choć różne pokoje znajdowały się również na piętrze drugim. Kuchnia i pozostałe pomieszczenia gospodarskie miały być zawsze na poddaszu, co miało uniemożliwić czy raczej utrudnić rozprzestrzenianie się pożarów. 
Przy ulicy znajduje się wiele ważnych pomników historii miasta. Obecnie stanowi popularne miejsce spacerów, zarówno wśród miejscowej ludności, jak i zagranicznych turystów.
Służy również jako miejsce dorocznych uroczystości: procesji 3 lutego na cześć Świętego Błażeja, patrona miasta oraz obchodów przyjęcia Nowego Roku.

</doc>
<doc id="2716913" url="https://pl.wikipedia.org/wiki?curid=2716913" title="Rudne Łyse">
Rudne Łyse

Rudne Łyse – zlikwidowany przystanek osobowy w Pupkowiznie na linii kolejowej Myszyniec – Kolno, w powiecie ostrołęckim, w województwie mazowieckim, w Polsce.

</doc>
<doc id="2716914" url="https://pl.wikipedia.org/wiki?curid=2716914" title="Pupkowizna (przystanek kolejowy)">
Pupkowizna (przystanek kolejowy)

Pupkowizna – zlikwidowany przystanek osobowy w Pupkowiźnie na linii kolejowej Myszyniec – Kolno, w powiecie ostrołęckim, w województwie mazowieckim, w Polsce.

</doc>
<doc id="2716915" url="https://pl.wikipedia.org/wiki?curid=2716915" title="Zawodzie (przystanek kolejowy)">
Zawodzie (przystanek kolejowy)

Zawodzie – zlikwidowany w 1973 roku przystanek osobowy w Wykrocie na linii kolejowej Myszyniec – Kolno, w powiecie ostrołęckim, w województwie mazowieckim, w Polsce.

</doc>
<doc id="2716916" url="https://pl.wikipedia.org/wiki?curid=2716916" title="RAM Racing">
RAM Racing

RAM Racing lub RAM – brytyjski konstruktor i zespół wyścigowy, uczestniczący w Formule 1 w latach 1976–1977, 1980 i 1983–1985.

</doc>
<doc id="2716917" url="https://pl.wikipedia.org/wiki?curid=2716917" title="French Open 1974">
French Open 1974

Wielkoszlemowy turniej tenisowy French Open w 1974 rozegrano w dniach 3 - 16 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Björn Borg - Manuel Orantes 2–6, 6–7(1), 6–0, 6–1, 6–1
Gra pojedyncza kobiet.
 Chris Evert - Olga Morozowa 6–1, 6–2
Gra podwójna mężczyzn.
 Dick Crealy / Onny Parun - Bob Lutz / Stanley Smith 6–3, 6–2, 3–6, 5–7, 6–1
Gra podwójna kobiet.
 Chris Evert / Olga Morozowa - Gail Sherriff Chanfreau Lovera / Katja Burgemeister Ebbinghaus 6–4, 2–6, 6–1
Gra mieszana.
 Martina Navrátilová / Iván Molina - Reyes Darmon / Marcelo Lara 6–3, 6–3

</doc>
<doc id="2716919" url="https://pl.wikipedia.org/wiki?curid=2716919" title="Guillermo Douglas">
Guillermo Douglas

Guillermo Rafael Douglas Sabattini (ur. w styczniu 1909 w Paysandú, zm. 1967) – urugwajski wioślarz, brązowy medalista olimpijski.
Był uczestnikiem olimpiady w Los Angeles w 1932, zdobywając brązowy medal w jedynce.

</doc>
<doc id="2716922" url="https://pl.wikipedia.org/wiki?curid=2716922" title="Tony Gibb">
Tony Gibb

Tony Gibb (ur. 12 lipca 1976 w Stanmore) – brytyjski kolarz torowy, szosowy i przełajowy, srebrny medalista torowych mistrzostw świata.
Kariera.
Pierwsze sukcesy w karierze Tony Gibb osiągnął w 2001 roku, kiedy wygrał memoriał Eddiego Soensa, a w przełajowym wyścigu w Hillingdon był drugi. Swój największy sukces osiągnął już na rozgrywanych w 2002 roku mistrzostwach świata w Kopenhadze, gdzie zdobył srebrny medal w scratchu, ulegając jedynie Szwajcarowi Franco Marvulliemu, a bezpośrednio wyprzedzając Niemca Stefana Steinwega. W tym samym roku był trzeci w scratchu podczas igrzysk Wspólnoty Narodów w Manchesterze. W 2003 roku stawał na podium zawodów Pucharu Świata w Meksykańskim Aguascalientes i południowoafrykańskim Kapsztadzie oraz zwyciężył w zawodach Torino Six Days. Od tej pory startuje przeważnie w zawodach krajowych, chociaż w 2009 roku zajął piąte miejsce w klasyfikacji generalnej szosowego Bermuda GP. Nie startował na igrzyskach olimpijskich.

</doc>
<doc id="2716924" url="https://pl.wikipedia.org/wiki?curid=2716924" title="Brama Ploče">
Brama Ploče

Brama Ploče – (chorw. "Vrata od Ploča", dawniej "Vrata sv. Luke" - "Brama św. Łukasza") - brama miejska w północno-wschodnim narożniku murów miejskich Dubrownika, w sąsiedztwie baszty św. Łukasza. Prowadziła do przedmieścia Ploče (dziś część dzielnicy Dubrownika Ploče-Iza Grada). 
Brama Ploče składa się z bramy zewnętrznej i wewnętrznej. Brama wewnętrzna została zbudowana w stylu romańskim, na jej tympanonie zachowało się romańskie popiersie św. Błażeja. Brama wewnętrzna miała niecałe 2 m szerokości i była najwęższa z bram Dubrownika; pod koniec XIX wieku Austriacy poszerzyli ją poprzez przebicie dodatkowego przejścia. Stoi nad nią baszta Asimon. Bramę zewnętrzną zbudowano w 1450 według projektu Simona della Cava. Rok wcześniej przerzucono przez fosę jednoprzęsłowy most wzorowany na dawnym moście sprzed bramy Pile, ale częściowo zwodzony. Przejście z bramy zewnętrznej do wewnętrznej biegnie wzdłuż ściany fortu Revelin, obok niewielkiego placu Trg Oružja. 
Źródła: 

</doc>
<doc id="2716926" url="https://pl.wikipedia.org/wiki?curid=2716926" title="Fermín Donazar">
Fermín Donazar

Fermín Donazar (ur. 11 stycznia 1933 w Montevideo, zm. 27 września 2018 tamże) – urugwajski lekkoatleta specjalizujący się w skoku w dal, dwukrotny uczestnik letnich igrzysk olimpijskich (Melbourne 1956, Rzym 1960).
W 1956 zakwalifikował się do finału olimpijskiego w skoku w dal, zajmując ostatecznie 12. miejsce. Cztery lata później ponownie wystąpił na olimpiadzie, nie zdobył jednak awansu do finału konkursu skoku w dal.
Wielokrotnie startował w mistrzostwach Ameryki Południowej, zdobywając cztery medale: trzy złote (1954, 1956, 1958) oraz brązowy (1961).
W 1955 zajął 7. miejsce w trójskoku oraz 8. miejsce w skoku w dal podczas igrzysk panamerykańskich, rozegranych w Meksyku.
Rekord życiowy w skoku w dal: 7,31 (1956)

</doc>
<doc id="2716938" url="https://pl.wikipedia.org/wiki?curid=2716938" title="Killary Harbour">
Killary Harbour

Killary Harbour (irl. "An Caoláire Rua") – fiord położony na zachodnim wybrzeżu Irlandii w regionie Connemara. Stanowi naturalną granicę między hrabstwami Mayo oraz Galway. Największym miastem położonym w pobliżu jest Leenane. Fiord ma 16 kilometrów długości, a jego głębokość sięga 45 metrów.
Na południowej stronie fiordu znajduje się pasmo górskie Maumturks. Położona jest tu również droga, którą można dotrzeć do wylotu fiordu, do miejscowości Rossroe, gdzie w roku 1948 od kwietnia do października przebywał austriacki filozof Ludwig Wittgenstein. Wydarzenie to upamiętnia tablica umieszczona na budynku, w którym wówczas mieszkał. W tej części fiordu położona jest również „droga głodu”, które w Irlandii budowano w okresie wielkiego głodu, aby zapewnić ludności pracę. Z Leenane kilka razy w ciągu dnia wypływają rejsy wycieczkowe po wodach fiordu. 
Północna strona fiordu jest trudno dostępna. Znajduje się tam szczyt Mweelrea, który z wysokością 814 m n.p.m. jest najwyższym wzniesieniem prowincji Connacht. 
Wody Killary Harbour wykorzystuje się do hodowli małż oraz łososi.

</doc>
<doc id="2716939" url="https://pl.wikipedia.org/wiki?curid=2716939" title="Paweł Jarczewski">
Paweł Jarczewski

Paweł Jarczewski (ur. 4 lutego 1967 w Kaliszu) – menedżer, były prezes zarządu Grupy Azoty (od maja 2013 r. do lutego 2016), w latach 2008-2013 prezes zarządu Grupy Azoty Zakłady Azotowe "Puławy" z siedzibą w Puławach, magister ekonomii. Ukończył Szkołę Główną Handlową w Warszawie, na Wydziale Handlu Zagranicznego, kierunek ekonomika i organizacja handlu zagranicznego.
Kariera w biznesie.
W maju 2013 r. powołany na stanowisko prezesa zarządu Grupy Azoty. W ramach Grupy Azoty odpowiedzialny jest m.in. za zarządzanie Grupą Kapitałową, sprawowanie nadzoru właścicielskiego nad podmiotami tworzącymi Grupę oraz Centrum Biznesu Agro w Grupie Azoty. Kieruje polityką informacyjną, przekształceniami strukturalno-własnościowymi oraz realizacją strategii i polityki personalnej w Grupie Azoty. W czasie jego prezesury w Grupie Azoty doszło do uruchomienia:
Grupa Azoty sfinalizowała również przejęcie spółki Kopalnie i Zakłady Chemiczne Siarki "Siarkopol" S.A.. 
W sierpniu objął stanowisko przewodniczącego Radzie Nadzorczej Grupy Azoty Zakładów Chemicznych "Police" S.A.. 
Do maja 2013 r. sprawował funkcję prezesa zarządu Grupy Azoty Zakłady Azotowe "Puławy" S.A. Z Zakładami Azotowymi w Puławach związany był od 1992 r. W latach 2002-2006 pełnił funkcję dyrektora handlowego Zakładów Azotowych. W latach 2006-2008 pracował w CTL Logistics S.A. na stanowisku dyrektora ds. rozwoju. Od 2008 r. pełni funkcję prezesa zarządu Grupy Azoty Zakłady Azotowe "Puławy" S.A.. Dzięki jego działaniom, Grupa Azoty Zakłady Azotowe "Puławy" S.A. jako jedna z niewielu europejskich firm z branży Wielkiej Syntezy Chemicznej skutecznie oparła się kryzysowi lat 2008/2009, wypracowując zysk na poziomie 35 mln zł. W listopadzie 2012 r. został ponownie powołany na prezesa Grupy Azoty Zakłady Azotowe "Puławy" S.A. na kolejną trzyletnią kadencję.
W czasie pełnienia funkcji prezesa, Grupa Azoty Zakłady Azotowe "Puławy" S.A. zrealizowały inwestycję Tlenownia-Amoniak-Mocznik, która zwiększyła zdolności produkcyjne mocznika o ok. 270 tys. ton/rok oraz NOXy® do 100 tys. ton/rok. 
Spółka doprowadziła do konsolidacji z innymi zakładami z branży chemicznej. W 2011 r. Grupa Azoty Zakłady Azotowe "Puławy" S.A. nabyła większość udziałów w Gdańskich Zakładach Nawozów Fosforowych "Fosfory" sp. z o.o. Rok później spółka nabyła 85% udziałów w Zakładach Azotowych "Chorzów" S.A. ("dawniej: Adipol-Azoty S.A.").
29 kwietnia 2013 r., przestał pełnić dotychczasowe stanowisko Prezesa Grupy Azoty Zakłady Azotowe "Puławy" S.A. i został powołany do pełnienia funkcji Prezesa Zarządu Grupy Azoty S.A. W sierpniu 2013 r. objął stanowisko przewodniczącego rady nadzorczej Grupy Azoty Zakłady Chemiczne "Police" S.A. W styczniu 2015 r. rada nadzorcza Grupy Azoty powołała zarząd spółki na kolejną, X kadencję, z prezesem Pawłem Jarczewskim na czele.
Aktywność międzynarodowa.
W latach 2011-2013 pełnił funkcję wiceprezydenta Fertilizers Europe - największego Stowarzyszenia Producentów Nawozów na Starym Kontynencie. Ponadto sprawował funkcję przewodniczącego Komitetu Ekonomicznego tej organizacji. 
W maju 2014 r. został nominowany na stanowisko Członka Zarządu na region Zachodniej i Centralnej IFA ("International Fertilizer Industry Association") - Międzynarodowego Stowarzyszenia Przemysłu Nawozowego. W czerwcu 2015 r. objął funkcję Prezesa Komitetu ds. technicznych, utrzymania i bezpieczeństwa produkcji w IFA. 
Reprezentuje również Spółkę na forum Europejskiego Stowarzyszenia Petrochemicznego ("EPCA") oraz sprawuje funkcję członka Rady Dyrektorów KGHM International. Ponadto uczestniczy w licznych konferencjach na szczeblu krajowym i międzynarodowym, m.in. w konferencji w Davos jako reprezentant polskiego przemysłu chemicznego na świecie czy na Argus FMB Fertilizer Europe.
Aktywność naukowa.
Wypełnia swoje obowiązki jako członek konwentu Politechniki Lubelskiej i UMCS w Lublinie, Konwentu Politechniki Warszawskiej i Konwentu Uniwersytetu Rolniczego im. Hugona Kołłątaja w Krakowie. Od kilku lat jest również członkiem Rady ds. Innowacji Województwa Lubelskiego - nominacja Zarządu Województwa.
W listopadzie 2011 r. zainicjował współpracę Grupy Azoty Zakłady Azotowe "Puławy" S.A. z Instytutem Nawozów Sztucznych, Instytutem Uprawy, Nawożenia i Gleboznawstwa, Szkołą Główną Gospodarstwa Wiejskiego w Warszawie oraz Puławską Szkołą Wyższą. Podmioty te zawiązały konsorcjum Centrum Kompetencji "Puławy" - platformę, będącą centrum wymiany wiedzy pomiędzy rolnikami, doradcami rolnymi, instytucjami naukowymi, a także szeroko rozumianym biznesem.
Wyróżnienia.
W listopadzie 2013 r. uhonorowano go jednym z wyróżnień Polish Chemical Awards 2013 jako Top Executive. W listopadzie 2014 r. został wyróżniony Medalem Honorowym "Zasłużeni dla Eksportu". W grudniu 2014 r. został wyróżniony tytułem "Ludzie Dekady", nagrodą plebiscytu Polskiego Towarzystwa Wspierania Przedsiębiorczości. Uzyskał tytuł Człowieka Roku 2014 w plebiscycie organizowanym przez Gazetę Krakowską.
Życie prywatne.
Pochodzi z Kalisza, lecz przez wiele lat związany był z Puławami, gdzie aktualnie mieszka. Ma żonę i dwie córki. Jako licealista grał na gitarze basowej w nowofalowej kapeli "Grupa Operacyjna". Obecnie słucha przede wszystkim jazzu. Interesuje się historią Europy XVII wieku, zwłaszcza militarną historią Szwecji.

</doc>
<doc id="2716943" url="https://pl.wikipedia.org/wiki?curid=2716943" title="Kilamba">
Kilamba

Nova Cidade de Kilamba – miasto w Angoli, położone 30 km od stolicy, Luandy. Zbudowane przez China International Trust and Investment Corporation. Na obszarze ok. 50 km² wybudowano 750 ośmiopiętrowych apartamentowców, 12 szkół i ponad setkę obiektów handlowych i usługowych. Według pierwotnych planów, w Kilambie miałoby mieszkać nawet pół miliona ludzi. Przez kilkanaście miesięcy po zakończeniu budowy pozostawało w większości niezamieszkane, gdyż ceny apartamentów (120-200 tys. $) przekraczały możliwości finansowe Angolczyków. Reporterka BBC określiła je „miastem duchów”. W 2015 populacja miasta wynosiła już ok. 80 000.

</doc>
<doc id="2716944" url="https://pl.wikipedia.org/wiki?curid=2716944" title="Zesłanie Ducha Świętego (fresk Giotta)">
Zesłanie Ducha Świętego (fresk Giotta)

Zesłanie Ducha Świętego – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Ostatni z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa. Epizod został zaczerpnięty z Dziejów Apostolskich, gdzie wspomina się, iż w 50. dniu po zmartwychwstaniu Jezusa na zebranych w wieczerniku apostołów i Marię zstąpił Duch Święty.
Scena Zesłania Ducha Świętego rozgrywa się w pokoju przypominającym gotycką loggię z trójlistnymi łukami. Na ławkach, w okręgu siedzi dwunastu apostołów. Giotto uzupełnił brak Judasza Maciejem Apostołem, ale zrezygnował z umieszczenia Matki Boskiej, mimo iż zwykle w interpretacji chrześcijańskiej była ona obecna w scenie. Z góry na każdego z zebranych spada w postaci świetlistych promieni Duch Święty. Spośród wszystkich apostołów jedynie Piotr Apostoł kieruje wzrok na widza, zapraszając wszystkich do współuczestniczenia w wydarzeniu.

</doc>
<doc id="2716946" url="https://pl.wikipedia.org/wiki?curid=2716946" title="French Open 1973">
French Open 1973

Wielkoszlemowy turniej tenisowy French Open w 1973 rozegrano w dniach 21 maja - 3 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Ilie Năstase - Nikola Pilić, 6–3, 6–3, 6–0
Gra pojedyncza kobiet.
 Margaret Smith Court - Chris Evert 6–7, 7–6, 6–4
Gra podwójna mężczyzn.
 John Newcombe / Tom Okker - Jimmy Connors / Ilie Năstase 6–1, 3–6, 6–3, 5–7, 6–4
Gra podwójna kobiet.
 Margaret Smith Court / Virginia Wade - Françoise Durr / Betty Stöve 6–2, 6–3
Gra mieszana.
 Françoise Durr / Jean-Claude Barclay - Betty Stöve / Patrice Dominguez 6–1, 6–4

</doc>
<doc id="2716947" url="https://pl.wikipedia.org/wiki?curid=2716947" title="Buntine Highway">
Buntine Highway

Buntine Highway – część drogi krajowej nr 96, o długości 570 km, w Australii. Droga łączy Willeroo, przy skrzyżowaniu z drogą krajową Victoria Highway, na obszarze Terytorium Północnego, z drogą Duncan Road w osadzie Nicholson, w Australii Zachodniej. W Top Springs krzyżuje się z drogą krajową nr 80, Buchanan Highway. Droga przebiega w pobliżu parku narodowego Gregory.

</doc>
<doc id="2716949" url="https://pl.wikipedia.org/wiki?curid=2716949" title="Emanuel Mendez da Costa">
Emanuel Mendez da Costa

Emanuel Mendez da Costa (ur. 5 czerwca 1717, zm. 31 maja 1791) – angielski botanik, konchiolog, przyrodnik i filozof. Ponadto kolekcjoner cennych notatek, rękopisów oraz anegdot intelektualistów.
Był jednym z pierwszych żydowskich członków Towarzystwa Królewskiego w Londynie oraz jego bibliotekarzem. Był także członkiem: Londyńskiego Towarzystwa Antykwariuszy (Antiquarian Society of London), Towarzystwa Botanicznego we Florencji, Aurelian Society oraz Spalding Gentlemen's Society.
Jego publikacje obejmowały m.in.:

</doc>
<doc id="2716951" url="https://pl.wikipedia.org/wiki?curid=2716951" title="Placa">
Placa



</doc>
<doc id="2716952" url="https://pl.wikipedia.org/wiki?curid=2716952" title="Aleksandra Sikorska">
Aleksandra Sikorska

Aleksandra Sikorska (ur. 28 kwietnia 1993 roku w Warszawie) – polska siatkarka grająca na pozycji przyjmującej, a wcześniej środkowej, reprezentantka kraju.
Jest wychowanką MUKS Sparty Warszawa. W sezonie 2012/2013 zawodniczka Budowlanych Łódź, zaś od sezonu 2015/2016 była siatkarką Impelu Wrocław. Od grudnia 2016 roku występuje w drużynie Tauron MKS Dąbrowa Górnicza.
Na początku lipca 2012 roku zadebiutowała w kadrze Polski seniorek w spotkaniu przeciwko Rosji podczas turnieju o Puchar Borysa Jelcyna. Wystąpiła w niej 4 razy (stan na koniec 2012).
Życie prywatne.
Jest córką byłego piłkarza Gwardii i Legii Warszawa Andrzeja Sikorskiego.
Sukcesy klubowe.
Mistrzostwa Polski Młodziczek:
Mistrzostwa Polski Kadetek:
Ogólnopolska Olimpiada Młodzieży:
Mistrzostwa Polski Juniorek:
Mistrzostwo Polski:
Sukcesy reprezentacyjne.
Liga Europejska:

</doc>
<doc id="2716953" url="https://pl.wikipedia.org/wiki?curid=2716953" title="Iso-Marlboro IR">
Iso-Marlboro IR

Iso-Marlboro IR – samochód Formuły 1 używany w sezonie 1973 przez zespół Frank Williams Racing Cars. Kierowcą bolidu byli Nanni Galli, Howden Ganley, Tom Belsø, Henri Pescarolo, Graham McRae, Gijs van Lennep, Tim Schenken oraz Jacky Ickx.

</doc>
<doc id="2716954" url="https://pl.wikipedia.org/wiki?curid=2716954" title="Pogonia (roślina)">
Pogonia (roślina)

Pogonia – rodzaj roślin jednoliściennych z rodziny storczykowatych ("Orchidaceae"). Obejmuje 5 gatunków storczyków występujących we wschodniej części Azji ("P. japonica", "P. yunnanensis", "P. minor"), w Ameryce Północnej ("P. ophioglossoides") i na Molukach ("P. trinervia").
Systematyka.
Jeden z 6 rodzajów plemienia "Pogonieae" w podrodzinie waniliowych "Vanilloideae" Szlachetko, stanowiącej jeden ze starszych kladów w obrębie rodziny storczykowatych ("Orchidaceae").

</doc>
<doc id="2716955" url="https://pl.wikipedia.org/wiki?curid=2716955" title="Liga Mistrzów UEFA (2012/2013)/Faza kwalifikacyjna">
Liga Mistrzów UEFA (2012/2013)/Faza kwalifikacyjna

Artykuł prezentuje szczegółowe dane dotyczące rozegranych meczów mających na celu wyłonienie grupy drużyn piłkarskich, które wezmą udział w fazie grupowej Ligi Mistrzów UEFA 2012/2013.
I runda kwalifikacyjna.
Do startu w I rundzie kwalifikacyjnej uprawnione jest 6 drużyn, z czego 3 są rozstawione. Losowanie odbyło się 25 czerwca 2012 (godz. 12:00). Pierwsze mecze rozegrano 3 lipca, a rewanże 10 lipca 2012.
II runda kwalifikacyjna.
Do startu w II rundzie kwalifikacyjnej uprawnione będą 34 drużyny (w tym 3 zwycięzców I rundy), z czego 17 będzie rozstawionych.
 drużyny, które awansowały z I rundy kwalifikacyjnej
III runda kwalifikacyjna.
Od tej rundy turniej kwalifikacyjny zostanie podzielony na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w rundzie play-off Ligi Europy UEFA.
III runda kwalifikacyjna – kwalifikacje dla mistrzów.
 drużyny, które awansowały z II rundy kwalifikacyjnej
Runda play-off.
W tej rundzie kwalifikacji utrzymany został podział na 2 części – dla mistrzów i niemistrzów poszczególnych federacji:
Drużyny, które przegrają w tej rundzie, otrzymają prawo gry w fazie grupowej Ligi Europy UEFA.
Runda play-off – kwalifikacje dla mistrzów.
 drużyny, które awansowały z III rundy kwalifikacyjnej
Runda play-off – kwalifikacje dla niemistrzów.
 drużyny, które awansowały z III rundy kwalifikacyjnej

</doc>
<doc id="2716962" url="https://pl.wikipedia.org/wiki?curid=2716962" title="Antoni Gałecki (profesor)">
Antoni Gałecki (profesor)

Antoni Gałecki (ur. 13 maja 1882 w Ardze, zm. 2 października 1962 w Poznaniu) – polski chemik, profesor.
Życiorys.
Syn Edwarda i Anny ze Starzyńskich. W 1903 ukończył szkołę średnią w Lublinie. Następnie, do 1905, uczęszczał na Wydział Przyrodniczy Uniwersytetu Warszawskiego. W latach 1907–1910 edukował się na Uniwersytecie Jagiellońskim, gdzie uzyskał stopień doktora filozofii. Habilitował się w 1914 na Uniwersytecie Jagiellońskim. W 1919 objął Katedrę Chemii Fizycznej na Uniwersytecie Poznańskim. 
Podczas II wojny światowej brał udział w organizacji Tajnego Uniwersytetu Ziem Zachodnich.
Prowadził badania w dziedzinie chemii koloidów, korozji i fotochemii. Napisał ponad 90 prac naukowych.
Został pochowany na Cmentarzu Junikowskim w Poznaniu (pole 21-1-1-1).
Upamiętnienie.
Jego imieniem została nazwana jedna z sal Collegium Chemicum UAM w Poznaniu.

</doc>
<doc id="2716964" url="https://pl.wikipedia.org/wiki?curid=2716964" title="Pentester">
Pentester



</doc>
<doc id="2716965" url="https://pl.wikipedia.org/wiki?curid=2716965" title="Mistrzostwa Europy w Lekkoatletyce 2012 – bieg na 100 m przez płotki kobiet">
Mistrzostwa Europy w Lekkoatletyce 2012 – bieg na 100 m przez płotki kobiet

Bieg na 100 metrów przez płotki kobiet – jedna z konkurencji rozegranych podczas lekkoatletycznych mistrzostw Europy na Stadionie Olimpijskim w Helsinkach.

</doc>
<doc id="2716966" url="https://pl.wikipedia.org/wiki?curid=2716966" title="March 771">
March 771

March 771 – samochód Formuły 1, zaprojektowany w 1977 przez Robina Herda i Martina Waltersa i skonstruowany przez March Engineering. Samochód opierał się na modelu 761 i wziął udział w czterech Grand Prix, a jego kierowcą był Ian Scheckter.

</doc>
<doc id="2716969" url="https://pl.wikipedia.org/wiki?curid=2716969" title="Wasilisa Semieńczuk">
Wasilisa Semieńczuk



</doc>
<doc id="2716970" url="https://pl.wikipedia.org/wiki?curid=2716970" title="Sanktuarium Matki Bożej Mrzygłodzkiej w Myszkowie">
Sanktuarium Matki Bożej Mrzygłodzkiej w Myszkowie

Sanktuarium Matki Bożej Mrzygłodzkiej w Myszkowie – rzymskokatolicki kościół parafialny pod wezwaniem Wniebowzięcia Najświętszej Maryi Panny mieszczący się w Mrzygłodzie, dzielnicy Myszkowa, najstarsza świątynia w mieście.
Historia.
Świątynia ufundowana i wybudowana przez ówczesnego dziedzica, kasztelana krakowskiego Stanisława Warszyckiego w roku 1683 na miejscu dawnej drewnianej. Budowla jest murowana z kamienia rodzimego, jednonawowa, orientowana z półkoliście zamkniętym prezbiterium, w stylu renesansowo-barokowym. W latach 1712-1736 rozbudowana - od strony północnej dobudowano kaplicę, pw. Matki Boskiej Różańcowej, ufundowaną przez ówczesnego proboszcza, księdza Pawła Wegrzynkowskiego. Zbudowana na rzucie prostokąta, o ściętych narożnikach. W XIX wieku świątynię zniszczył pożar, odnowiono ją na początku XX wieku.
Architektura i wyposażenie.
W ciągu swego istnienia budowla zatraciła swój charakter architektoniczny. Barokowy ołtarz główny i trzy boczne są w stylu rokokowym, posiadają sklepienie kolebkowe z lunetami, kaplicę przykrywa kopuła z latarnią. Wewnątrz chrzcielnica w stylu barokowym i organy z początku XVIII wieku. Zachowały się lichtarze cynowe z XVII wieku oraz ornaty z tego okresu.
Sanktuarium maryjne.
Obraz Matki Bożej Mrzygłodzkiej namalował nadworny artysta malarz starosty sokolnickiego Brinskiego, o nazwisku Ciszewski w 1804 roku w miejsce zniszczonego, prawdopodobnie w czasie pożaru, otoczonego kultem obrazu Matki Boskiej Różańcowej. W 1986 biskup Stanisław Nowak dokonał renowacji kultu Matki Bożej, a świątynię ogłosił sanktuarium Matki Bożej Mrzygłodzkiej.

</doc>
<doc id="2716973" url="https://pl.wikipedia.org/wiki?curid=2716973" title="Justin Foxton">
Justin Foxton

Justin Foxton (ur. 24 września 1849 w Melbourne, zm. 23 czerwca 1916 w Brisbane) – australijski prawnik, żołnierz i polityk. Członek Izby Reprezentantów w latach 1906-10, minister bez teki w czwartym gabinecie Alfreda Deakina (1909-1910).
Życiorys.
Pochodził ze środowiska zamożnych mieszczan z Melbourne. Jego ojciec, kapitan John Foxton, najpierw służył w marynarce wojennej, a następnie został księgowym. Młody Justin jako piętnastolatek opuścił dom rodzinny i przeniósł się do kolonii Queensland, gdzie po okresie pracy na stacji hodowlanej bydła trafił do kancelarii prawnej, co ostatecznie doprowadziło do tego, iż w 1871 sam uzyskał prawo wykonywania zawodu adwokata. Równocześnie działał w ochotniczych formacjach wojskowych, gdzie służył przez 30 lat i doszedł do szczebla dowódcy tego typu jednostek w całym Queensland.
W 1883 podjął karierę polityczną, został wybrany do Zgromadzenia Ustawodawczego Queensland, które w 1901 z parlamentu kolonii brytyjskiej przekształciło się w parlament jednego ze stanów nowo powstałego Związku Australijskiego. Foxton zasiadał w nim przez 21 lat, do roku 1904, w którym nie zdołał uzyskać kolejnej reelekcji. W 1906 wystartował z powodzeniem do federalnej Izby Reprezentantów, gdzie zasiadł w ławach Partii Antysocjalistycznej, która potem weszła w skład Związkowej Partii Liberalnej. W 1909 był krótko adiutantem gubernatora generalnego Australii, co było jednak funkcją głównie honorową. W tym samym roku wszedł jako minister bez teki do gabinetu Alfreda Deakina.
W 1910 opuścił rząd i parlament, przechodząc na polityczną emeryturę. Próbował swoich sił jako inwestor i przedsiębiorca, ale przyniosło mu to tylko straty. Zmarł w 1916 w wieku 66 lat, za przyczynę zgonu uznano chorobę naczyń mózgowych. Pozostawił żonę i dwóch dorosłych synów, którzy w czasie jego śmierci służyli jako ochotnicy na frontach I wojny światowej, a także córkę (lub dwie córki, według innych źródeł).
Odznaczenia.
W 1903 za swoje zasługi dla obronności otrzymał Order św. Michała i św. Jerzego klasy Komandor (CMG).

</doc>
<doc id="2716991" url="https://pl.wikipedia.org/wiki?curid=2716991" title="Subkarabinek AK-9">
Subkarabinek AK-9

AK-9 (ros. Автомат Калашникова, "Automat Kałasznikowa") – rosyjski subkarabinek automatyczny zaprojektowany w zakładach Iżmasz.
Publiczna prezentacja broni odbyła się w sierpniu 2007 roku z okazji 200-lecia istnienia zakładów IżMASz, oraz 60 rocznicy rozpoczęcia w zakładach produkcji broni AK
Subkarabinek AK-9 jest pierwszą rosyjską odmianą AK w której zastosowano mechanizm odpowiedzialny za blokowanie zamka w tylnym położeniu po ostatnim strzale.

</doc>
<doc id="2716993" url="https://pl.wikipedia.org/wiki?curid=2716993" title="AK-9">
AK-9



</doc>
<doc id="2716999" url="https://pl.wikipedia.org/wiki?curid=2716999" title="Carl Reinhold Sahlberg">
Carl Reinhold Sahlberg

Carl Reinhold Sahlberg (ur. 22 stycznia 1779 w Eura, zm. 18 października 1860 w Yläne) – fiński przyrodnik, głównie entomolog ze specjalizacją w koleopterologii.
W 1818 roku C.R. Sahlberg zastąpił Carla Niclasa Helleniusa na stanowisku profesora ekonomii i historii naturalnej na jedynym ówczesnym uniwersytecie w Finlandii: Uniwersytecie w Turku (The Royal Academy of Turku). W 1827 roku miasto wraz z uniwersytetem zostało zniszczone przez Wielki Pożar w Turku. Resztki kolekcji historii naturalnej, które ocalały, zostały przeniesione wraz z uniwersytetem do Helsinek. Tam też przeprowadził się C.R. Sahlberg zajmując stanowisko profesora zoologii i botaniki na Uniwersytecie Helsińskim. W Helsinkach Sahlberg odegrał ważną rolę w zakładaniu Ogrodu Botanicznego Uniwersytetu Helsińskiego oraz zorganizował wraz z uczniami towarzystwo naukowe „Societas pro fauna et flora fennica”, które do 1921 roku zajmowało się wyłącznie historią naturalną.

</doc>
<doc id="2717006" url="https://pl.wikipedia.org/wiki?curid=2717006" title="Adolfo Tunesi">
Adolfo Tunesi

Adolfo Tunesi (ur. 27 sierpnia 1887 w Cento, zm. 29 listopada 1964 w Bolonii) – włoski gimnastyk. Medalista olimpijski ze Sztokholmu.
Zawody w 1912 były jego jedynymi igrzyskami olimpijskimi. Triumfował w drużynowym wieloboju (rozgrywanym w systemie europejskim).

</doc>
<doc id="2717010" url="https://pl.wikipedia.org/wiki?curid=2717010" title="Zbigniew Graczyk (aktor)">
Zbigniew Graczyk (aktor)

Zbigniew Maria Graczyk (ur. 16 września 1913, zm. 8 września 1992 w Poznaniu) – aktor, malarz.
Życiorys.
Po I wojnie światowej ukończył Studium Dramatyczne i Szkołę Muzyczną w Poznaniu.
Pracował kolejno jako aktor w:
Zagrał ponad 250 ról, głównie ze sztuk A. Fredry.
Oprócz aktorstwa poświęcał się także malarstwu akwarelą. Był członkiem Zarządu Towarzystwa Miłośników Miasta Poznania.
Określany mianem "zasłużonego nestora poznańskich aktorów i gorliwego entuzjasty oraz wielbiciela na płótnie uroków Grodu Przemysława nad Wartą". Spoczywa na cmentarzu junikowskim.

</doc>
<doc id="2717026" url="https://pl.wikipedia.org/wiki?curid=2717026" title="Genowefa Jakubowska-Fijałkowska">
Genowefa Jakubowska-Fijałkowska

Genowefa Jakubowska-Fijałkowska (ur. 21 grudnia 1946 w Mikołowie) – polska poetka.
Debiutowała w roku 1972 na łamach Odry. Opublikowała dziewięć książek poetyckich i dwa wybory wierszy w Polsce i Czechach. W latach 1995–2010 jej wiersze drukowały liczne pisma literackie, m.in.: Arkusz, Akcent, Arkadia, Fraza, Gazeta Wyborcza, Nowa Okolica Poetów, Magazyn Literacki, Odra, Opcje, RED, Rita Baum, Topos, Twórczość, Zeszyty Literackie, Życie Literackie. Na podstawie jej utworów Radio Katowice wyemitowało pięć słuchowisk. Brała udział w festiwalach literackich w Czechach, Słowenii i Austrii. Była dwukrotną stypendystką Ministra Kultury i Dziedzictwa Narodowego w roku 2006 i 2011. W 2017 została finalistką Nagrody Literackiej „Nike” za tomik "Paraliż przysenny". W 2021 została wyróżniona Nagrodą im. Wisławy Szymborskiej za tom "Rośliny mięsożerne" oraz otrzymała nominację do Nagrody Literackiej m.st. Warszawy. Jej wiersze były przekładane na język angielski, czeski, niemiecki, rosyjski, słowacki. Mieszka i pracuje w Mikołowie.

</doc>
<doc id="2717033" url="https://pl.wikipedia.org/wiki?curid=2717033" title="Marie Jules César Savigny">
Marie Jules César Savigny

Marie Jules César Lelorgne de Savigny (ur. 5 kwietnia 1777 w Provins, zm. 5 października 1851 w Gally, Saint-Cyr-l’École) – francuski zoolog.
Życiorys.
Savigny urodził się w Province w departamencie Sekwany i Marny we Francji. W wieku 16 lat przeniósł się do Paryża, by ukończyć naukę. Będąc bardzo zainteresowanym botaniką, Savigny pracował w Muzeum Historii Naturalnej w Paryżu wraz z Jean-Baptiste Lamarckiem i Georges'em Cuvierem. Cuvier zasugerował Napoleonowi Bonaparte, że 21-letni wówczas Savigny powinien wziąć udział w jego wyprawie do Egiptu jako zoolog. Podczas gdy Geoffroy Saint-Hilaire zajmował się kręgowcami, Savigny odpowiedzialny był podczas wyprawy za bezkręgowce. Po powrocie do Paryża, w 1802 roku, zaczął on opracowywanie dużego zbioru z Egiptu produkując przy tym wiele rękopisów i tablic. Savigny był zmuszony przerwać swoją pracę w wyniku stopniowego pogarszania się wzroku.

</doc>
<doc id="2717034" url="https://pl.wikipedia.org/wiki?curid=2717034" title="Potrójna korona">
Potrójna korona

Potrójna korona to termin w piłce nożnej, oznaczający zdobycie trzech tytułów mistrzowskich przez zespół w ciągu jednego sezonu. Najczęściej oznacza to triumf w najwyższej klasie rozgrywkowej w kraju i pucharze kraju (tzw. dublet) oraz turnieju ogólnokontynentalnym, np. w Lidze Mistrzów UEFA) lub w Lidze Europy, jednak zależy to od struktury rozgrywek piłkarskich w danym państwie. Do potrójnej korony nie wlicza się natomiast zwycięstw w rozgrywkach składających się z zaledwie kilku meczów, takich jak krajowe superpuchary, czy Klubowe Mistrzostwa Świata. Stosunkowo często używany jest również zwrot „krajowa potrójna korona”, przypisywany zespołom, które zwyciężyły w trzech rozgrywkach państwowych – poza mistrzostwem ligowym i pucharowym w skład potrójnej korony może w tym przypadku wchodzić zwycięstwo w pucharze ligi.
Potrójne korony z triumfem w Lidze Europy.
Rzadszym, choć niewątpliwie równie imponującym rodzajem potrójnej korony jest, poza krajowym dubletem, wygrana w rozgrywkach kontynentalnych drugiej kategorii. W przypadku Europy mowa tu o Lidze Europy (wcześniej "Puchar UEFA"). Takie zdarzenie miało miejsce sześć razy:
Krajowe potrójne korony.
Za zdobycie krajowej potrójnej korony uważa się triumf w lidze najwyższej kategorii, krajowym pucharze oraz pucharze ligi. W wielu krajach jednak nie jest przeprowadzany puchar ligi, w związku z czym taki rodzaj potrójnej korony jest niemożliwy do zdobycia. W Brazylii nieoficjalna potrójna korona to nazwa zarezerwowana dla mistrza kraju, zwycięzcy narodowego pucharu oraz pucharu stanowego.

</doc>
<doc id="2717035" url="https://pl.wikipedia.org/wiki?curid=2717035" title="Kaplica Narodzenia Pana Jezusa w Myszkowie">
Kaplica Narodzenia Pana Jezusa w Myszkowie

Kaplica Narodzenia Pana Jezusa w Myszkowie – rzymskokatolicka kaplica mieszcząca się w Myszkowie, w dzielnicy Mijaczów, przy ulicy Kazimierza Pułaskiego. 
Kaplica pod wezwaniem Narodzenia Najświętszej Maryi Panny powstała na przełomie XVII i XVIII wieku; istniała już w 1790 roku w jednym z pokojów pałacu Joachima Borowskiego. W połowie XIX wieku pałac został rozebrany, pozostały tylko kaplica i piwnice. W 1907 roku ówczesny właściciel dóbr mijaczowskich - Baueretz zezwolił na to, by kaplica służyła mieszkańcom i od 1911 roku pełniła funkcję kościoła parafialnego dla Myszkowa. W roku 1973 przeprowadzono generalny remont, wygospodarowano dodatkowe kaplice w podziemiach. Budowla murowana o rzucie prostokąta, z niewielką przybudówką od zachodu, ściany wewnętrzne oszkarpowane, w murze na przedłużeniu ściany północnej znajduje się portal ciosowy. Wnętrze przykryte sklepieniem kolebkowym z lunetami.

</doc>
<doc id="2717036" url="https://pl.wikipedia.org/wiki?curid=2717036" title="Mercedes Cup">
Mercedes Cup



</doc>
<doc id="2717038" url="https://pl.wikipedia.org/wiki?curid=2717038" title="Holy Motors">
Holy Motors

Holy Motors (2012) – francusko-niemiecki film fabularny w reżyserii Leos Caraxa (pierwszy od 1999).
Opis fabuły.
Pan Oscar przemierza Paryż na pokładzie limuzyny kierowanej przez Céline. Jak kameleon zmienia kostiumy i role życiowe, kolejno jest bankierem, żebrakiem, specjalistą "motion capture", akordeonistą, płatnym zabójcą, ojcem, umierającym starcem i Monsieur Merde (szaleńcem-troglodytą znanym z filmu "Tokyo!").

</doc>
<doc id="2717040" url="https://pl.wikipedia.org/wiki?curid=2717040" title="Mercedes Cup 2011">
Mercedes Cup 2011



</doc>
<doc id="2717043" url="https://pl.wikipedia.org/wiki?curid=2717043" title="Mercedes Cup 2009">
Mercedes Cup 2009



</doc>
<doc id="2717046" url="https://pl.wikipedia.org/wiki?curid=2717046" title="Mercedes Cup 2007">
Mercedes Cup 2007



</doc>
<doc id="2717048" url="https://pl.wikipedia.org/wiki?curid=2717048" title="Skradziony zeszyt">
Skradziony zeszyt

Skradziony zeszyt (fr. "Le Cahier volé") - film francuski z roku 1993 w reżyserii Christine Lipinska.
Opis.
Akcja filmu rozgrywa się w niewielkim, miasteczku w górach wkrótce po II wojnie światowej. Virginie (Élodie Bouchez) jest córką właściciela miejscowej karczmy, lecz marzy by zostać pisarką. Jako osoba wybuchowa i gwałtowna od początku zostaje zauważona przez miejscowych. Pod jej wpływem pozostaje bogate rodzeństwo - Jaques (Benoît Magimel) i Anne (Edwige Navarro). Oboje zakochują się w Virginii. Kiedy Anne postanawia powiedzieć jej, iż ją kocha, obie dziewczyny prędko łączy wielka i uczuciowa więź. Natomiast nieświadomy tego Jaques czuje się niekochany. Powodowany zazdrością Jaques kradnie zatem dziennik sympatii, z którego uzyskuje informację o jej tajemniczym amancie o imieniu Paul. Młodzieniec poniża dziewczynę, ujawniając jej poufne tajemnice mieszkańcom miasteczka.

</doc>
<doc id="2717049" url="https://pl.wikipedia.org/wiki?curid=2717049" title="Chello Zone">
Chello Zone



</doc>
<doc id="2717050" url="https://pl.wikipedia.org/wiki?curid=2717050" title="Mercedes Cup 2008">
Mercedes Cup 2008



</doc>
<doc id="2717052" url="https://pl.wikipedia.org/wiki?curid=2717052" title="Mercedes Cup 2010">
Mercedes Cup 2010



</doc>
<doc id="2717054" url="https://pl.wikipedia.org/wiki?curid=2717054" title="Janusz Gilewicz">
Janusz Gilewicz

Janusz Gilewicz (ur. 23 lipca 1918 w Kijowie, zm. 7 listopada 1973 w Poznaniu) – chemik, profesor UAM.
Życiorys.
Po odzyskaniu niepodległości przez Polskę jego rodzina osiadła w Swarzędzu. Uczęszczał do Gimnazjum im. Jana Kantego. Maturę zdał w 1936. Następnie kontynuował naukę na Uniwersytecie Poznańskim, na Wydziale Matematyczno-Przyrodniczym.
II wojnę światową spędził w okolicach Warszawy. Brał udział w tajnym nauczaniu jako nauczyciel. Wstąpił do 1 Armii Wojska Polskiego w 1944. Po wojnie powrócił do Poznania na studia chemiczne, które ukończył w roku 1949. W 1948 ożenił się z Barbarą Kuźmińską, miał z nią dzieci: Krystynę (ur. 1949), Michała (ur. 1954), Joannę (ur. 1957). W 1958 został docentem, a w 1965 profesorem nadzwyczajnym.
Opublikował 45 rozpraw i komunikatów naukowych.

</doc>
<doc id="2717055" url="https://pl.wikipedia.org/wiki?curid=2717055" title="Campbell's Hall of Fame Tennis Championships">
Campbell's Hall of Fame Tennis Championships



</doc>
<doc id="2717057" url="https://pl.wikipedia.org/wiki?curid=2717057" title="French Open 1972">
French Open 1972

Wielkoszlemowy turniej tenisowy French Open w 1972 rozegrano w dniach 22 maja - 4 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Andrés Gimeno - Patrick Proisy 4–6, 6–3, 6–1, 6–1
Gra pojedyncza kobiet.
 Billie Jean King - Evonne Goolagong Cawley 6–3, 6–3
Gra podwójna mężczyzn.
 Bob Hewitt / Frew McMillan - Patricio Cornejo / Jaime Fillol 6–3, 8–6, 3–6, 6–1
Gra podwójna kobiet.
 Billie Jean King / Betty Stöve - Winnie Shaw / Christine Truman Janes 6–1, 6–2
Gra mieszana.
 Evonne Goolagong Cawley / Kim Warwick - Françoise Durr / Jean-Claude Barclay 6–2, 6–4

</doc>
<doc id="2717058" url="https://pl.wikipedia.org/wiki?curid=2717058" title="Campbell's Hall of Fame Tennis Championships 2011">
Campbell's Hall of Fame Tennis Championships 2011



</doc>
<doc id="2717060" url="https://pl.wikipedia.org/wiki?curid=2717060" title="Campbell's Hall of Fame Tennis Championships 2007">
Campbell's Hall of Fame Tennis Championships 2007



</doc>
<doc id="2717064" url="https://pl.wikipedia.org/wiki?curid=2717064" title="Campbell's Hall of Fame Tennis Championships 2010">
Campbell's Hall of Fame Tennis Championships 2010



</doc>
<doc id="2717068" url="https://pl.wikipedia.org/wiki?curid=2717068" title="Campbell's Hall of Fame Tennis Championships 2009">
Campbell's Hall of Fame Tennis Championships 2009



</doc>
<doc id="2717070" url="https://pl.wikipedia.org/wiki?curid=2717070" title="Campbell's Hall of Fame Tennis Championships 2008">
Campbell's Hall of Fame Tennis Championships 2008



</doc>
<doc id="2717072" url="https://pl.wikipedia.org/wiki?curid=2717072" title="Kiaran z Clonmacnois">
Kiaran z Clonmacnois

Kiaran z Clonmacnois, Ciaran (ur. ok. 515 w Roscommon, zm. ok. 549 w opactwie Clonmacnoise) – jeden z dwunastu apostołów Irlandii, zakonnik i biskup, założyciel klasztoru w Cluain Mhic Nóis (ok. 545), święty Kościoła katolickiego.
Niekiedy zwany jest Kiaranem Młodszym w odróżnieniu od imiennika z Saigir.
Zmarł mając ok. 30 lat.
Jego wspomnienie liturgiczne obchodzone jest 9 września.

</doc>
<doc id="2717073" url="https://pl.wikipedia.org/wiki?curid=2717073" title="Kościół Matki Boskiej Królowej Korony Polskiej w Poznaniu">
Kościół Matki Boskiej Królowej Korony Polskiej w Poznaniu

 
Kościół Matki Boskiej Królowej Korony Polskiej – katolicka świątynia parafialna, zlokalizowana na Krzesinach w Poznaniu przy ul. Jarosławskiej 5. Architektura obiektu oparta jest o wzory północnonorweskie.
Historia.
Kościół zbudowano jako ewangelicki, dla osadników z Westfalii w 1912. Była to nowa gmina, sprowadzona w okolice Poznania w ramach działań Komisji Kolonizacyjnej, która wysiedliła część starych mieszkańców po wykupieniu Krzesin i wytyczyła nową strukturę osadniczą, a także zmieniła nazwę wioski na "Kreising". Sama świątynia (na 180 miejsc) eksponowana była w tym okresie na Wystawie Wschodnioniemieckiej w Poznaniu, jako przykład kościółka dla małych wsi osadniczych i została zakupiona dla Krzesin. Stanowiła część wzorcowej wioski poglądowej, zlokalizowanej w Poznaniu, u zbiegu ulic Śniadeckich i Orzeszkowej, wraz ze szkołą, radą wiejską i gospodą, zgrupowanych wokół centralnego placu. Montaż obiektu w Krzesinach rozpoczęto 6 maja 1912 na placu przekazanym przez lokalną szkołę. 30 października tego samego roku nastąpiło poświęcenie kościoła. 
Po 1918 liczba krzesińskich Niemców (ewangelików) drastycznie spadła - pozostało tu tylko pięć rodzin. W związku z tym zbór stał się ośrodkiem życia dla protestantów z sąsiednich wsi - Chartowa, Kamionek i Borówca. Spotkania w kościele (pod przewodnictwem Heinricha Schpramberga) miały często charakter polityczny. Sam przywódca, wraz z synem, byli członkami V kolumny. Podczas ataku na Polskę w 1939 w kościele ukryto broń. W bezpośrednim sąsiedztwie świątyni okupanci przeprowadzili w nocy z 23 na 24 listopada 1941 tzw. akcję krzesińską - systematycznie bicie, torturowanie i upokarzanie Polaków z Krzesin i okolicy.
Po II wojnie światowej kościół przejęli katolicy, a 1 marca 1958 urządzono tutaj samodzielną parafię (pierwszym proboszczem był Romuald Żurowski, wcześniej teren podlegał pod parafię głuszyńską). Mimo licznych starań o współużytkowanie kościoła z ewangelikami (lub odkupienie świątyni) w okresie międzywojennym starania te zakończyły się niepowodzeniem. Wyposażenie świątyni i dostosowanie jej do wymogów katolickich odbywało się w dużym stopniu społecznie (np. ołtarz przekazał Stanisław Majchrzak - mieszkaniec Krzesin usilnie działający wcześniej na drodze urzędowej w celu przekazania kościoła katolikom). 26 kwietnia 1958 parafię nawiedził arcybiskup Antoni Baraniak. Konsekracja nastąpiła dopiero w 2012, w setną rocznicę posadowienia zboru w Krzesinach.
Architektura i nawiązania norweskie.
Konstrukcja obiektu jest słupowo-ramowa, wypełniona cegłą i oszalowana, a od wewnątrz otynkowana. Dach zwieńczony wieżą o bardzo skomplikowanej konstrukcji. Całość miała robić malownicze wrażenie, wpisując się w sielski krajobraz wsi niemieckiej i bazując na wzorcach północnonorweskich. Prawdopodobnie jest to drugi w Polsce, obok Świątyni Wang, obiekt sakralny nawiązujący bezpośrednio do wzorów norweskich. Nie był to zresztą w Poznaniu wyjątek - oficjalne władze pruskie chętnie sięgały do wzorców skandynawskich, czego przykładem był np. pokój nordycki w poznańskim Zamku Cesarskim.
W 2011 świątynię poddano generalnej renowacji. Odsłonięto m.in. fragmenty polichromii (ornamenty kwiatowe i niemieckojęzyczne napisy gotyckie). Prezbiterium nadano nową formę, operując głównie purystycznym światłocieniem.
Krzesińska świątynia jest jedynym w Poznaniu kościołem drewnianym.
Pomniki.
Przy kościele zlokalizowano pomnik 21 ofiar II wojny światowej, odsłonięty w 1975. Oprócz tego w sąsiedztwie świątyni stoi głaz pamiątkowy odsłonięty 1 marca 2008 w pięćdziesiątą rocznicę powołania parafii (ufundowany przez parafian). Napis na nim głosi: "...a ja Tobie Panie wybudowałem dom na mieszkanie miejsce przebywania Twego na wieki" (Krn).

</doc>
<doc id="2717076" url="https://pl.wikipedia.org/wiki?curid=2717076" title="Studena Croatia Open Umag">
Studena Croatia Open Umag



</doc>
<doc id="2717082" url="https://pl.wikipedia.org/wiki?curid=2717082" title="Jerzy Stachurski">
Jerzy Stachurski

Jerzy Stachurski (ur. 9 marca 1953 w Gdańsku) – polski kompozytor, poeta, dziennikarz, pedagog.
Rodzina.
Urodził się jako najstarszy z trzech synów pochodzącego z Krakowa Stefana Stachurskiego i Stanisławy Wiśniewskiej, Kaszubki z Kłosowa. Ojciec Jerzego zamieszkał na Wybrzeżu po odbyciu trzyletniej zasadniczej służby wojskowej w Marynarce Wojennej, podjął pracę w Stoczni Gdańskiej na Wydziale Prób. Rodzina mieszkała na gdańskich Siedlcach.
Wykształcenie.
Absolwent Wydziału Wychowania Muzycznego w Państwowej Szkole Muzycznej II st. w Gdańsku-Wrzeszczu (1976). Potem kontynuował studia muzyczne w Państwowej Wyższej Szkole Muzycznej w Gdańsku, którą ukończył w 1980 roku (Wydział Wychowania Muzycznego). Jest absolwentem Uniwersytetu Gdańskiego (1997). Ukończył również studia podyplomowe w Wyższej Szkole Dziennikarstwa w Gdyni (2003) oraz na Politechnice Gdańskiej - Prawo i Fundusze Unii Europejskiej (2008).
Działalność artystyczna.
Jako kompozytor zadebiutował w 1968 roku ilustracją muzyczną do sztuki Moliera "Grzegorz Dyndała" (Teatr Ulicy). Następnie napisał muzykę do kilkunastu spektakli poetyckich opartych na twórczości F.Fenikowskiego, K.I.Gałczyńskiego, H.Poświatowskiej i S.Jesienina. W latach 1973-1975, wspólnie z M.D.Nierzwickim, tworzył kabaret autorski "W każdą dziurę".
Jest autorem muzyki do ponad 156 przedstawień teatralnych, które były wykonywane w kraju i za granicą, m.in. w Wielkiej Brytanii, Meksyku, Rosji (dwa przedstawienia w Teatrze Obrazcowa w Moskwie), Hiszpanii, Finlandii, Pakistanie, Niemczech.
Jest autorem i współautorem przedstawień "Ulica Wyobraźni" (1990), "Chodzi, chodzi Baj po świecie" (1987), "Gwiazdy, gwiżdże, muzykanci..." oraz "Księżyc nad Colorado" (1992).
Twórczość muzyczna Stachurskiego pozostaje w ścisłym związku z uprawianą przez niego twórczością poetycką. Obejmuje ona szereg gatunków, z których najliczniej reprezentowane są pieśń i piosenka, do słów własnych:
Formy wokalno-instrumentalne:
Jako poeta zadebiutował w Polskim Radiu Gdańsk w 1973 roku. Potem jego wiersze ukazały się w dwutygodniku studenckim "Nowym Medyku", w "Tygodniku Kulturalnym" i w miesięczniku "Pomerania".
W 1976 roku został współzałożycielem Klubu Literackiego "Strefy", w którym współredagował arkusze poetyckie początkujących poetów. W latach 1981-85 prowadził cykle koncertów w Wojewódzkim Ośrodku Kultury w Gdańsku pt. "Folklor i region w muzyce polskiej"; był inicjatorem Sesji Naukowej pt. "Kociewie w muzyce" (1982) oraz przygotował do druku opracowania twórczości regionalnej (głównie kaszubskiej).
Jako dziennikarz prasy lokalnej (Tygodnik Szwajcarii Kaszubskiej - "Gazeta Kartuska", "Głos Kaszub", "Kurier Kartuski") początkowo publikował pod pseudonimem Jan Wiśniewski a od 1993 roku jako Wojciech Kreft. Jego zainteresowania dziennikarskie skupiały się na dokumentacji życia codziennego mieszkańców gminy Przodkowo, na wydarzeniach kulturalnych oraz działalności placówek oświatowych w regionie pomorskim.
Jest autorem tomików poezji w języku polskim i kaszubskim:
Do poezji Stachurskiego powstały cykle pieśni z muzyką Kazimierza Guzowskiego, Krzysztofa Olczaka, Benedykta Konowalskiego, Józefa Świdra, Kazimierza Koszykowskiego oraz Andrzeja Wawrykowa.
Publikacje muzyczne.
Piosenki autorskie i muzyka do spektakli poetyckich ukazały się w zbiorach:
Piosenki dla dzieci z muzyką Kazimierza Koszykowskiego w zbiorach:
Jest współautorem tekstów do widowiska plenerowego - światło i dźwięk "Wejheropolis" z muzyką Cezarego Paciorka (2008) oraz współautorem muzyki do "Oratorium Sianowskiego" (2009). Jest także współautorem następujących zbiorów:
Nagrody i odznaczenia.
Za działalność twórczą i pedagogiczną:
Inne formy działalności.
W 1978 roku był inicjatorem Konkursu Poetyckiego o tematyce morskiej oraz Konkursu na wiersz o budowie żaglowca „Dar Młodzieży".
Zasiadał w jury konkursów związanych z twórczością regionalną.
Był kierownikiem muzycznym i korepetytorem w Miejskim Teatrze „Miniatura” w Gdańsku-Wrzeszczu w latach 1990-2014, dyrektorem Szkoły Podstawowej im. Jana Pawła II w Czeczewie w latach 1992-2019.
Jest członkiem Związku Literatów Polskich oraz Związku Autorów i Kompozytorów Scenicznych (ZAiKS).
Dyskografia.
Kasety magnetofonowe:
Płyty CD:

</doc>
<doc id="2717083" url="https://pl.wikipedia.org/wiki?curid=2717083" title="Nuussuaq (Qaasuitsup)">
Nuussuaq (Qaasuitsup)

Nuussuaq, Nuusuaq, Krauslhaven (duń.) – osada na zachodnim wybrzeżu Grenlandii, w gminie Qaasuitsup. Jest położona w północnej części archipelagu Upernavik. W miejscowości znajduje się heliport będący środkiem komunikacji z innymi miejscowościami na Grenlandii.
Według danych oficjalnych liczba mieszkańców w 2011 roku wynosiła 213 osób.

</doc>
<doc id="2717096" url="https://pl.wikipedia.org/wiki?curid=2717096" title="Ludobójstwo komunistyczne">
Ludobójstwo komunistyczne



</doc>
<doc id="2717099" url="https://pl.wikipedia.org/wiki?curid=2717099" title="Epistephium">
Epistephium

Epistephium – rodzaj roślin jednoliściennych z rodziny storczykowatych ("Orchidaceae"). Obejmuje ok. 22-30 gatunków występujących w tropikalnej części Ameryki Południowej oraz na Antylach. Nazwa rodzajowa "epistephes" w języku greckim oznacza "ukoronowany" i pochodzi od przypominającego koronę zwieńczenia słupka. Rośliny te rosną na otwartych, trawiastych sawannach oraz w wilgotnych lasach równikowych na nizinach i w niższych położeniach górskich.
Morfologia.
W większości należą tu okazałe rośliny o pokroju trzciny, osiągające do kilku metrów wysokości. Łodyga u nasady rośnie poziomo przypominając kłącze, po czym wznosi się pionowo ku górze. Pęd zwieńczony jest kwiatostanem, na którym kolejno rozwijają się pojedyncze, okazałe kwiaty. Są one żywo zabarwione, ale na ogół delikatne i krótkotrwałe. 
Systematyka.
Należy do plemienia "Vanilleae" w podrodzinie "Vanilloideae" Szlachetko, stanowiącej jeden ze starszych kladów w obrębie rodziny storczykowatych ("Orchidaceae").

</doc>
<doc id="2717101" url="https://pl.wikipedia.org/wiki?curid=2717101" title="CFC">
CFC



</doc>
<doc id="2717102" url="https://pl.wikipedia.org/wiki?curid=2717102" title="FCKW">
FCKW



</doc>
<doc id="2717103" url="https://pl.wikipedia.org/wiki?curid=2717103" title="Lelików">
Lelików



</doc>
<doc id="2717104" url="https://pl.wikipedia.org/wiki?curid=2717104" title="Lelików (Potasznia)">
Lelików (Potasznia)

Lelików (Lelikowo, niem. "Lilienthal") – przysiółek wsi Potasznia w Polsce, położony w województwie dolnośląskim, w powiecie milickim, w gminie Milicz.
W latach 1975–1998 przysiółek położony był w województwie wrocławskim.

</doc>
<doc id="2717105" url="https://pl.wikipedia.org/wiki?curid=2717105" title="Brauer">
Brauer



</doc>
<doc id="2717107" url="https://pl.wikipedia.org/wiki?curid=2717107" title="Lelików (Białoruś)">
Lelików (Białoruś)

Lelików, Lelikowo (błr. Лелікава, "Lelikawa"; ros. Леликов, "Lelikow", Леликово; ukr. Леліків, "Łelikiw", Леликів, "Łełykiw") – wieś na Białorusi w rejonie kobryńskim obwodu brzeskiego w sielsowiecie Dywin.
Geografia.
Lelików leży przy południowej granicy Białorusi, naprzeciwko ukraińskiej wsi Bereźniki. Miejscowość położona jest nad Kanałem Orzechowskim, będącym dopływem kanału Dniepr-Bug (dawny Kanał Królewski). Tuż obok znajduje się też jezioro Świnoryje (Свинорейка, "Swinorejka").
Historia.
Po raz pierwszy wieś wzmiankowana w 1543 r. W okresie Rzeczypospolitej Obojga Narodów należał do powiatu ratneńskiego (ziemia chełmska, województwo ruskie, prowincja małopolska Korony Królestwa Polskiego).
W XVIII w. zbudowano tu istniejącą do dziś drewnianą cerkiew św. Dymitra Sołuńskiego. Stała się ona kościołem parafialnym parafii unickiej dekanatu ratneńskiego diecezji chełmskiej.
Po III rozbiorze Rzeczypospolitej (1795) Lelików znalazł się pod zaborem rosyjskim. Miejscowi unici zostali odcięci od swojego biskupa i początkowo podporządkowani unickim biskupom na tzw. ziemiach zabranych, a następnie podzielili los całego Kościoła unickiego w Imperium Rosyjskim, czyli zostali zmuszeni do przyjęcia prawosławia.
W końcu XIX w. Lelików był centrum gminy w powiecie kowelskim guberni wołyńskiej Imperium Rosyjskiego. Mieszkały tu 893 osoby w 122 domach. Znajdowała się tu prawosławna cerkiew parafialna oraz kaplica katolicka. Parafia prawosławna w Lelikowie została utworzona na bazie istniejącej wcześniej parafii unickiej (greckokatolickiej).
Do prawosławnej parafii i gminy Lelików należało także Zamoście. Mieszkało w nim 111 ludzi w 21 domach.
W okresie międzywojennym Lelików był stolicą gminy Lelików, początkowo w powiecie kowelskim województwa wołyńskiego, a następnie - od 12 grudnia 1920 r. - w powiecie koszyrskim województwa poleskiego II Rzeczypospolitej.
Według spisu powszechnego z 1921 r. Lelików był wsią liczącą ogółem 157 domów. Mieszkały tu 744 osoby: 324 mężczyzn, 420 kobiet. Pod względem wyznania żyło tu 7 rzymskich katolików, 702 prawosławnych i 35 żydów. Deklaracje dotyczące narodowości pokazują zróżnicowanie etniczne miejscowości, ale i skomplikowany mechanizm kształtowania się świadomości narodowej: 573 osoby uznawały się za Polaków, 83 za Rusinów, 51 za „Tutejszych”-Poleszuków, 27 za Żydów, a 10 za Rosjan. Inaczej rzecz miała się we wspomnianym Zamościu, liczącym 22 domy i 118 mieszkańców (52 mężczyzn, 66 kobiet), gdzie wszyscy mieszkańcy deklarowali się jako prawosławni i jako Polacy.
Wraz z agresją ZSRR na Polskę 17 września 1939 r. Lelików wszedł w skład BSRR – od 15 stycznia 1940 w sielsowiecie dywińskim, a od 12 października 1940 r. – centrum sielsowietu lelikowskiego. W 1940 r. miejscowość liczyła 266 gospodarstw, 1294 mieszkańców, działała szkoła podstawowa i niepełna szkoła średnia, sklep, dom kultury z czytelnią, urząd pocztowy, urząd sielsowietu wyposażony w telefon, zakłady leśnictwa i przemysłu leśnego. Na terytorium sielsowietu lelikowskiego znajdowały się 4 miejscowości, 378 gospodarstw zamieszkanych przez 1489 mieszkańców. Zimą 1940 r. zamieszkująca wieś ludność polska padła ofiarą represji ze strony władz sowieckich. Wśród lelikowskich ofiar terroru stalinowskiego były też osoby narodowości niepolskiej, np. Aleksandra Korż, określana jako niepiśmienna Rosjanka („русская; неграмотн.”).
Po ataku III Rzeszy na ZSRR 22 czerwca 1941 r. wieś znalazła się pod okupacją niemiecką – Komisariat Rzeszy Ukraina (do 1944 r.). W tym też czasie doszło do ożywienia ukraińskiego ruchu narodowego na terenie Polesia Brzeskiego, czego świadkiem był także Lelików. Według ukraińskich publicystów ukraińskość tych terenów uznali "de facto" sami komuniści już w połowie lat 30., kiedy to wpływy KPZB osłabły na rzecz umocnienia się struktur KPZU – m.in. komitet rejonowy zachodnioukraińskich komunistów w Lelikowie. Pod okupacją hitlerowską zaistniały dogodne warunki do rozwoju ukraińskich organizacji nacjonalistycznych, których działalność nie tylko na terenie Lelikowa postrzegana jest w sposób diametralnie różny przez publicystów ukraińskich i białoruskich. Pierwsi mówią o oddolnym odrodzeniu narodowym i działaniach OUN-UPA w obronie miejscowej ludności przed sowiecką partyzantką, np. 21 września 1943 r. – starcie bojowników UPA z radzieckimi partyzantami pod Lelikowem. Drudzy eksponują mordy dokonane przez banderowców na zwykłych mieszkańcach i terror wobec cywilnej ludności. Do tego typu zbrodniczych ekscesów miało dojść m.in. w Lelikowie za sprawą mieszkańców wsi Samary.
Po II wojnie światowej Lelikowo znalazło się w granicach ZSRR, a od 1991 r. w niepodległej Białorusi. Brak bliższych informacji o funkcjonowaniu współcześnie punktu osadniczego o nazwie Zamoście, powiązanego bezpośrednio z historią Lelikowa. Prawdopodobnie jest to obecnie wschodnia część wsi Lelikowo.
Współczesność.
Obecnie w Lelikowie znajduje się Lelikowska Szkoła Średnia nr 9 im. Włodymira Szepetiuka (absolwenta szkoły poległego w Afganistanie), wiejska biblioteka publiczna, dwie struktury religijne: parafia prawosławna i zbór baptystów, światowej klasy kort tenisowy, punkt felczersko-akuszerski, piekarnia i sklep spożywczy (oddział przedsiębiorstwa z Dywina), urząd pocztowy i kołchoz „Czerwona Gwiazda”. Ze względu na swoje przygraniczne położenie Lelikowo pozostaje pod obserwacją służb Ministerstwa Spraw Wewnętrznych Republiki Białoruś z powodu potencjalnych i wykrytych prób przemytu oraz ukraińskich wpływów kulturowych.

</doc>
<doc id="2717108" url="https://pl.wikipedia.org/wiki?curid=2717108" title="Minardi F1x2">
Minardi F1x2

Minardi F1x2 – dwuosobowy samochód Formuły 1, skonstruowany w 2000 roku przez Minardi.
Historia.
Paul Stoddart po nabyciu Minardi, zainspirowany McLarenem MP4/98T, postanowił stworzyć drugi w historii dwuosobowy samochód Formuły 1. Z uwagi na wcześniejsze powiązania Stoddarta z Tyrrellem nad samochodem pracowali niektórzy byli pracownicy tego zespołu, a dwuosobowy model w dużej części opierał się na Tyrrellu 026. Stoddart podobnie jak McLaren założył, że kluczowym elementem musi być bezpieczeństwo, stąd też samochód musiał chronić w maksymalnym stopniu kierowcę i pasażera, spełniając najnowsze ówcześnie przepisy Formuły 1 w dziedzinie między innymi odporności na uderzenia czy odpowiednich elementów wpływających na bezpieczeństwo.
Projekt samochodu trwał sześć miesięcy, po czym przystąpiono do budowy modelu. Od Tyrrella 026 samochód Minardi różnił się między innymi dodatkowym miejscem dla pasażera i pałąkiem ochronnym oraz dłuższym rozstawem osi, ale i wieloma szczegółami. Stworzono osiem egzemplarzy dwuosobowego modelu.
Specyfikacja techniczna.
Założeniem modelu było, by pasażer mógł doświadczyć możliwie najbardziej zbliżonych doświadczeń do tych, jakie odczuwa kierowca Formuły 1. Stąd też był wyposażony w silnik V10 o mocy 700 KM pochodzący od Tyrrella 026, a wyprodukowany przez Coswortha silnik JD. Silnik ten przyjął w Minardi jednak nazwę European i napędzał także model PS01. Silnik był sprzężony z półautomatyczną, wzdłużnie zamontowaną sześciobiegową skrzynią Xtrac.
Na nadwozie składało się monocoque z włókien węglowych o strukturze plastra miodu. Zawieszenie było aktywowane popychaczami, a składały się na nie także podwójne wahacze nierównej długości oraz sprężyny śrubowe Eibach. Hamulce były wykonane z węgla, a składały się na nie zaciski AP oraz tarcze i klocki hamulcowe Hitco. Opony firmy Bridgestone nie miały bieżnika – były slickami.
Koszt każdego samochodu wyniósł około 250 tysięcy funtów.
Pokazy.
Program nazwano F1x2 i został on ukończony w 2000 roku. Pierwszym torem, na który wyjechał model, był tor Donington Park w Wielkiej Brytanii.
Pojazd brał udział między innymi w Festiwalu w Goodwood i Bologna Motorshow. W 2004 roku modele F1x2 wzięły udział w charytatywnym wyścigu Altech South African F1x2 Charity Grand Prix na torze Kyalami, a rok później podobny wyścig odbył się przy okazji inauguracyjnej rundy serii GP Masters.
Samochód w 15 krajach prowadziło 44 kierowców, w tym mistrzowie świata Formuły 1: Michael Schumacher, Emerson Fittipaldi, Mario Andretti, Nigel Mansell, Damon Hill oraz Fernando Alonso.
Po upadku Minardi po sezonie 2005 program F1x2 nadal jest kontynuowany. W 2007 roku w związku z zaangażowaniem Stoddarta w serię Champ Car poprzez zespół Minardi Team USA F1x2 po raz pierwszy wziął udział w obszernym programie północnoamerykańskim.
Członkowie programu F1x2 oferują średnio raz do roku "dni otwarte", podczas których pod pewnymi warunkami można przejechać się dwuosobowym modelem w charakterze pasażera.

</doc>
<doc id="2717111" url="https://pl.wikipedia.org/wiki?curid=2717111" title="Lelikowo">
Lelikowo



</doc>
<doc id="2717119" url="https://pl.wikipedia.org/wiki?curid=2717119" title="Löw">
Löw



</doc>
<doc id="2717121" url="https://pl.wikipedia.org/wiki?curid=2717121" title="Loew">
Loew



</doc>
<doc id="2717122" url="https://pl.wikipedia.org/wiki?curid=2717122" title="Bräuer">
Bräuer



</doc>
<doc id="2717124" url="https://pl.wikipedia.org/wiki?curid=2717124" title="Lista cesarzy dynastii Han">
Lista cesarzy dynastii Han

Dynastia Han (206 p.n.e. – 220 n.e.) (; IPA: [xân tʂʰɑ̌ʊ̯]) była drugą dynastią cesarską Chin, po dynastii Qin (221-207 p.n.e.) i przed Epoką Trzech Królestw (220-280 n.e.). Dynastia Xin dzieli panowanie dynastii Han na dwa okresy: Zachodniej Dynastii Han (206 p.n.e. – 9 n.e.) i Wschodniej Dynastii Han (25-220 n.e.).
Poniżej została zamieszczona lista wszystkich cesarzy Chin z dynastii Han, zawierająca ich imiona prywatne, pośmiertne i nazwy er panowania. Nie zostali umieszczeni na liście faktyczni władcy Chin (regenci, w tym cesarzowe wdowy).
Dynastia Han została założona przez Liu Banga, który jest znany pod imieniem Gaozu. Najdłużej panującym cesarzem dynastii był Wudi (141–87 n.e.), który panował 54 lata. Po obaleniu Wang Manga (dynastia Xin), Liu Xiu przywrócił rządy dynastii Han i jest znany pod imieniem pośmiertnym jako cesarz Guangwu (25–57 n.e.). Ostatni władca dynastii Han, cesarz Xian (189–220 n.e.) był marionetkowym władcą, w którego imieniu rządził Cao Cao (ur. 155 n.e., zm. 220 n.e.). W 220 r. n.e. Cao Pi, król Wei (syn Cao Cao), zmusił do abdykacji na swoją rzecz cesarza Xiana (189-220 n.e.), co oznaczało definitywny upadek dynastii Han.
Cesarz stał na czele rządu. Był jedyną osobą decydującą o nominacjach na wyższe stanowiska w administracji centralnej i lokalnej. Był również prawodawcą, najwyższym sędzią, głównodowodzącym sił zbrojnych i najwyższym kapłanem kultu Niebios.
Sposób nazewnictwa.
Od króla do cesarza.
W starożytnych Chinach władcy z dynastii Shang (ok. 1600 – 1046 p.n.e.) i dynastii Zhou (1045 – 256 p.n.e.) nosili tytuł króla (). Już w czasach dynastii Zhou, byli również nazywani Synami Nieba ().
Do 221 r. p.n.e. król Qin, Ying Zheng, podbił wszystkie królestwa i zjednoczył Chiny po Okresie Walczących Królestw. Aby podkreślić swoją wyższość nad królami z dynastii Shang i Zhou, utworzył nowy tytuł: cesarza () i jest znany potomności jako Pierwszy Cesarz (). Nowy tytuł cesarza powstał z połączenia tytułów Trzech Dostojnych i Pięciu Cesarzy (), legendarnych władców z mitologii chińskiej, twórców cywilizacji chińskiej. Tytuł był używany przez każdego kolejnego władcę Chin aż do upadku dynastii Qing w 1911 roku.
Imiona pośmiertne, świątynne i nazwy er panowania.
Od czasów dynastii Shang do dynastii Sui (581–618 n.e.), w kronikach i dziełach historycznych cesarskich Chin, chińskich władców po ich śmierci (zarówno królów, jak i cesarzy) nazywano ich imieniem pośmiertnym.
Imię świątynne zostało po raz pierwszy użyte za panowania cesarza Jinga z dynastii Han (157–141 p.n.e.). Było używane w późniejszych kronikach i dziełach historycznych do nazywania cesarzy, którzy panowali w czasach dynastii Tang (618–907 n.e.), dynastii Song (960-1279 n.e.) i dynastii Yuan (1271–1368 n.e.).
Cesarze dynastii Ming (1368–1644 n.e.) i dynastii Qing (1644–1911 n.e.), używali tylko jednej nazwy ery panowania przez cały okres swoich rządów. Dlatego cesarze z tych dynastii, w tekstach historycznych, nazywani są od przyjętej przez nich, nazwy ery panowania.
Cesarz Wu z dynastii Han (141–87 p.n.e.) po raz pierwszy oficjalnie wprowadził zasadę nazywania poszczególnych lat mottem, które nazywano erą panowania (, dosł. "zawołanie roczne"), jednak sama zasada pochodzi z wcześniejszych czasów. Najstarszą zasadą zapisu lat - istniejącą od czasów dynastii Shang - było ustalenie pierwszego roku panowania władcy, jako roku pierwszego. Gdy cesarz zmarł, zaczynał się pierwszy rok panowania nowego władcy. Zasada została zmieniona przed IV w. p.n.e., kiedy pierwszy rok panowania władcy zaczynał się dopiero od pierwszego dnia nowego roku kalendarzowego po śmierci poprzedniego władcy. Kiedy książę Huiwen z państwa Qin przyjął tytuł króla, zmienił zasadę liczenia lat. Pierwszy rok panowania zaczynał się od pierwszego dnia roku kalendarzowego w którym zaczął panować. Gdy cesarz Wen (180–157 p.n.e.) zaczął na nowo liczyć lata swojego panowania w 163 r. p.n.e., również zaczął je liczyć wstecz od początku roku kalendarzowego.
Ponieważ sześć było uważane za szczęśliwą liczbę, cesarze Jing i Wu zmieniali sposób liczenia lat swojego panowania co sześć lat. Każdy sześcioletni okres był kolejno oznaczany jako "yuannian" (元年), "eryuan" (二元), "sanyuan" (三元) i tak dalej. System zaczął być uważany za zbyt kłopotliwy, gdy osiągnięto piąty cykl "wuyuan sannian" (五元三年) w 114 r. p.n.e. W tym roku rząd zasugerował, że dwór powinien nadać nowe nazwy każdemu z poprzednich "początków" ("yuan" 元), co zostało zaakceptowane przez cesarza Wu w 110 r. p.n.e. Ponieważ cesarz Wu składał ofiarę Niebu - "feng" (封) - na górze Tai Shan, nazwał nową erę "yuanfeng" (元封). To wydarzenie jest uważane za formalne wprowadzenie er panowania do chińskiej historii. Cesarz Wu zmienił nazwę ery raz jeszcze, gdy wprowadził kaledarz "Taichu" (太初 "Wielki początek") w 104 r. p.n.e. Za Wschodniej Dynastii Han nie było ustalonej, stałej długości ery panowania, które były wprowadzane z przyczyn politycznych lub dla uczczenia pomyślnych wydarzeń.
Regenci i cesarzowe wdowy.
Jeśli w chwili wstąpienia na tron cesarz był dzieckiem, do osiągnięcia przez niego pełnoletniości władzę w jego imieniu sprawował regent, którym często była cesarzowa wdowa lub jeden z jej krewnych. Czasem stronnictwo tworzone przez krewnych cesarzowej wdowy było pozbawiane władzy w wyniku zamachu stanu – na przykład cesarzowa wdowa Lü Zhi (zm. 180 p.n.e.) sprawowała faktyczne rządy podczas panowania niepełnoletnich cesarzy Liu Gonga (188–184 p.n.e.) i Liu Honga (184–180 p.n.e.). Stronnictwo jej krewnych zostało pozbawione władzy w wyniku zamachu stanu w 180 r. p.n.e. i cesarzem został Liu Heng (znany pod imieniem pośmiertnym cesarz Wen). Przed swoją śmiercią w 87 r. p.n.e. cesarz Wu mianował Huo Guanga (zm. 68 p.n.e.), Jin Midi (zm. 86 p.n.e.) i Shangguan Jie (上官桀) (zm. 80 p.n.e.) współregentami na czas niepełnoletniości jego następcy, cesarza Zhao (87–74 p.n.e.). Huo Guang i Shangguan Jie byli dziadkami cesarzowej Shangguan (zm. 37 p.n.e.), żony cesarza Zhao, podczas gdy Jin Midi (z pochodzenia Xiongnu) był byłym niewolnikiem, który wcześniej pracował w cesarskiej stajni. Po śmierci Jin Midi i straceniu pod zarzutem zdrady Shangguana Jie, Huo Guang pozostał jedynym regentem. Po jego śmierci, stronnictwo jego krewnych zostało pozbawione władzy przez cesarza Xuana (74–49 p.n.e.). Był to odwet za otrucie jego żony cesarzowej Xu Pingjun (zm. 71 p.n.e.), po to by mógł on poślubić córkę Huo Guanga - cesarzową Huo Chengjun (zm. 54 p.n.e.).
Ponieważ regenci i cesarzowe wdowy nie byli oficjalnie uznawani za cesarzy i władców dynastii Han, nie są oni uwzględnieni na poniższej liście cesarzy.

</doc>
<doc id="2717125" url="https://pl.wikipedia.org/wiki?curid=2717125" title="Ferdynand Kondysar">
Ferdynand Kondysar

Ferdynand Kondysar (ur. 8 lutego 1893 w Rudniku nad Sanem, zm. 2 kwietnia 1966 w Potoku Górnym) – polski rolnik, nauczyciel, działacz społeczny, poseł na Sejm III (1930–1935), IV (1935–1938) i V kadencji (1938–1939) w II Rzeczypospolitej.
Życiorys.
Ukończył gimnazjum w Mielcu w 1909 roku oraz Seminarium Nauczycielskie, zdając maturę w 1916 roku.
Już w szkole był członkiem OMN „Zarzewie”, od 1913 roku był członkiem Związku Strzeleckiego i POW na powiat biłgorajski. W latach 1914–1917 służył w Legionach Polskich: 21 sierpnia 1914 roku wstąpił do VI baonu I Brygady, był ciężko ranny w bitwie pod Żernikami. W 1917 roku został internowany i wcielony do armii austriackiej. Od 1918 roku służył w Wojsku Polskim: początkowo jako komendant placu w Sanoku, w czasie walk polsko-ukraińskich sierżant w szpitalu w Sanoku, od grudnia 1918 roku w Polskiej Żandarmerii Krajowej. W lutym 1919 roku został urlopowany bezterminowo jako inwalida. 13 kwietnia 1931 Prezydent RP mianował go podporucznikiem ze starszeństwem z 29 listopada 1930 i 2. lokatą w korpusie oficerów rezerwy piechoty, a minister spraw wojskowych wcielił do 9 Pułku Piechoty Legionów w Zamościu.
W latach 1919–1929 pracował jako nauczyciel w Rzeszowie i Potoku Górnym. Objął również stanowisko kierownika szkoły powszechnej w Krzeszowie.
Ferdynand Kondysar za zasługi wojenne otrzymał od państwa około 20 mórg ziemi pocerkiewnej w Lipinach, prowadził tam gospodarstwo rolne do 1937 roku, kiedy je sprzedał i wraz z rodziną przeprowadził się do Potoku Górnego, gdzie kupił resztówkę rozparcelowanego majątku wraz z małym zniszczonym dworkiem i kilkudziesięcioma morgami uprawnej ziemi. Z jego inicjatywy zbudowano pomnik ku czci poległych mieszkańców ziemi potockiej, którzy zginęli w latach 1918–1920 w czasie walk o niepodległość. Zniszczony pomnik legionistów odbudowano w 1992 roku. Stoi on przed Urzędem Gminy w Potoku Górnym.
Pełnił wiele funkcji społecznych, był m.in.: członkiem Rady Wojewódzkiej, Powiatowej i Gminnej, wieloletnim radnym i wójtem gminy Potok, radcą Izby Rolniczej w Lublinie, prezesem Związku Osadników powiatu biłgorajskiego i wieloletnim prezesem Okręgowego TOKR.
W wyborach parlamentarnych w 1930 roku został zastępcą członka z listy nr 1 (BBWR) w okręgu wyborczym nr 27 (Zamość). Po złożeniu mandatu przez Stanisława Eustachego Świeżawskiego został zaprzysiężony na posła na Sejm III kadencji (1930–1935) 6 marca 1934 roku. Należał do klubu BBWR.
W wyborach parlamentarnych w 1935 roku został wybrany 50 683 głosami posłem na Sejm IV kadencji (1935–1938) z okręgu nr 35, obejmującego powiaty: zamojski, biłgorajski i tomaszowski. W kadencji tej należał do klubu OZN. Pracował w komisjach: komunikacyjnej (1937–1938) i wojskowej (1937–1938).
W wyborach parlamentarnych w 1938 roku został ponownie wybrany posłem na Sejm V kadencji (1938–1939) z tego samego okręgu (nr 35). W kadencji tej pracował w komisjach: administracyjno-samorządowej, rolnej i wojskowej.
W czasie II wojny światowej był więziony w Sachsenhausen (numer obozowy 26581, blok 65).
Po wojnie wrócił do Potoku Górnego. Po spaleniu szkoły podstawowej w Potoku w czasie okupacji po wojnie powstał komitet odbudowy i rozbudowy szkoły, na czele którego stanął Ferdynand Kondysar, który udostępnił swoją ziemię pod plac jej budowy. Szkołę wybudowano w latach 1955–1957.
Ferdynand Kondysar zmarł w Potoku w 1966 roku, został pochowany na cmentarzu rudnickim.
Życie prywatne.
Był synem (jednym z siedmiorga dzieci i jedynym, który otrzymał wykształcenie) Andrzeja/Jędrzeja (rolnika i flisaka) i Magdaleny z Szastów. Ożenił się w 1921 roku z Marią Pałkówną (córką kolejarza pracującego w Rudniku), z którą miał 2 dzieci: syna Zbigniewa Kazimierza (ur. 1923) i córkę Irenę Annę (ur. 1924).

</doc>
<doc id="2717138" url="https://pl.wikipedia.org/wiki?curid=2717138" title="Gmina Chróścice">
Gmina Chróścice



</doc>
<doc id="2717139" url="https://pl.wikipedia.org/wiki?curid=2717139" title="Wielki Dwór (gmina)">
Wielki Dwór (gmina)



</doc>
<doc id="2717140" url="https://pl.wikipedia.org/wiki?curid=2717140" title="Lockheed T-33">
Lockheed T-33



</doc>
<doc id="2717141" url="https://pl.wikipedia.org/wiki?curid=2717141" title="Lockheed T-33 Shooting Star">
Lockheed T-33 Shooting Star

Lockheed T-33 Shooting Star (znany też jako T-Bird) – amerykański samolot szkolno-treningowy, produkowany w latach 1948-1959 przez Lockheed Corporation, poza USA był produkowany na licencji w Japonii i Kanadzie oraz używany w wielu krajach Europy i Ameryki Południowej. Samolot powstał na bazie myśliwca Lockheed F-80 Shooting Star, pierwszego produkowanego masowo amerykańskiego odrzutowca. Rozwinięciem T-33 jest dwumiejscowy myśliwiec przechwytujący Lockheed F-94 Starfire.
W grudniu 1957 T-33A USAF lecący z Francji do Grecji został przechwycony przez MiG-15bis Forcat Ajrore Shqiptare i zmuszony do lądowania po tym, jak naruszył przestrzeń powietrzną Albanii, samolot jest dziś wystawiony w muzeum w Gjirokaster.
Wersje.
USAF.
TF-80C – oryginalne oznaczenie, prototyp
T-33A – dwumiejscowy samolot szkolny
AT-33A – uzbrojona wersja treningowo-bojowa T-33A
DT-33A – samolot do sterowania dronami QT-33A
NT-33A – samoloty przebudowane do badań w locie
QT-33A – zdalnie sterowane drony służące jako cele powietrzne
RT-33A – wersja rozpoznawcza AT-33A
US Navy.
TO-2 – Oznaczenie dla T-33A nadane przez US Navy, później zmienione na TV-2
TV-2KD – TV-2 do sterowania dronami
T-33B – oznaczenie dla TV-2 od 1962
DT-33B – nowe oznaczenie TV-2KD
L-245 – samolot przebudowany na demonstrator T2V SeaStar, oznaczenie producenta
T2V SeaStar – wersja rozwojowa oblatana 15 grudnia 1953 z mocniejszym silnikiem Allison J33-A-24/24A (27,2 kN), w służbie od 1957, samolot morski przystosowany do lądowania na lotniskowcach ze wzmocnionym kadłubem i podwoziem, hakiem, zmieniona awionika, skrzydła poszerzone do 13 m, podwyższono fotel instruktora, nowy ogon, wyprodukowano 150 sztuk T2V-1
T-1A – oznaczenie T2V-1 w systemie oznaczeń z 1962, wcześnie zastąpiony przez T-2 Buckeye, ale w użyciu do lat 70.
Kanadyjskie.
CT-133 Silver Star – oznaczenie T-33A nadane przez RCAF, produkowane na licencji przez Canadair jako Canadair CL-30 , brytyjski silnik Rolls-Royce Nene, 576 sztuk używano w latach 1953–2005, używano też wersji specjalistycznych

</doc>
<doc id="2717143" url="https://pl.wikipedia.org/wiki?curid=2717143" title="Stanisław Niewiadomski (architekt)">
Stanisław Niewiadomski (architekt)

Stanisław Niewiadomski (ur. 2 października 1928 w miejscowości Male na Wileńszczyźnie, zm. 23 lutego 2008 w Warszawie) – polski architekt, urbanista, doktor inżynier, nauczyciel akademicki, profesor Wydziału Architektury Politechniki Warszawskiej, kierownik Pracowni Projektowania Architektonicznego PW (1991–2002), członek Stowarzyszenia Architektów Polskich (SARP), Mazowieckiej Okręgowej Izby Architektów Rzeczypospolitej Polskiej i Towarzystwa Urbanistów Polskich (TUP).
Życiorys.
Dzieciństwo i młodość.
Był synem Józefa i Józefy z domu Sawlewicz. Ojciec był kołodziejem, pracował też dla wojska. Dzieciństwo i wczesne lata młodzieńcze zamieszkiwał w Wilnie, gdzie w 1941 r. ukończył szkołę powszechną i rozpoczął naukę w gimnazjum na tajnych kompletach. Pod koniec wojny, po zajęciu Wilna przez Rosjan, aresztowany został przez NKWD - w więzieniu spędził dwa miesiące. Na początku 1945 r. wyjechał jednym z pierwszych transportów repatriacyjnych do Białegostoku. Po repatriacji matki i siostry z Wilna do Torunia, przeniósł się do nich, gdzie egzaminem maturalnym ukończył Liceum im. Tadeusza Kościuszki. W 1948 roku rozpoczął studia na Wydziale Architektury Politechniki Warszawskiej (PW). Dyplom inżynierski uzyskał w 1952 roku, a magisterski — w 1954. Projekt dyplomowy (wyróżniony na pokazie prac dyplomowych we Wrocławiu) wykonał pod kierunkiem profesora Bohdana Lacherta. Jeszcze podczas studiów na Wydziale Architektury Politechniki Warszawskiej wykonywał prace projektowe w pracowni profesora Bohdana Pniewskiego przy Katedrze Projektowania Gmachów Użyteczności Publicznej Wydziału Architektury PW.Tuż po ukończeniu studiów wraz z Witoldem Benedekiem powołali zespół autorski (początkowo z Władysławem Strumiłłą).
Przebieg pracy zawodowej.
Od drugiego roku studiów pracował w Pracowni architekta Zasława Malickiego w Zakładach Osiedli Robotniczych (ZOR). Po studiach, w 1954 roku pracował w Biurze Projektów Typowych i Studiów Budownictwa Mieszkaniowego, w latach 1954-1955 w Biurze Miastoprojekt Stolica Południe, w latach 1956-1957 w Ministerstwie Szkolnictwa Wyższego, a następnie do 1983 r. w Biurze Studiów i Projektów Szkół Wyższych i Zakładów Naukowych Ministerstwa Nauki, Szkolnictwa Wyższego i Techniki BEPRON. W latach 1983-1985 pracował dla General Company for Engineering &amp; Consulting w Syrii jako ekspert i główny projektant uniwersytetu w Homs. W roku 1992 założył wspólnie z Witoldem Benedekiem oraz architektkami Krystyną Szypulską i Bożeną Staniszewską pracownię Architektoniczną BNS w której pracował do 2008 r.
W 1982 roku uzyskał stopień doktora (promotor Stanisław Marzyński) na podstawie pracy pt. „Problemy kształtowania szkolnych sal muzycznych na przykładzie Akademii Muzycznej w Warszawie". Od 1954 r. był członkiem Stowarzyszenia Architektów Polskich SARP; w latach 1970-1973 członkiem Prezydium Zarządu Głównego, a następnie członkiem Zarządu Oddziału Warszawskiego, gdzie w latach 1975-1976 był wiceprezesem, a w latach 1976-1983 (w trzech kolejnych kadencjach) prezesem. Status Twórcy otrzymał w 1979 roku. Dwukrotnie był przewodniczącym jury Konfrontacji Warszawskich. Był też członkiem Komitetu Organizacyjnego XIV Kongresu UIA (Union internationale des Architectes) w Warszawie w 1981 roku. W latach 1988-1991 był przewodniczącym Kolegium Sędziów Konkursowych Oddziału Warszawskiego SARP.
Działalność dydaktyczna.
Pracę dydaktyczną rozpoczął na Wydziale Inżynierii Lądowej PW. W latach 1954-1976 pracował w Zakładzie Podstaw Architektury, prowadzonym przez S. Marzyńskiego; od 1976 roku na Wydziale Architektury, na stanowisku asystenta, wykładowcy, docenta (od 1990 roku) i profesora nadzwyczajnego (od 1993 roku). Pracownią Projektowania Architektonicznego kierował od 1990 do 2001 roku. Był promotorem ponad 50 dyplomów magisterskich.
Odznaczenia, realizacje, nagrody, wyróżnienia, rysunki.
Pozostawił po sobie prawie 500 rysunków wykonanych, w latach 1983-2005, w większości flamastrem, ale również cienkopisem, piórem i ołówkiem. Zbiór prac powstawał podczas podróży po wielu krajach europejskich i bliskiego wschodu. Rysunkowa pasja S. Niewiadomskiego stanowi ważną część całej jego twórczości. W salach SARP zorganizowane zostały dwie wystawy: "Wilno, rysunki 1985-1987" (razem z rysunkami Konrada Kucza-Kuczyńskiego) w 1987 r. oraz "Rysunki z podróży" w 2008 r. Niewielka ich część została pokazana w publikacji pt. "Architektura w szkicach" ... (2013).
Życie prywatne.
Stanisław Niewiadomski ożenił się w roku 1951 z Katarzyną Kowal (ur. 1929). Katarzyna Niewiadomska, również pochodząca z Wilna, ukończyła zoologię na Uniwersytecie Warszawskim. W następnych latach specjalizowała się w dziedzinie parazytologii, uzyskując tytuł naukowy profesora. Byli zgodnym małżeństwem przez 56 lat. Razem z żoną dużo podróżował po Europie i po świecie. Napotykane podczas licznych podróży ciekawe miejsca, budynki, wnętrza kościołów, ulice i zaułki były dla niego inspiracją do tworzenia rysunków. Mieli dwie córki. Starsza, Magdalena (ur. 1953), została profesorem statystyki Western Michigan University (Stany Zjednoczone). Młodsza, Anna Dorota (ur. 1957), mieszka we Francji; jest romanistką, członkiem dyrekcji liceum w Hawrze. 
Został pochowany na cmentarzu Powązkowskim w Warszawie (Stare Powązki) (kwatera 27-2-26).

</doc>
<doc id="2717145" url="https://pl.wikipedia.org/wiki?curid=2717145" title="Gmina Darłów">
Gmina Darłów



</doc>
<doc id="2717148" url="https://pl.wikipedia.org/wiki?curid=2717148" title="Nowe przygody Pippi Langstrump">
Nowe przygody Pippi Langstrump



</doc>
<doc id="2717149" url="https://pl.wikipedia.org/wiki?curid=2717149" title="Pippi (serial telewizyjny)">
Pippi (serial telewizyjny)

Pippi (szw. "Pippi Långstrump") – szwedzko-niemiecki serial dla dzieci i młodzieży. Adaptacja cyklu książek Astrid Lindgren o Pippi Langstrumpf. W Polsce serial miał premierę w styczniu 1975 r. w ramach porannej audycji Teleferie.
Fabuła.
Pewnego dnia do Willi Śmiesznotki wprowadza się niezwykła dziewczynka, Pippi Langstrump. Jej ojciec jest kapitanem okrętu i pływa po morzach, a mama nie żyje. Pippi mieszka więc sama, nie licząc zwierząt Pana Nilsona (małpki) i Alfredo (konia). Jest niezwykle silna i niezależna. Szybko zaprzyjaźnia się ze swoimi sąsiadami - Tommym i Anniką.

</doc>
<doc id="2717154" url="https://pl.wikipedia.org/wiki?curid=2717154" title="Jan Rajmund Paśko">
Jan Rajmund Paśko

Jan Rajmund Paśko (ur. 1 stycznia 1943 w Krakowie) – polski dydaktyk chemii, chemik organik, fotograf, wychowawca młodzieży, profesor Uniwersytetu Pedagogicznego im. Komisji Edukacji Narodowej, Małopolskiej Wyższej Szkoły im. Józefa Dietla.
Życiorys.
W latach 1957–1961 uczęszczał do XIII Liceum Ogólnokształcącego w Krakowie.
W latach 1961–1966 studiował na kierunku Chemia na Wydziale Matematyki, Fizyki i Chemii Uniwersytetu Jagiellońskiego. Pracę magisterską pt. „Deuterowanie etoksybenzamidopirydyn i fenetydydów kwasów karboksypirydynowych i ich widma w podczerwieni” napisał pod kierunkiem doc. dr. hab. Juliana Mirka. Praca magisterska ukazała się jako artykuł naukowy w „Rocznikach Chemii”. W czasie studiów był instruktorem społecznym w pracowni chemii w Młodzieżowym Domu Kultury.
Po ukończeniu studiów podjął pracę w Katedrze Chemii Wyższej Szkoły Pedagogicznej w Krakowie. W 1977 r. uzyskał stopień doktora nauk chemicznych na Uniwersytecie Jagiellońskim na podstawie rozprawy pt. „Poszukiwanie nowych biologicznie czynnych połączeń z grupy anilidów kwasów 2-, 3- i 4-chinolinokarboksylowych”. Po uzyskaniu stopnia doktora jego zainteresowania naukowe skierowały się na badania w zakresie dydaktyki chemii.
W 1982 r. oprócz pracy na WSP podjął pracę jako nauczyciel chemii w Szkole Podstawowej nr 33.
W latach 1986-1999 był członkiem Międzywojewódzkiej Komisji Kwalifikacyjnej Stopni Specjalizacji zawodowej nauczycieli w Nowym Sączu, a w latach 1999-2000 jej przewodniczącym.
W latach 1989-1990 prowadził wykłady dla nauczycieli-metodyków w ramach kursokonferencji organizowanych przez Centrum Doskonalenia Nauczycieli w Warszawie.
W 1996 r. został upoważniony przez Ministra Edukacji Narodowej do wydawania opinii kwalifikujących podręczniki szkolne.
W 2003 r. habilitował się na Uniwersytecie im. Massaryka w Brnie w Czechach, temat pracy habilitacyjnej – „Pojmotvorný proces y význam definic v přirodnich vĕdách”. W tym samym roku uzyskał stopień nauczyciela dyplomowanego.
W 2004 r. został mianowany na stanowisko profesora nadzwyczajnego UP.
W 2004 r. zainicjował cykl konferencji o tematyce dotyczącej badań w zakresie dydaktyki chemii
W 2006 r. został kierownikiem Zakładu Dydaktyki Chemii wchodzącego w skład Instytutu Biologii. Od 2009 r. kieruje Zakładem Chemii i Dydaktyki Chemii (powstałym z połączenia Zakładu Chemii i Dydaktyki Chemii).
Granty.
W 1995 r. uzyskał grant na badania „Modernizacja programów nauczania chemii w szkole podstawowej i ogólnokształcącej”.
W latach 2001-2002 był kierownikiem grantu finansowanego przez KBN „Badanie możliwości wprowadzania pełnych definicji pojęć chemicznych występujących w programach nauczania „Przyroda” w klasach IV-VI szkoły”.
W 2006 r. kierował międzynarodowymi badaniami w ramach grantu wyszehradzkiego „Wpływ komputerowych modeli dynamicznych na rozumienie procesów zachodzących na poziomie mikroświata przez uczniów krajów Trójkąta Wyszehradzkiego.
Koncepcje naukowe i poglądy.
Będąc przez wiele lat egzaminatorem z chemii na egzaminach wstępnych na kierunek biologia oraz prowadząc zajęcia z chemii ogólnej i analitycznej na uniwersytecie doszedł do wniosku, że w wielu przypadkach niezadowalający wynik egzaminu wstępnego oraz słabe wyniki osiąganie przez studentów pierwszego roku biologii są spowodowane błędami w procesie edukacji chemicznej na niższych stopniach edukacji.
Powstała wtedy idea, że przyczyna tkwi w pomijaniu wpływu transferu ujemnego w czasie nauczania chemii.
Aby zweryfikować tę hipotezę prowadził badania w szkole podstawowej. Badania potwierdziły negatywny wpływ transferu ujemnego na edukację chemiczną. Wyniki badań legły u podstaw modernizacji programów nauczania chemii w szkole podstawowej.
W 1990 r. uzyskał zgodę MEN na realizację w szkole własnego programu nauczania.
Prowadził dalsze badania nad eksperymentalnym programem, który w 1993 r. został dopuszczony do użytku w wybranych szkołach jako autorski program nauczania chemii.
W wyniku badań i modernizacji programu nauczania w 1999 r. został opracowany i zatwierdzony przez ministerstwo nowatorski program nauczania chemii w gimnazjum.
Jedną z najistotniejszych cech tego programu jest holistyczne podejście do nauczania chemii, efektem czego między innymi jest rozpatrywanie wspólnie kwasów organicznych i nieorganicznych, jak też i soli. Drugą innowacją jest oparcie budowy atomu o propedeutyczny model kwantowy, natomiast trzecią – zastąpienie teorii kwasów i zasad Arrheniusa przez teorię Brönsteda i Lowry’ego.
Do zatwierdzonego programu został napisany i wydany po akceptacji ministerstwa podręcznik do chemii w gimnazjum. Do podręcznika opracował wraz z zespołem towarzyszące materiały dla ucznia i nauczyciela. Kontynuacją tej koncepcji nauczania jest zatwierdzony przez ministerstwo podręcznik do nauczania chemii napisany wspólnie z dr Małgorzatą Nodzyńską.
Działalność.
W czasie długoletniej pracy pełnił wiele funkcji. Był między innymi opiekunem lat, pełnomocnika dziekana ds. studenckich, rektora ds. kultury studenckiej, członkiem wielu komisji rektorskich i senackich oraz wieloletnim członkiem Rady Wydziału Mat-Fiz-Tech. Przez wiele lat był członkiem sekcji dydaktycznej chemia przy Centralnym Ośrodku Metodycznym Studiów Nauczycielskich. Obecnie jest członkiem Senatu Uniwersytetu Pedagogicznego.
Od lat walczył o to, by kształcić nauczycieli przedmiotowych w ramach studiów nauczycielskich, a nie w ramach kursów 'przystosowywania' do wykonywania zawodu nauczyciela. Jego działania zmierzały do podniesienia rangi nie tylko dydaktyki chemii, ale wszystkich dydaktyk przedmiotowych.
Współpracował z ośrodkami naukowymi w Czechach i na Słowacji.
Napisał ponad 300 artykułów, kilka skryptów dla studentów. W jego dorobku znajduje się 20 książek i podręczników szkolnych o tematyce chemicznej. Jest redaktorem ponad 10 monografii. Recenzował książki, podręczniki szkolne, uczestniczył czynnie w ponad 80 konferencjach naukowych krajowych i zagranicznych.
Profesor wprowadził pojęcie transferu ujemnego do dydaktyki chemii, a obecnie jego działalność naukowa skupia się na badaniach dotyczących wyobrażeń o mikroświecie u uczniów w szkole podstawowej i gimnazjum z wykorzystaniem technik komputerowych. Drugim nurtem jest tworzenie interaktywnych programów nauczających.
Prywatnie zajmuje się ogrodem, starymi podręcznikami do nauk przyrodniczych i starymi aparatami fotograficznymi.
Odznaczenia.
W roku 1998 został odznaczony Medalem Komisji Edukacji Narodowej.
W 1987 r. otrzymał Nagrodę Ministra Nauki i Szkolnictwa Wyższego oraz został odznaczony Złotym Krzyżem Zasługi.

</doc>
<doc id="2717155" url="https://pl.wikipedia.org/wiki?curid=2717155" title="Anton Ausserer">
Anton Ausserer

Anton Ausserer (ur. 5 lipca 1843 w Bolzano, zm. 20 lipca 1889 w Grazu) - austriacki entomolog i arachnolog.
Pasjonował się historią naturalną od najmłodszych lat. Jego zainteresowania zwrócił ku pająkom profesor Camill Heller. W 1867 roku Ausserer został profesorem w Feldkrich, a w 1869 w Innsbrucku. Został członkiem Towarzystwa Historii Naturalnej Miasta Innsbrucka. W 1872 roku zdobył tytuł doktora i w dwa lata później został nauczycielem w Grazu. Ausserer odbył dwie podróże: na Sycylię w latach 1880-1881 i do Egiptu w latach 1886-1887. Rok później ożenił się, jednak w 1889 zmarł na bronchit.
Opisane taksony.
Rodzaje:
Gatunki:

</doc>
<doc id="2717156" url="https://pl.wikipedia.org/wiki?curid=2717156" title="Zbyszko Company">
Zbyszko Company

Zbyszko – polska firma produkująca napoje i wody mineralne, z siedzibą w Radomiu działająca na rynku od 1994 r. 
Zakład w Radomiu może produkować w technologii Ultra Clean i Aseptic 150 tys. litrów napojów na godzinę, a fabryka w Białobrzegach 70 tys. l/godz. 
Najbardziej znanymi produktami firmy są napoje "3 Owoce" (np. "3 Cytryny") oraz woda mineralna z serii "Veroni Mineral".
Produkty.
Firma produkuje m.in. następujące napoje:

</doc>
<doc id="2717164" url="https://pl.wikipedia.org/wiki?curid=2717164" title="Tyranny of Therapy">
Tyranny of Therapy

Tyranny of Therapy – pierwszy album studyjny polskiej grupy muzycznej Division by Zero.

</doc>
<doc id="2717172" url="https://pl.wikipedia.org/wiki?curid=2717172" title="Dach krokwiowy">
Dach krokwiowy



</doc>
<doc id="2717173" url="https://pl.wikipedia.org/wiki?curid=2717173" title="NGC 1874">
NGC 1874

NGC 1874 (również ESO 56-EN84) – gromada otwarta powiązana z mgławicą emisyjną, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 16 grudnia 1835 roku, być może wcześniej obserwował ją James Dunlop w 1826 roku.

</doc>
<doc id="2717174" url="https://pl.wikipedia.org/wiki?curid=2717174" title="Akademia Bialska Nauk Stosowanych Jana Pawła II">
Akademia Bialska Nauk Stosowanych Jana Pawła II

Akademia Bialska Nauk Stosowanych im. Jana Pawła II (ABNS Biała Podlaska) – polska uczelnia zawodowa w Białej Podlaskiej, utworzona na podstawie rozporządzenia Rady Ministrów z dnia 17 lipca 2000.
Uczelnia działa na podstawie ustawy z dnia 20 lipca 2018 roku – Prawo o szkolnictwie wyższym i nauce (, z późniejszymi zmianami). W dniu 29 września 2009 zmieniła nazwę z Państwowa Wyższa Szkoła Zawodowa im. Papieża Jana Pawła II na Państwowa Szkoła Wyższa im. Papieża Jana Pawła II. Do 2019 rektorem uczelni był prof. zw. dr hab. Józef Bergier.
Baza dydaktyczna.
Akademia Bialska dysponuje dwoma budynkami dydaktycznymi położonymi w południowo-wschodniej części miasta Biała Podlaska przy ulicy Sidorskiej. Uczelnia posiada krytą pływalnię zlokalizowaną przy głównym budynku rektoratu. W roku akademickim 2012/2013 został oddany do użytku akademik PSW, w którym powstało również Centrum Badań nad Innowacjami. 
Struktura organizacyjna.
Wydział Nauk o Zdrowiu.
Wydział Nauk o Zdrowiu Filia w Radzyniu Podlaskim (od 2022)
Wydział Nauk Społecznych i Humanistycznych.
Wydział Nauk Ekonomicznych
Wydział Nauk Technicznych
Kierunki studiów.
Obecnie uczelnia daje możliwość podjęcia nauki na osiemnastu kierunkach humanistycznych oraz ścisłych I i II stopnia oraz studiów jednolitych magisterskich prowadzonych w ramach czterech wydziałów
Kierunki kształcenia podyplomowego.:

</doc>
<doc id="2717178" url="https://pl.wikipedia.org/wiki?curid=2717178" title="Vincenz Kollar">
Vincenz Kollar

Vincenz Kollar (ur. 1797 w Krzanowicach na Śląsku, zm. 1860 w Wiedniu) - austriacki entomolog specjalizujący się w dipterologii.
Kollar zajmował się głównie muchówkami, przede wszystkim gatunkami o znaczeniu gospodarczym ze szczególnym uwzględnieniem gatunków leśnych. Opisał wiele nowych gatunków. Był kustoszem Muzeum Historii Naturalnej w Wiedniu. Opracowywał głównie okazy zebrane podczas wypraw badawczych. Szczególnie zajmował się materiałem zgromadzonym podczas austriackiej Ekspedycji Brazylijskiej, która odbyła się w latach 1817-1835.
Jego nazwisko upamiętnino w łacińskich nazwach gatunkowych: Andricus kollari, Cynips kollari, Dysera kollari Doblika 1853, Ischyropsalis kollari, Eresus kollari, Eresus kollari frontalis, Eresus kollari bifasciatus, Eresus kollari ignicomus, Eresus kollari illustris, Eresus kollari latefasciatu, Eresus kollari tricolor.

</doc>
<doc id="2717179" url="https://pl.wikipedia.org/wiki?curid=2717179" title="Arena Manawatu">
Arena Manawatu

Arena Manawatu – wielofunkcyjny kompleks sportowy znajdujący się w Palmerston North w Nowej Zelandii, główna arena sportowa regionu Manawatu-Wanganui.
Obiekt.
Znajdujący się w centrum Palmerston North kompleks na 18 hektarach powierzchni zawiera 33 obiekty sportowe, w tym główny stadion, cztery hale sportowe i trzy boiska. Według właścicieli – Palmerston North City Council – corocznie organizowanych jest około ośmiu tysięcy różnorakich zawodów sportowych oraz innych imprez masowych i wydarzeń kulturalnych, takich jak pokazy, zjazdy, wystawy, festiwale i koncerty. Istniejąca infrastruktura pozwala na treningi i rozgrywanie zawodów między innymi w takich dyscyplinach jak łucznictwo, badminton, koszykówka, boks, futsal, gimnastyka, bowls, judo, netball, rugby union, rugby league, ultimate frisbee, wrotkarstwo, żużel, piłka nożna, tenis, tenis stołowy, piłka siatkowa czy rugby na wózkach.
Kompleks jest przystosowany do rozgrywania oficjalnych meczów międzynarodowych – gościł m.in. mecze nowozelandzkiej żeńskiej reprezentacji w netballu z Anglią (październik 2008) i Australią (czerwiec 2011), spotkanie reprezentacji Wielkiej Brytanii w rugby league w 1992 roku, pojedynek z regionalnym zespołem Manawatu Turbos podczas "tournée" British and Irish Lions w 2005 roku oraz trzy mecze podczas dwóch Pucharów Świata w Rugby.
W przeciwieństwie do większości stadionów w kraju łączących rugby i krykieta, na FMG Stadium prócz meczów obydwu odmian rugby odbywają się zawody motorowe. Stadion z mocą oświetlenia 1500 luksów ma wymiary 165 na 95 metrów, gliniasto–wapienny tor żużlowy ma natomiast 431 metrów długości, przy szerokości na prostych i na łukach odpowiednio 10 i 12 metrów. Widzowie osłonięci są betonową ścianą o wysokości 120 centymetrów oraz demontowalnym systemem siatek. Infrastruktura stadionu zawiera również kilka szatni dla zawodników i sędziów, oszklone kabiny z łączami telewizyjnymi dla trenerów, pokój dla mediów, pomieszczenia dla służby medycznej i kontroli antydopingowej. Standardowa pojemność stadionu, zwanego dawniej Areną 1, wynosi 18 000 widzów, natomiast na imprezach żużlowych – 15 000, tyle samo osób też mogło przebywać oficjalnie na meczach Pucharu Świata w Rugby 2011.
Pozostałe obiekty to:
Historia.
Stadion początkowo nosił nazwę "Palmerton North Showgrounds", a podczas II wojny światowej odbywały się na nim szkolenie żołnierzy. 
Zmodernizowana trybuna główna została oddana do użytku w marcu 2005 roku, zostały wówczas zbudowane również loże i sale konferencyjne oraz siedzenia na nasypach ziemnych. FMG Stadium wzbogacił się również o elektroniczną tablicę wyników o wymiarach 7,94 na 4,40 metra.
W 2008 roku pojawiły się plany rozbudowy kompleksu, zostały one początkowo przyjęte przez radę miasta, a następnie odłożone na późniejszy okres. Według głównych najemców rozbudowa i modernizacja jest jednak potrzebna, by móc utrzymać i zwiększyć zainteresowanie organizatorów imprez sportowych.
Piłka nożna.
Ze stadionu do sezonu 2008/2009 korzystała drużyna YoungHeart Manawatu występująca w New Zealand Football Championship.
W grudniu 2009 roku Wellington Phoenix FC rozegrali na stadionie mecz przeciw Sydney FC w ramach sezonu 2009/10 A-League, gdy Westpac Stadium znajdował się w remoncie.
Rugby union.
Na stadionie rozegrano pierwszy w historii mecz Super 12, w którym 1 marca 1996 roku zmierzyły się Wellington Hurricanes i Auckland Blues.
W 2005 roku reprezentacja regionu Manawatu uległa gościom w rozegranym podczas "tournée" British and Irish Lions spotkaniu 6–109.
Stadion był areną dwóch Pucharów Świata w Rugby. W 1987 roku rozegrano tam spotkanie Walia–Tonga, natomiast w 2011 dwa mecze reprezentacji Gruzji z Rumunią i Argentyną.
Sporty motorowe.
Zawody motorowe rozgrywane są na stadionie od 1930 roku. Średnia widownia na takich zawodach na początku XXI wieku wynosiła ponad 12 000 osób. Historię pierwszych dziesięcioleci sportów motorowych na Palmerston North Showgrounds przedstawia książka "The Big Thrill" Alana Batta.

</doc>
<doc id="2717180" url="https://pl.wikipedia.org/wiki?curid=2717180" title="FMG Stadium">
FMG Stadium



</doc>
<doc id="2717184" url="https://pl.wikipedia.org/wiki?curid=2717184" title="NGC 1880">
NGC 1880

NGC 1880 (również ESO 56-EN82) – mgławica emisyjna znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją James Dunlop w 1826 roku; niezależnie odkrył ją John Herschel 17 stycznia 1838 roku.

</doc>
<doc id="2717190" url="https://pl.wikipedia.org/wiki?curid=2717190" title="Ditionian(III) sodu">
Ditionian(III) sodu



</doc>
<doc id="2717193" url="https://pl.wikipedia.org/wiki?curid=2717193" title="Carolina Herrera">
Carolina Herrera

Carolina Herrera (ur. 8 stycznia 1939 w Caracas, w Wenezueli) – wenezuelska projektantka mody oraz założycielka domu mody sygnowanego jej imieniem i nazwiskiem.
Życiorys.
Urodziła się jako María Carolina Josefina Pacanins y Niño 8 stycznia 1939 roku w Caracas, w Wenezueli, jako córka pilota samolotów i pracownicy fabryki. Od roku 1980 mieszka w Nowym Jorku. W 1970 i 1980 roku ogłoszona najlepiej ubraną kobietą świata. Wśród jej klientek znajdują się Jacqueline Kennedy Onassis oraz Renee Zellweger.
W 1957 roku poślubiła Guillermo Behrens Tello. Z tego małżeństwa pochodzą dwie córki, Mercedes oraz Ana Luisa. Rozwiedli się w 1964 roku.
W 1968 roku w Caracas poślubiła Reinaldo Herrera Guevara, koordynatora kluczowych projektów "Vanity Fair". Z tego małżeństwa urodziły się Carolina Adriana oraz Patricia Cristina.

</doc>
<doc id="2717195" url="https://pl.wikipedia.org/wiki?curid=2717195" title="NGC 1895">
NGC 1895

NGC 1895 (również ESO 85-EN62 ) – mgławica emisyjna, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 2 listopada 1834 roku.

</doc>
<doc id="2717196" url="https://pl.wikipedia.org/wiki?curid=2717196" title="William Harris Ashmead">
William Harris Ashmead

William Harris Ashmead (ur. 19 września 1855 w Filadelfii, zm. 17 października 1908 w Waszyngtonie) – amerykański entomolog.
Po ukończeniu studiów Ashmead pracował dla wydawnictwa J. B. Lippincott Co.. Później osiadł na Florydzie, gdzie założył własne wydawnictwo poświęcone rolnictwu. Wprowadził także na rynek tygodnik rolniczy "Florida Dispatch" w którym znajdowała się rubryka poświęcona owadom szkodliwym. W 1879 roku Ashmead zaczął pisać artykuły do publikacji naukowych i w 1887 rozpoczął działalność na polu entomologicznym dla Florydzkiego Ministerstwa Rolnictwa. Rok później został entomologiem przy Rolniczej Stacji Badawczej Lake City, by w 1889 roku znów pracować dla ministerstwa. W kolejnych latach wiele podróżował, zwłaszcza do Niemiec. Od 1895 roku do śmierci w roku 1908 był asystentem w Wydziale Entomologii Muzeum Narodowego Stanów Zjednoczonych.
Zajmował się głównie systematyką owadów, w szczególności błonkówek. Opisał wiele nowych taksonów. Opublikował według różnych przeglądów naukowych około 260 artykułów.

</doc>
<doc id="2717203" url="https://pl.wikipedia.org/wiki?curid=2717203" title="Trzewiki (zbroja)">
Trzewiki (zbroja)

Trzewiki – część pełnej zbroi płytowej chroniąca stopę, wchodząca w skład bigwantów.
Historia.
Trzewiki jako element zbroi pojawiły się w 1 połowie XIV w. jako uzupełnienie nagolenników, z którymi były łączone. Wywodziły się z używanej w XIII w., nakładanej na kolczugę, metalowej płyty osłaniającej wierzchnią część stopy i mocowanej skórzanym paskiem do kostki. Zwykli żołnierze nosili w tym czasie proste skórzane buty nabijane żelazem. 
Wraz z rozwojem zbroi zmieniał się również kształt trzewików. Wykształciły się m.in. spiczaste trzewiki naśladujące ówczesne ciżmy. W butach z tak długimi nosami nie można było chodzić, nadawały się one jedynie do jazdy konnej. We Włoszech długie czubki trzewików do zbroi wykonywano z drewna i pokrywano skórą. Czubki te były mocowane śrubami do butów, kiedy jeździec już siedział na koniu. Tego typu trzewiki były używane do ok. 1490 r.
Pod koniec XV w. wykształcił się nowy model trzewików, zwany "krowim pyskiem" (niem. "Kuhmaul"), "niedźwiedzią łapą" (niem. "Bärenfuß", fran. "pied d'ours", włos. "piede d'orso") lub "kaczą łapą" (niem. "Entenfuß"). Za orędowników tego stylu uchodzą m.in. Maksymilian I Habsburg i margrabia Albrecht III Achilles. Trzewiki omawianego typu cechowały się rozszerzonym kształtem i niewygodnymi, groteskowymi formami, których wygląd oddają przytoczone nazwy.
Około 1560 r. trzewiki do zbroi powróciły do bardziej naturalnej postaci, przypominającej normalne obuwie. Ówcześni płatnerze starali się uczynić je bardziej wygodnymi dla użytkowników poprzez dopasowanie poszczególnych elementów trzewików do odpowiednich części anatomicznych stopy.
Wraz ze schyłkiem znaczenia zbroi straciły na znaczeniu także trzewiki. Ich kontynuacją w pewnym sensie są niektóre typy współczesnego wzmocnionego obuwia ochronnego.
Ewolucja trzewików.
Ewolucja trzewików na podstawie rysunków Wendelina Boeheima:

</doc>
<doc id="2717204" url="https://pl.wikipedia.org/wiki?curid=2717204" title="NGC 1899">
NGC 1899

NGC 1899 (również ESO 56-EN94) – mgławica emisyjna, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 30 grudnia 1836 roku.

</doc>
<doc id="2717210" url="https://pl.wikipedia.org/wiki?curid=2717210" title="NGC 1918">
NGC 1918

NGC 1918 (również ESO 56-SNR101) – pozostałość po supernowej, znajdująca się w gwiazdozbiorze Złotej Ryby, w Wielkim Obłoku Magellana. Odkrył ją James Dunlop 27 września 1826 roku.

</doc>
<doc id="2717216" url="https://pl.wikipedia.org/wiki?curid=2717216" title="French Open 1971">
French Open 1971

Wielkoszlemowy turniej tenisowy French Open w 1971 rozegrano w dniach 24 maja - 6 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Jan Kodeš - Ilie Năstase 8–6, 6–2, 2–6, 7–5
Gra pojedyncza kobiet.
 Evonne Goolagong Cawley - Helen Gourlay Cawley 6–3, 7–5
Gra podwójna mężczyzn.
 Arthur Ashe / Marty Riessen - Tom Gorman / Stan Smith 6–8, 4–6, 6–3, 6–4, 11–9
Gra podwójna kobiet.
 Gail Sherriff Chanfreau / Françoise Durr - Helen Gourlay Cawley / Kerry Harris 6–4, 6–1
Gra mieszana.
 Françoise Durr / Jean-Claude Barclay - Winnie Shaw / Tomas Lejus 6–2, 6–4

</doc>
<doc id="2717219" url="https://pl.wikipedia.org/wiki?curid=2717219" title="Yde Girl">
Yde Girl



</doc>
<doc id="2717220" url="https://pl.wikipedia.org/wiki?curid=2717220" title="Namkhai Norbu">
Namkhai Norbu



</doc>
<doc id="2717221" url="https://pl.wikipedia.org/wiki?curid=2717221" title="NGC 1921">
NGC 1921

NGC 1921 (również ESO 056-SC102, h 2834, GC 1128) – mgławica lub pozostałość po supernowej, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją James Dunlop 24 września 1826 roku.

</doc>
<doc id="2717223" url="https://pl.wikipedia.org/wiki?curid=2717223" title="Cywilne życie">
Cywilne życie

Cywilne życie (oryg. "Пад у рај") – serbsko-holenderski film fabularny z roku 2004 w reżyserii Miloša Radovicia.
Opis fabuły.
Akcja filmu rozgrywa się w 1999, w czasie bombardowania Serbii przez samoloty NATO. Ljubiša, trzęsący miejscowym czarnym rynkiem nabywa nielegalnie wyrzutnię rakietową. Przy jej pomocy przypadkiem strąca jeden z samolotów. Na dachu jego domu ląduje na spadochronie nawigator samolotu. Dzięki temu jego siostra Dušica ma szansę spełnić marzenie swojego życia - poznać amerykańskiego lotnika. 

</doc>
<doc id="2717224" url="https://pl.wikipedia.org/wiki?curid=2717224" title="José Denis Belgrano">
José Denis Belgrano

José Denis Belgrano – hiszpański malarz przedstawiciel szkoły malageńskiej. Był jednym z ulubionych malarzy malageńskiej burżuazji z przełomu wieków XIX i XX.
W 1862 r. dzięki pomocy Carlosa Larios, markiza de Guadiaro, wyjechał do Rzymu, gdzie studiował sztukę. Wzorował się na dziełach znanego w Rzymie hiszpańskiego malarza Mariano Fortuny, którego jednak nigdy nie spotkał. W 1868 r. wstąpił do Akademii Sztuk Pięknych w Maladze, gdzie był uczniem Bernarda Ferrándiza. W 1875 r. na dwa lata wyjechał do Rzymu. Po powrocie do Malagi był już znanym malarzem, zlecono mu ozdobienie "Palacio de Heredia", z powodzeniem wystawiał swoje prace (rysunki, akwarele i malarstwo olejne) oraz pracował jako profesor sztuki.

</doc>
<doc id="2717226" url="https://pl.wikipedia.org/wiki?curid=2717226" title="Franjo Sostaric">
Franjo Sostaric



</doc>
<doc id="2717227" url="https://pl.wikipedia.org/wiki?curid=2717227" title="Sol (numizmatyka)">
Sol (numizmatyka)



</doc>
<doc id="2717231" url="https://pl.wikipedia.org/wiki?curid=2717231" title="Maureen Dunlop de Popp">
Maureen Dunlop de Popp

Maureen Dunlop de Popp (ur. 26 października 1920 w Quilmes, zm. 29 maja 2012) – angielska pilotka, w czasie II wojny światowej pełniła służbę w Air Transport Auxiliary, latała na 38. różnych typach samolotów.
Życiorys.
Maureen Adel Chase Dunlop urodziła się 26 października 1920 w Quilmes w Argentynie. Była córką Australijczyka i miała podwójne obywatelstwo brytyjskie i argentyńskie. Pilotażu nauczyła się w 1936 w czasie wakacji w Wielkiej Brytanii.
W czasie II wojny światowej, w kwietniu 1942 wstąpiła do Air Transport Auxiliary, była jedną ze 164 kobiet należących do tej organizacji i była pierwszym żeńskim oficerem ATA. W czasie wojny latała na 38 różnych samolotach, między innymi na Supermarine Spitfire, North American P-51 Mustang, Hawker Typhoon, Vickers Wellington i De Havilland Mosquito, łącznie spędzając w powietrzu ponad 800 godzin. W 1944 jej zdjęcie pojawiło się na okładce magazynu „Picture Post”.
Po wojnie Dunlop pracowała jako instruktorka lotnicza w Royal Air Force. Po powrocie do Argentyny pracowała jako pilot, była także instruktorką w Fuerza Aérea Argentina. Karierę zawodową jako pilot zakończyła w 1969.
W 2003 była jedną z trzech kobiet, które otrzymały wyróżnienie Master Air Pilot Award przyznawane przez Guild of Air Pilots and Air Navigators.
Była mężatką, miała dwie córki i syna.
Zmarła 29 maja 2012.

</doc>
<doc id="2717233" url="https://pl.wikipedia.org/wiki?curid=2717233" title="Agnieszka Głowacka">
Agnieszka Głowacka

Agnieszka Głowacka z domu Marek (ur. 18 czerwca 1982 w Jaworznie) – polska aktorka teatralna, filmowa i dubbingowa.
Życiorys.
Jest absolwentką Państwowej Szkoły Muzycznej I st. im. Grażyny Bacewicz w Jaworznie w klasie fortepianu. W 1993 roku brała udział w Międzynarodowym Konkursie im. Fryderyka Chopina w Getyndze (Niemcy). W roku 2001 ukończyła Państwowe Liceum Muzyczne im. Karola Szymanowskiego w Katowicach, w klasie oboju prof. Tomasza Miczki. W tym samym roku rozpoczęła studia na wydziale aktorskim Akademii Teatralnej im. Aleksandra Zelwerowicza w Warszawie. W 2004 roku, jeszcze przed zakończeniem studiów, debiutowała na deskach Teatru Nowego w Poznaniu w roli Lei z "Dybbuka" An-skiego w reżyserii Pawła Passiniego. W 2005 roku ukończyła studia aktorskie i związała się z Teatrem STU w Krakowie. Od 2002 roku aktorka współpracuje ze studiami dźwiękowymi, m.in. SDI Media, Master Film, Genetix.
Agnieszka Marek jest zawodniczką Polskiego Związku Jeździeckiego w barwach klubu sportowego Golden Dream. W 2006 roku zdobyła złoty medal Mistrzostw Polski w ujeżdżeniu w damskim siodle. Jest również dwukrotną Mistrzynią Polski Gwiazd (2005, 2006) w konkurencji ujeżdżenia.

</doc>
<doc id="2717239" url="https://pl.wikipedia.org/wiki?curid=2717239" title="Chłodnik">
Chłodnik

Chłodnik – zupa podawana na zimno, najczęściej poniżej temperatury pokojowej. Podręcznikowo schłodzona do temperatury poniżej 14°C. Często przygotowywana ze zmiksowanych bądź poszatkowanych warzyw lub owoców. Wiele spośród kuchni narodowych posiada w swoim menu popularne wersje chłodników.
Przykładowe chłodniki:

</doc>
<doc id="2717240" url="https://pl.wikipedia.org/wiki?curid=2717240" title="Skoki narciarskie na Mistrzostwach Świata Juniorów w Narciarstwie Klasycznym 2013">
Skoki narciarskie na Mistrzostwach Świata Juniorów w Narciarstwie Klasycznym 2013

Skoki narciarskie na Mistrzostwach Świata Juniorów w Narciarstwie Klasycznym 2013 – zawody w skokach narciarskich, przeprowadzone w dniach 20–27 stycznia w czeskim Libercu, w ramach Mistrzostw Świata Juniorów w Narciarstwie Klasycznym 2013.
Wszystkie trzy konkurencje – dwie indywidualne (konkursy mężczyzn i kobiet) oraz jedna drużynowa (skoki mężczyzn) − zostały rozegrane na średniej skoczni Ještěd. Konkurs kobiet był ósmą w historii rywalizacją o tytuł mistrzyni świata w skokach narciarskich, mężczyźni natomiast rywalizowali po raz trzydziesty trzeci.
Drużynowego złotego medalu broniła reprezentacja Norwegii wśród mężczyzn i Japonii wśród kobiet. Indywidualny złoty medalista, Słoweniec Nejc Dežman, jako senior nie był już uprawniony do startu, ale w mistrzostwach uczestniczyli srebrni medaliści: Jaka Hvala i Aleksander Zniszczoł. Prawo obrony tytułu miała zwyciężczyni wśród skoczkiń, Japonka Sara Takanashi.
Po raz drugi w historii, konkursy mistrzostw świata juniorów w skokach narciarskich odbyły się na terenie Czech. Wcześniej zawody tej rangi zostały rozegrane w 1993 roku w Harrachovie.
Do mistrzostw zgłoszonych zostało 76 skoczków z 22 państw i 51 skoczkiń z 12 państw. Łącznie w skokach narciarskich uczestniczyło 127 zawodników i zawodniczek z 23 narodowych reprezentacji.
Przed zawodami.
Faworyci.
Przed zawodami wśród faworytów w rywalizacji mężczyzn wymieniano Słoweńca Jaka Hvalę, Niemców Andreasa Wellingera i Karla Geigera, Austriaków Stefana Krafta i Patricka Streitlera (ostatecznie nie znalazł się w składzie Austrii na żaden z konkursów) oraz Polaka Aleksandra Zniszczoła. Najczęściej wymienianymi przez ekspertów zawodnikami z tej grupy byli Hvala, Wellinger i Kraft, którzy przed mistrzostwami punktowali w konkursach Pucharu Świata w sezonie 2012/2013. Po przeprowadzeniu oficjalnych serii treningowych wśród faworytów konkursu indywidualnego mężczyzn wymieniano Krafta i Hvalę, którzy, zdaniem ekspertów, byli największymi faworytami tej rywalizacji, a także Polaków: Bartłomieja Kłuska i Klemensa Murańkę, Japończyka Reruhi Shimizu, Słoweńców: Anže Semenicia i Cene Prevca, Niemców Wellingera i Geigera, Austriaka Philippa Aschenwalda i Norwega Matsa Søhagena Berggaarda. Bukmacherzy przed konkursem indywidualnym mężczyzn szanse na zwycięstwo najwyżej oceniali w przypadku Hvali, a nieco niżej w przypadku Krafta i Wellingera.
Wśród kobiet przed zawodami wśród faworytek wymieniane były: Amerykanka Sarah Hendrickson, Japonka Sara Takanashi i Francuzka Coline Mattel, a także Włoszka Evelyn Insam. Po przeprowadzeniu oficjalnych serii treningowych wśród faworytek konkursu indywidualnego kobiet wymieniano Hendrickson, Takanashi, Mattel i Insam, a również Słowenki: Katję Požun, Špelę Rogelj i Emę Klinec. Z kolei bukmacherzy najwięcej szans na końcowe zwycięstwo dawali Hendrickson i Takanashi, a wśród faworytek wymieniali także Insam, Mattel i Rogelj.
W przypadku konkursów drużynowych u mężczyzn wśród faworytów wymieniano Słoweńców i Polaków, a u kobiet Słowenki, Japonki i Niemki.
Program zawodów.
Przed rozpoczęciem mistrzostw przedstawiony został program wszystkich konkurencji. Pierwszy oficjalny trening skoków będzie miał miejsce 22 stycznia 2013, a ostatnimi zawodami będą konkursy drużynowe kobiet i mężczyzn na skoczni normalnej. Łącznie odbędą się cztery konkursy – po dwa indywidualne i drużynowe, a także sześć oficjalnych serii treningowych (4 przed konkursami indywidualnymi i 2 przed drużynowymi) oraz po jednej serii próbnej przed każdym z konkursów.
Poniższa tabela przedstawia szczegółowy program wydarzeń w ramach konkurencji skoków narciarskich, które zostaną przeprowadzone jako część mistrzostw świata juniorów.
Przebieg zawodów.
24 stycznia odbyły się zawody indywidualne kobiet i mężczyzn. W tych pierwszych tytuł zdobyty przed rokiem obroniła liderka Pucharu Świata Japonka Sara Takanashi. Srebrny medal zdobyła Włoszka Evelyn Insam, a brązowy Słowenka Katja Požun. Wśród mężczyzn zwyciężył Słoweniec Jaka Hvala, z niemal dwudziestopunktową przewagą nad drugim Klemensem Murańką. Trzecie miejsce zajął Austriak Stefan Kraft.
26 stycznia odbyły się zawody drużynowe. Wśród kobiet zwyciężyły Słowenki w składzie: Urša Bogataj, Ema Klinec, Špela Rogelj i Katja Požun. Srebrny medal zdobyła reprezentacja Francji (Léa Lemare, Océane Avocat Gros, Julia Clair, Coline Mattel), a brązowy reprezentacja Niemiec (Ramona Straub, Pauline Heßler, Svenja Würth, Katharina Althaus). Również wśród mężczyzn najlepsza była reprezentacja Słowenii, w składzie: Anže Semenič, Ernest Prišlič, Cene Prevc i Jaka Hvala. Srebrny medal zdobyli reprezentanci Polski (Bartłomiej Kłusek, Krzysztof Biegun, Aleksander Zniszczoł, Klemens Murańka), a brązowy Niemcy (Karl Geiger, Michael Dreher, Tobias Löffler, Andreas Wellinger).
Obiekt.
Wszystkie cztery konkursy (po dwa indywidualne i drużynowe) skoków narciarskich w ramach Mistrzostw Świata Juniorów w Narciarstwie Klasycznym 2013 odbędą się na skoczni normalnej (HS100) wchodzącej w skład kompleksu skoczni narciarskich Ještěd w Libercu.
Jury.
Dyrektorem konkursów z ramienia FIS w skokach narciarskich na MŚJ w Libercu będzie Horst Tielmann. Sędzią technicznym mianowany został Ryszard Guńka, a jego asystentem będzie Thomas Hasslberger.
Skład sędziowski poszczególnych konkursów przedstawia poniższa tabela:

</doc>
<doc id="2717246" url="https://pl.wikipedia.org/wiki?curid=2717246" title="Cathair Mor">
Cathair Mor

Cathair Mor („Wielki”) – legendarny król Leinsteru, na wpół legendarny zwierzchni król Irlandii z dynastii Milezjan (linia Eremona) w latach 174-177. Syn Fedlimida Firurglaisa, w piątym stopniu potomka Conchobara I Abradruada („z Czerwonymi Rzęsami”), zwierzchniego króla Irlandii. Według średniowiecznej irlandzkiej legendy i historycznej tradycji objął zwierzchnią władzę nad Irlandią po śmierci Fedlimida Rechtmara. Brał udział w wielu krwawych wojnach. Mówi się o nim, że miał trzydziestu synów, ale tylko dziesięciu z nich miało potomstwo; kilka średniowiecznych dynastii Leinsteru wywodziło swą genealogię od niego. O jego prawnuczce Corcraine (Cochrann) źródła wspominają, że była matką feniańskiego bohatera Diarmuida Ua Duibhne.
Cathair jest bohaterem sagi "Esnada Tige Buchet" (Melodia Domu Buchet). Jego córka Eithne Tháebfhota (właściwie córka Brislinda Binna, króla Norwegów) miała być wychowywana przez gościnnych mieszkańców Leinsteru, zwanych Buchetami, którzy trzymali wiele stad bydła. Synowie Cathaira wykorzystali gościnność Buchetów, tak że zostali oni tylko z jednym bykiem i siedmioma krowami. Król, będąc starym i osłabionym, nie był zdolny ich powstrzymać. Bucheci wraz z rodzinami, włączając Eithne, musieli zamieszkać w chacie w lesie w Kells na terenie ob. hr. Meath. Później, kiedy Cormac mac Airt został królem, poślubił Eithne i przywrócił Buchetom ich majątki (w innych historiach królem, który poślubił Eithne był następca Cathaira, Conn Stu Bitew). Zaś saga "Fotha Catha Cnucha" (Powód Bitwy pod Cnucha), podała, że Cathair dał wzgórze Almu (Knockaulin, hr. Kildare) druidowi Nuadowi, synowi Aichi. To wzgórze stało się później sławne, jako dom Fionna mac Cumhaill. Cathair panował trzy lata nad Irlandią, gdy zginął z ręki swego następcy na tronie irlandzkim, Conna Cédcathacha („Stu Bitew”), oraz Luaigni z Tary, ludu Meath, w bitwie pod Magh h-Agha (Moigh Acha).
Potomstwo.
W trzecim roku panowania, zanim poprowadził swe wojsko do fatalnej bitwy pod Moigh Acha, w Meath, wydał swą ostatnią wolę, przeczuwając, że mógły nie przeżyć zbliżającej się bitwy. Dokonał podziału posiadłości pośród swych trzydziestu synów w testamencie, zwanym „Testamentem Cathaira More”. Jego potomkowie tworzyli główne rody w Leinsterze. Cathair pozostawił po sobie wiele dzieci, w tym:

</doc>
<doc id="2717247" url="https://pl.wikipedia.org/wiki?curid=2717247" title="NGC 1934">
NGC 1934

NGC 1934 (również ESO 056-SC109, h 2842, GC 1140) – mgławica emisyjna znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 23 listopada 1834 roku. Jest częścią większej mgławicy LMC-N44. Według serwisów "NASA/IPAC Extragalactic Database" i "The NGC/IC Project" NGC 1934 to gromada otwarta leżąca bardziej na południe.

</doc>
<doc id="2717248" url="https://pl.wikipedia.org/wiki?curid=2717248" title="Półkozic (herb szlachecki)">
Półkozic (herb szlachecki)



</doc>
<doc id="2717253" url="https://pl.wikipedia.org/wiki?curid=2717253" title="Kościół św. Mikołaja w Hrubieszowie">
Kościół św. Mikołaja w Hrubieszowie

Kościół Świętego Mikołaja w Hrubieszowie – zabytkowy rzymskokatolicki kościół parafialny mieszczący się w Hrubieszowie, przy ulicy 3 Maja.
Historia.
Został wybudowany w stylu barokowym w latach 1736–1766 zapewne z klasztorem dominikanów z fundacji Józefa Kuropatnickiego kasztelana bieckiego i jego małżonki Teresy Zuzanny z Kurdwanowskich, konsekrowany w 1750 roku przez ordynariusza chełmskiego Józefa Eustachego Szembeka. Restaurowany w: drugiej połowie XIX wieku, 1910, po zniszczeniach w czasie pierwszej wojny światowej, 1933 i 1954. Po skasowaniu klasztoru w 1781 roku konwent działał tylko do 1819 roku (następnie dominikanie zostali przeniesieni do Krasnobrodu).
Architektura.
Zespół klasztorny to budowle murowane z cegły, otynkowane. Świątynia posiada prezbiterium zwrócone w stronę zachodnią, klasztor obejmuje ją dwoma skrzydłami od południa i wschodu, jest połączony z nią od strony południowej przejściem zawieszonym nad arkadą.
Wyposażenie.
W zakrystii kościoła znajduje się krucyfiks z rzeźbą Chrystusa Ukrzyżowanego, która ma cechy wspólne z rzeźbą Chrystusa Ukrzyżowanego z krucyfiksa w kościele św. Franciszka Ksawerego w Krasnymstawie.

</doc>
<doc id="2717255" url="https://pl.wikipedia.org/wiki?curid=2717255" title="Leanna Wellwood">
Leanna Wellwood



</doc>
<doc id="2717257" url="https://pl.wikipedia.org/wiki?curid=2717257" title="Edmund Karaśkiewicz">
Edmund Karaśkiewicz

Edmund Karaśkiewicz (ur. 20 listopada 1899 w Lipie, zm. 10 kwietnia 1973 w Poznaniu) – polski fizyk, profesor Politechniki Poznańskiej i podporucznik Wojska Polskiego.
Życiorys.
Urodził się 20 listopada 1899 w Lipie jako syn Teodora i Melanii z domu Guhl. W 1914 rozpoczął naukę w Seminarium Nauczycielskim w Rogoźnie. Po jego ukończeniu w 1920 pracował jako nauczyciel w szkołach w Siporach, Lipie, Kaźmierzewie, Gołańczy. Po zdaniu kolejnych egzaminów zaczął uczyć w Gimnazjum Matematyczno-Przyrodniczym im. M. Kopernika w Bydgoszczy (1923).
W następnych latach kontynuował naukę na Uniwersytecie Poznańskim, pracował w tym czasie jako nauczyciel w Gimnazjum im. J. Kantego. W 1931 ożenił się z pianistką Marią Gabrielą Kowczarzanką (1905-1972), z którą miał dwoje dzieci: Melanię i Stanisława.
W czasie II wojny światowej służył jako podporucznik-dowódca kompanii ckm 62. Pułku Piechoty. Dostał się do niewoli pod Warszawą i do 1945 roku był więziony w obozie jenieckim Oflag II C Woldenberg. Po wyzwoleniu przebywał w obozie dla Polaków w Bensheim. Zainicjował transporty ewakuacyjne do Polski i osobiście kierował pierwszym w październiku 1945.
W 1946 uzyskał stopień magistra filozofii na Uniwersytecie Poznańskim. Przeniósł się na stałe do Poznania i rozpoczął pracę w Katedrze Mechaniki Technicznej na Wydziale Budowy Maszyn Szkoły Inżynierskiej – dwie kadencje był dziekanem tego wydziału. W 1957 został mianowany profesorem nadzwyczajnym, a w 1965 – zwyczajnym. W latach 1959-1962 kierował Katedrą Akustyki Drgań UAM.
Pełnił funkcje w wielu organizacjach naukowych (m.in. w ZNP, PTPN, PTF). Założył Towarzystwo Mechaniki Teoretycznej i Stosowanej oraz Polskie Towarzystwo Akustyczne.
W 1970 przeszedł na emeryturę. Zmarł 10 kwietnia 1973 roku w Poznaniu. Został pochowany 13 kwietnia 1973 roku na cmentarzu komunalnym na Junikowie w Poznaniu.
Dyrekcja szkoły w której pracował wypowiadała się o nim: "Każdemu zakładowi pozazdrościć trzeba tak sumiennego i uzdolnionego nauczyciela jakim jest p. E. Karaśkiewicz".

</doc>
<doc id="2717258" url="https://pl.wikipedia.org/wiki?curid=2717258" title="Jukka Ikäläinen">
Jukka Ikäläinen

Jukka Ikäläinen (ur. 14 maja 1957 w Söderhamn) – piłkarz fiński grający na pozycji pomocnika. W swojej karierze rozegrał 59 meczów w reprezentacji Finlandii i strzelił 4 gole.
Kariera klubowa.
Swoją karierę piłkarską Ikäläinen rozpoczął w klubie Kemin Pallo-Toverit. W 1976 roku awansował do kadry pierwszego zespołu i wtedy też zadebiutował w nim w drugiej lidze fińskiej. W klubie tym grał przez rok.
W 1977 roku Ikäläinen przeszedł do szwedzkiego drugoligowca, GIF Sundsvall. Występował w nim przez cztery sezony. W 1981 roku odszedł do pierwszoligowego Örgryte IS. W 1985 roku wywalczył z nim mistrzostwo Szwecji.
Jeszcze w 1985 roku Ikäläinen wrócił do Finlandii. W latach 1985–1987 grał w Kemin Pallotoverit. W latach 1988–1990 występował w szwedzkiej Kirunie FF, a w latach 1991–1993 był zawodnikiem Kemin Palloseura, w którym zakończył karierę.
W 1985 roku Ikäläinen został wybrany Piłkarzem Roku w Finlandii.
Kariera reprezentacyjna.
W reprezentacji Finlandii Ikäläinen zadebiutował 30 listopada 1980 roku w przegranym 0:3 towarzyskim meczu z Boliwią, rozegranym w La Paz. W swojej karierze grał też w: eliminacji do MŚ 1982, Euro 84, MŚ 1986, Euro 88 i MŚ 1990. Od 1980 do 1989 roku rozegrał w kadrze narodowej 59 meczów istrzelił w nich 4 gole.
Kariera trenerska.
Po zakończeniu kariery Ikäläinen został trenerem. Prowadził: reprezentację Finlandii, reprezentację Finlandii U-21, Vaasan Palloseura, Palloseura Kemi Kings, Örgryte IS, Rovaniemen Palloseura i ponownie Palloseura Kemi Kings.

</doc>
<doc id="2717260" url="https://pl.wikipedia.org/wiki?curid=2717260" title="Jukka Ikalainen">
Jukka Ikalainen



</doc>
<doc id="2717263" url="https://pl.wikipedia.org/wiki?curid=2717263" title="Polska Bibliografia Narodowa">
Polska Bibliografia Narodowa

Bibliografia narodowa - rejestruje dokumenty opublikowane na terenie danego kraju lub państwa, niekiedy także wydane poza jego granicami, ale związane z nim tematem, pochodzeniem autora lub językiem.
Bibliografia narodowa w Polsce należy do spisów opracowywanych z autopsji na podstawie egzemplarza obowiązkowego gromadzonego przez Bibliotekę Narodową. W oparciu o urzędową rejestrację bibliograficzną publikacji zwartych i ciągłych oraz innych typów dokumentów zostaje opracowana i wydana w postaci elektronicznej bieżąca bibliografia narodowa. Poza tym Biblioteka Narodowa publikuje narodową bibliografię retrospektywną - "Bibliografię Polską 1901-1939", "Książki polskie podziemne (1976-1989)", bibliografię poloników zagranicznych oraz bibliografie specjalne.
Aktualne trendy w bibliografiach narodowych.
Dzisiaj większość ważniejszych i obszerniejszych źródeł bibliograficznych, zwłaszcza bibliografie narodowe, ukazuje się głównie w wersji elektronicznej. Polska bibliografia narodowa dostępna jest w dwóch komplementarnych postaciach: jako pliki PDF zachowujące typograficzny układ wersji drukowanej oraz jako bibliograficzne bazy danych. Choć bibliografie narodowe radzą sobie z rejestracją zasobów cyfrowych utrwalonych na nośnikach fizycznych, problemem jest niedostateczna eksploracja zasobów Internetu, bogatych w treści wysokiej jakości, pod względem artystycznym i intelektualnym. Jest to problem wielu ośrodków bibliograficznych, wynikający z trudności takich jak: ustalenie właściwych reguł doboru i selekcji (zakres i zasięg rejestracji), braku dostatecznych rozwiązań technicznych, a także z natury funkcjonujących systemów prawnych. Kolejnym obszarem przekształceń dzisiejszych bibliografii narodowych jest zmiana w zakresie standaryzacji formatów oraz przepisów rejestracji. Zmiany zarówno postulowane i wprowadzane przez teoretyków i praktyków przewidują m.in. odejście od dotychczasowych formatów (np. uznawanego za przestarzały formatu MARC) na rzecz nowoczesnych rozwiązań semantycznego webu i Linked Data. W tym zakresie wpływ na bibliografię mają model FRBR (Functional Requirements for Bibliographic Records) oraz RDA (Resource Description and Access). Ten obszar wymaga połączenia rozbudowanych modeli teoretycznych z gruntownymi (praco- i kosztochłonnymi) zmianami już sprawdzonych technologii.
Linki zewnętrzne.
Informacje o bibliografiach narodowych na świecie

</doc>
<doc id="2717264" url="https://pl.wikipedia.org/wiki?curid=2717264" title="Conaire II Caem">
Conaire II Caem

Conaire II Caem („Przystojny”) – legendarny król Munsteru w latach ok. 200-220 oraz na wpół legendarny zwierzchni król Irlandii z dynastii Milezjan (linia Itha) w latach 212-220, syn Mog Lamy, w piątym stopniu potomka Conaire’a I Mora („Wielkiego”), zwierzchniego króla Irlandii.
Według średniowiecznej irlandzkiej legendy i historycznej tradycji objął tron po śmierci swego teścia Conna Stu Bitew. Został, po ośmiu latach panowania, zabity z ręki Neimida, syna Sroibcinna (Sruibgenna), króla ludu Ernai z Munsteru. Jego następcą na tronie irlandzkim został szwagier Art III Aonfer („Samotnik”). Conaire pozostawił po sobie trzech synów z żony Saraid, córki Conna oraz siostry Arta:

</doc>
<doc id="2717266" url="https://pl.wikipedia.org/wiki?curid=2717266" title="Grand Prix Wielkiej Brytanii 2012">
Grand Prix Wielkiej Brytanii 2012

Grand Prix Wielkiej Brytanii 2012 (oficjalnie 2012 Formula 1 Santander British Grand Prix) – dziewiąta runda Mistrzostw Świata Formuły 1 w sezonie 2012.
Kwalifikacje.
W drugiej sesji kwalifikacyjnej wystąpiła ponad półtoragodzinna przerwa spowodowana ulewnymi opadami deszczu. Pole position zdobył Fernando Alonso.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2717268" url="https://pl.wikipedia.org/wiki?curid=2717268" title="Fiacha II Araide">
Fiacha II Araide

Fiacha II Araide – legendarny król Ulaidu z dynastii Milezjan (linia Ira, syna Mileda) w latach 230-250, od którego została nazwana dynastia oraz starożytne terytorium Dál nAraidi (czasami zwane Ulaidem, obejmujące obecne hrabstwo Down i część hr. Antrim). Syn Aengusa I Goibnenna, króla Ulaidu.
Informacje o jego rządach z Emain Macha w Ulaidzie czerpiemy ze źródeł średniowiecznych. W „Laud 610”, manuskrypcie z XV w., zanotowano na jego temat: "Fíacha Araide .xx. blī[adn]a" (fol. 107 b 15), zaś w „Rawlinson B 502” (XII w.) "Fiachu A[r]aide m[ac] Óeng[u]sa Goib[nenn] .xx. b[liadna]" (faksym. 157). Zastosowano w tekście abrewiację oraz zapisano małymi literami rzymską cyfrę XX, oznaczającą dwadzieścia lat panowania. Błędnie umieszczono go tam na liście królów po Lugaidzie Mennie, zamiast po swym ojcu. Jego następcą na tronie Ulaidu został Fergus III Duibdedach („Czarnozęby”), prawnuk Ogamana, króla Ulaidu z dynastii Dál Fiatach.
Potomstwo.
Pozostawił po sobie dwóch synów i córkę: 

</doc>
<doc id="2717270" url="https://pl.wikipedia.org/wiki?curid=2717270" title="Grand Prix Niemiec 2012">
Grand Prix Niemiec 2012

Grand Prix Niemiec 2012 (oficjalnie Formula 1 Grosser Preis Santander von Deutschland 2012) – dziesiąta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2717271" url="https://pl.wikipedia.org/wiki?curid=2717271" title="Paweł Błoński">
Paweł Błoński



</doc>
<doc id="2717273" url="https://pl.wikipedia.org/wiki?curid=2717273" title="Michel Colombier">
Michel Colombier

Michel Colombier (ur. 23 maja 1939 w Lyonie, zm. 14 listopada 2004 w Santa Monica) – francuski kompozytor muzyki filmowej, dyrygent. Był twórcą muzyki do 70 filmów, 41 produkcji telewizyjnych i wielu baletów. Czesław Niemen nagrał z jego orkiestrą płytę "A Varsovie". W 2003 współpracował przy produkcji albumu "American Life" Madonny. Jest autorem muzyki obok Prince’a i Johna Nelsona do oskarowego filmu "Purple rain".

</doc>
<doc id="2717275" url="https://pl.wikipedia.org/wiki?curid=2717275" title="Twin Ring Motegi">
Twin Ring Motegi

Twin Ring Motegi (ツイン リンク もてぎ Tsuin Rinku Motegi) – tor wyścigowy znajdujący się w mieście Motegi w Japonii. Jego nazwa pochodzi od dwóch torów wyścigowych: owalnego (2,493 km) i drogowego (4,8 km). Został zbudowany w 1997 roku przez Hondę, w ramach organizacji wyścigu serii IndyCar w Japonii.
Tor owalny.
Jest to jedyny owalny tor wyścigowy w Japonii, który używany jest tylko raz w roku. Tor ten ma 2,493 km długości i składa się z 4 zakrętów, z czego 3 i 4 są ciaśniejsze niż zakręty 1 i 2. 28 marca 1998 odbył się pierwszy wyścig na tym torze. Był to wyścig serii Champ Car. Wyścig wygrał meksykanin Adrián Fernández. Wyścigi tej serii odbywały się tutaj od 1998 do 2002. W 2003 roku gdy Honda zaczęła dostarczać silniki dla zespołów Indy Racing League, wyścig stał się jedną z rund tej serii.
W pierwszych sześciu latach istnienia tego toru, Honda nie wygrała na tym torze żadnego wyścigu. Dopiero w 2004 roku Dan Wheldon wygrał na owalu Twin Ring Motegi wyścig dla Hondy. W 2008 roku tutaj wygrała Danica Patrick zostając pierwszą kobietą, która wygrała wyścig serii IndyCar. Pokonała wówczas Hélio Castronevesa. Było to jej jedyne do tej pory zwycięstwo w tej serii wyścigowej.
W 2011 roku w wyścigu serii IndyCar użyto toru drogowego, ponieważ owalny tor został uszkodzony po trzęsieniu ziemi. Był to ostatni wyścig tej serii na tym torze.
NASCAR.
W 1998 roku odbył się tutaj pokazowy wyścig NASCAR. Wygrał go Mike Skinner. Wyścig ten był godny uwagi z tego powodu, że po raz pierwszy rywalizowali ze sobą Dale Earnhardt i jego syn Dale Earnhardt Jr.
Tor drogowy.
Tor ma 4,8 km długości i nie ma żadnego wspólnego odcinka z torem owalnym (co jest częste na amerykańskich owalach). Wspólne są tylko garaże i trybuny, które obsługują oba tory. Tor drogowy jest położony częściowo wewnątrz owalnego, a częściowo na zewnątrz, przecinając owal bezkolizyjnie tunelami. Ruch odbywa się na nim zgodnie z wskazówkami zegara.
Tutaj odbywają się wyścigi następujących serii wyścigowych: Formuła Nippon, Super GT i Super Taikyu. Tor może być używany na trzy sposoby: cała pętla, lub dwie krótkie pętle, które są zazwyczaj wykorzystywane do mniejszych imprez takich jak Formuła 4 lub FJ1600.
Na tym torze odbywa się także co roku wyścig Motocyklowych Mistrzostw Świata. Od 2000 do 2003 odbywało się tutaj Motocyklowe Grand Prix Pacyfiku, a od 2004 odbywa się tu Motocyklowe Grand Prix Japonii.
Inne obiekty.
Oprócz głównego kompleksu wyścigowego, Twin Ring Motegi posiada także tzw. Północną Krótką Pętlę przeznaczoną dla serii kartingowych i imprez rangi Formuły 4, a także tor ziemny o długości ¼ mili.

</doc>
<doc id="2717277" url="https://pl.wikipedia.org/wiki?curid=2717277" title="Kazimierz Kapitańczyk">
Kazimierz Kapitańczyk

Kazimierz Kapitańczyk (ur. 3 grudnia 1905 w Lesznie, zm. 5 marca 1970) – chemik, profesor.
Życiorys.
W latach 1913-1919 uczęszczał do Miejskiej Szkoły Wydziałowej w Poznaniu, a w 1919-1925 do Gimnazjum Matematyczno-Przyrodniczego im. Gotthilfa Bergera. Następnie studiował na Wydziale Matematyczno-Przyrodniczym Uniwersytetu Poznańskiego (1925-1929). W tym czasie zachorował na płuca i dyplom magistra filozofii w zakresie chemii uzyskał dopiero w 1931. W 1934 pod kierunkiem Alfonsa Krausego wykonał pracę doktorską.
Podczas II wojny światowej pracował jako chemik w cukrowni w Kościanie, a pod koniec wojny jako magazynier w fabryce sztucznego jedwabiu w Chodakowie. Zajmował się także tajnym nauczaniem.
Po wojnie powrócił do pracy w Poznaniu. W 1956 został docentem etatowym, w 1959 - profesorem nadzwyczajnym, a w 1966 profesorem zwyczajnym. W latach 1964-1969 prorektor do spraw nauki Politechniki Poznańskiej.
Był współtwórcą Towarzystwa Miłośników Miasta Poznania. Przyczynił się do przekształcenia Szkoły Inżynierskiej w Politechnikę Poznańską. Został pochowany na Cmentarzu Junikowskim w Poznaniu (pole 8-2-8-19).

</doc>
<doc id="2717278" url="https://pl.wikipedia.org/wiki?curid=2717278" title="Sergio Ramírez">
Sergio Ramírez

Sergio Ramírez Mercado (ur. 5 sierpnia 1942) – nikaraguański adwokat, dziennikarz, powieściopisarz i polityk sandinistowski, wiceprezydent w rządzie Daniela Ortegi (1985–1990), współzałożyciel Sandinistowskiego Ruchu Odnowy (1995).
Laureat m.in. Nagrody Brunona Kreiskiego (8 lipca 1988) i nagrody literackiej Premio Alfaguara (1998, za książkę "Margarita, está linda la mar"). W 2017 został laureatem prestiżowej literackiej nagrody Cervantesa.
W lutym 2023 roku został wygnany z kraju i pozbawiony obywatelstwa przez reżim Daniela Ortegi.

</doc>
<doc id="2717279" url="https://pl.wikipedia.org/wiki?curid=2717279" title="Denean Howard-Hill">
Denean Howard-Hill

Denean Elizabeth Howard-Hill (ur. 5 listopada 1964 w Sherman) – amerykańska lekkoatletka specjalizująca się w długich biegach sprinterskich, trzykrotna medalistka olimpijska w biegu sztafetowym 4 x 400 metrów: złota (Los Angeles 1984) oraz dwukrotnie srebrna (Seul 1988, Barcelona 1992).
Była żona boksera Virgila Hilla, siostra lekkoatletki Sherri Howard.

</doc>
<doc id="2717281" url="https://pl.wikipedia.org/wiki?curid=2717281" title="Denean Howard">
Denean Howard



</doc>
<doc id="2717285" url="https://pl.wikipedia.org/wiki?curid=2717285" title="Mistrzowie olimpijscy w tenisie ziemnym w grze podwójnej">
Mistrzowie olimpijscy w tenisie ziemnym w grze podwójnej



</doc>
<doc id="2717287" url="https://pl.wikipedia.org/wiki?curid=2717287" title="Gail Elliott">
Gail Elliott

Gail Elliott (ur. 1966) – brytyjska modelka.
Jako modelka zadebiutowała w 1984 roku w Londynie mając osiemnaście lat. Początkowo brała udział w sesjach zdjęciowych, a następnie zaczęła pojawiać się na wybiegach. W drugiej połowie lat 80. podpisała kontrakty międzynarodowe z agencjami w: Nowym Jorku, Seattle, Sydney i Monachium. W ciągu dwudziestu lat swej kariery (1984–2004) ozdabiała pokazy najwybitniejszych projektantów i domów mody na świecie, jak: Azzedine Alaïa, Chanel, Chloé, Gianfranco Ferré, Max Mara, Óscar de la Renta, Perry Ellis, Sportmax, John Galliano oraz Valentino. Pojawiała się na okładkach międzynarodowych edycji prestiżowych magazynów mody (L'Officiel, Elle, Marie Claire, Cosmopolitan, Vogue) oraz uczestniczyła w kampaniach reklamowych marek: DKNY, Escada, Gucci, Marc Cain, Revlon i Versace.
W 1985 roku wystąpiła w teledysku grupy Duran Duran pt. "A View To A Kill", który był ścieżką dźwiękową do filmu "Zabójczy widok" – czternastego oficjalnego filmu o przygodach Jamesa Bonda.
Elliott w 2002 roku założyła własną linię odzieży o nazwie "Little Joe by Gail Elliott".

</doc>
<doc id="2717289" url="https://pl.wikipedia.org/wiki?curid=2717289" title="Mistrzostwa Świata Juniorów w Narciarstwie Klasycznym 2013">
Mistrzostwa Świata Juniorów w Narciarstwie Klasycznym 2013

Mistrzostwa Świata Juniorów w Narciarstwie Klasycznym 2013 – zawody sportowe, które odbywaly się w dniach od 20 do 27 stycznia 2013 roku w czeskim Libercu. Podczas mistrzostw zawodnicy rywalizowali w 21 konkurencjach w trzech dyscyplinach klasycznych: skokach narciarskich, kombinacji norweskiej i biegach narciarskich. W klasyfikacji medalowej zwyciężyli reprezentanci Rosji, którzy zdobyli także najwięcej medali (18, w tym 6 złotych, 7 srebrnych i 5 brązowych).
Program.
21 stycznia
22 stycznia
23 stycznia
24 stycznia
25 stycznia
26 stycznia
27 stycznia
Medaliści.
Biegi narciarskie - juniorzy.
Mężczyźni
Kobiety
Biegi narciarskie - U 23.
Mężczyźni
Kobiety
Skoki narciarskie.
Mężczyźni
Kobiety
Kombinacja norweska.
Mężczyźni

</doc>
<doc id="2717290" url="https://pl.wikipedia.org/wiki?curid=2717290" title="Czerna gora (obwód Stara Zagora)">
Czerna gora (obwód Stara Zagora)

Czerna gora (bułg. "Черна гора") – wieś w południowej Bułgarii, w obwodzie Stara Zagora, w gminie Bratja Daskałowi.
Geografia.
Miejscowość leży na obu brzegach Omurowskiej rzeki, 10 km na północny zachód od Czirpanu. Posiada stację kolejową na linii Płowdiw - Stara Zagora. Gospodarka opiera się na rolnictwie. Funkcjonują tutaj cegielnia i więzienie.
Historia.
W starożytności istniała tutaj osada tracka o nazwie Cillae. Zachowały się liczne ślady działalności ludności trackiej. W 1951 roku miejscowość ucierpiała w wyniku powodzi.

</doc>
<doc id="2717294" url="https://pl.wikipedia.org/wiki?curid=2717294" title="Dołno Nowo seło (obwód Stara Zagora)">
Dołno Nowo seło (obwód Stara Zagora)

Dołno Nowo seło (bułg. "Долно Ново село") – wieś w południowej Bułgarii, w obwodzie Stara Zagora, w gminie Bratja Daskałowi.

</doc>
<doc id="2717296" url="https://pl.wikipedia.org/wiki?curid=2717296" title="Simon Magakwe">
Simon Magakwe

Simon Petrus Magakwe (ur. 14 maja 1986) – południowoafrykański lekkoatleta; sprinter.
W 2009 roku zadebiutował na Mistrzostwach Świata, które odbyły się w Berlinie. Po przejściu eliminacji, odpadł jednak w fazie ćwierćfinałowej. Rok później Magakwe wystąpił na Mistrzostwach Afryki w Nairobi. Startując zarówno w biegu na 100, jak i na 200 m, zdobył dwa brązowe medale. W 2011 roku ponownie pojawił się na Mistrzostwach Świata – tym razem w południowokoreańskim Daegu. Swój start zakończył już w fazie eliminacyjnej. W czerwcu 2012 roku zdobył złoty medal na dystanie 100 m podczas Mistrzostw Afryki w Porto-Novo.
W 2015 został ukarany dwuletnią dyskwalifikacją za odmówienie poddania się kontroli antydopingowej (do 28 stycznia 2017).
Rekordy życiowe.
W 2019 roku sztafeta 4 × 400 metrów z Magakwe na drugiej zmianie ustanowiła czasem 37,65 aktualny rekord Afryki.

</doc>
<doc id="2717297" url="https://pl.wikipedia.org/wiki?curid=2717297" title="Élie Baup">
Élie Baup

Élie Baup (ur. 17 marca 1955 w Saint-Gaudens) – francuski trener piłkarski i piłkarz.
Kariera trenerska.
W 1999 roku zdobył Mistrzostwo Francji z Bordeaux. W październiku 2003 roku został zwolniony przez prezydenta klubu, Jean-Louisa Triauda. W 2004 podpisał kontrakt z AS Saint-Étienne. W sezonie 2008/09 prowadził FC Nantes.
4 lipca 2012 roku został nowym trenerem Olympique Marsylii, zastępując Didiera Deschampsa. 2 sierpnia 2012 roku zremisował 1-1 z Eskişehirsporem w Lidze Europy, w pierwszym meczu o stawkę. 7 grudnia 2013 roku został zwolniony z powodu słabych wyników klubu. Marsylia zajmowała pod jego wodzą piąte miejsce i traciła osiem punktów do pierwszej trójki.

</doc>
<doc id="2717298" url="https://pl.wikipedia.org/wiki?curid=2717298" title="Kościół Świętych Apostołów Piotra i Pawła w Tarnowskich Górach">
Kościół Świętych Apostołów Piotra i Pawła w Tarnowskich Górach

Kościół Świętych Apostołów Piotra i Pawła w Tarnowskich Górach – rzymskokatolicki kościół parafialny mieszczący się w Tarnowskich Górach przy ulicy Gliwickiej.
Historia.
Świątynia orientowana, zbudowana zapewne na fundamentach katolickiej kaplicy z lat 20. XVI stulecia jako drewniana w 1529 roku przez luteran. Dwa lata później została przebudowana na murowaną, następnie została rozbudowana o prezbiterium w 1545 roku i wieżę w latach 1560–1563. W czasie wojny trzydziestoletniej odebrana protestantom i 1 lutego 1630 uroczyście przekazana katolikom; konsekrowana w 1670. Forma wieży, z wyjątkiem hełmu wymienionego w 1798 roku, została niezmieniona do dzisiaj. Do czasów współczesnych zachował się także zegar z 1586 roku będący jednym z najstarszych w województwie śląskim. W latach 1723–1724 została wzniesiona późnobarokowa kaplica św. Barbary. W latach 1848–1851 kościół przebudowany w stylu neoromańskim: wybudowane zostały nowy transept i prezbiterium. Kolejne restauracje miały miejsce w latach dwudziestych i osiemdziesiątych XX wieku.

</doc>
<doc id="2717299" url="https://pl.wikipedia.org/wiki?curid=2717299" title="Dołno Nowo seło">
Dołno Nowo seło

miejscowości w Bułgarii:

</doc>
<doc id="2717300" url="https://pl.wikipedia.org/wiki?curid=2717300" title="Vin santo">
Vin santo

Vin santo (pol. "święte wino") albo vin santo toscano – wino deserowe z Toskanii we Włoszech, wytwarzane tradycyjną metodą z suszonych na słomianych matach winogron odmian trebbiano i malvasia.
Nazwa pochodzi od chrześcijańskiego Wielkiego Tygodnia, w okolicach którego wino jest gotowe (wł. "Settimana Santa"). Moment rozpoczęcia przetwarzania winogron zależy od oczekiwanej koncentracji cukru w podsuszanych gronach. Mimo podwyższonego stężenia cukru możliwe jest uzyskanie z takich winogron nawet wina wytrawnego, pod warunkiem, że cały cukier przefermentuje. Wytrawne wersje "vin santo" przypominają raczej "sherry fino" niż wino deserowe. Po fermentacji wino dojrzewa przynajmniej trzy lata w małych dębowych beczkach ("barrique"). Do lat 80. XX wieku powszechnie używano beczek z drewna kasztana jadalnego. Pojemność beczułek wynosi od 50 do 300 l. Zadaszone pomieszczenie, w którym przechowuje się beczki z "vin santo", nazywa się "vinsantaia".
Popularne apelacje ("denominazione di origine controllata"), w których wytwarza się "vin santo": DOC Val d’Arbia na południowy wschód od Sieny, w regionie znanym z win brunello di montalcino i Colli dell’Etruria Centrale DOC, gdzie produkuje się chianti. Przepisy apelacji Val d’Arbia określają udział szczepu trebbiano na 75%, w Colli dell’Etruria Centrale – 50%. Większość "vin santo" wytwarzanego w Toskanii nie jest jednak klasyfikowana jako DOC. Dobrej jakości wina mogą być przechowywane od 8 do 20 lat. Z winem często podaje się ciasteczka "cantuccini", które je się po zamoczeniu w winie.

</doc>
<doc id="2717303" url="https://pl.wikipedia.org/wiki?curid=2717303" title="Dołno Nowo seło (obwód sofijski)">
Dołno Nowo seło (obwód sofijski)

Dołno Nowo seło (bułg. "Долно Ново село") – wieś w zachodniej Bułgarii, w obwodzie sofijski, w gminie Dragoman.

</doc>
<doc id="2717304" url="https://pl.wikipedia.org/wiki?curid=2717304" title="Elisa Cella">
Elisa Cella

Elisa Cella (ur. 4 czerwca 1982 w Prato) – włoska siatkarka występująca na pozycji przyjmującej. W kadrze narodowej zadebiutowała w 2004 roku. Wraz z reprezentacją w 2005 roku zdobyła srebrny medal na Mistrzostwach Europy w Chorwacji, a także srebrny medal World Grand Prix.
Sukcesy klubowe.
Puchar CEV:
Mistrzostwo Włoch:
Superpuchar Włoch: 
Puchar Włoch:
Liga Mistrzyń:
Sukcesy reprezentacyjne.
Mistrzostwa Europy Juniorek:
Volley Masters Montreux:
Grand Prix:
Mistrzostwa Europy:

</doc>
<doc id="2717307" url="https://pl.wikipedia.org/wiki?curid=2717307" title="Wybory parlamentarne w Holandii w 2012 roku">
Wybory parlamentarne w Holandii w 2012 roku

Wybory parlamentarne w Holandii w 2012 roku – przedterminowe wybory do holenderskiego parlamentu, Tweede Kamer Stanów Generalnych odbyły się 12 września 2012 roku.
Wyniki.
Wstępne wyniki wyborów.
Według wstępnych wyników wybory parlamentarne wygrała dotychczasowo rządząca konserwatywno-liberalna Partia Ludowa na rzecz Wolności i Demokracji na którą oddano 20.4% głosów. Drugie miejsce zajęła socjaldemokratyczna Partia Pracy. Dwa główne ugrupowania nowego parlamentu zaliczane są do sił proeuropejskich, wybory mimo wcześniejszych sondaży zakończyły się klęską eurosceptyków. 
Partia Wolności zdobyła wbrew oczekiwaniom 10,1% poparcia. Dużym zaskoczeniem okazał się też słaby wynik Partii Socjalistycznej, której niektóre sondaże wróżyły zajęcie pierwszego miejsca, partia utrzymała stan posiadania zachowując 15 mandatów. 

</doc>
<doc id="2717308" url="https://pl.wikipedia.org/wiki?curid=2717308" title="Liga Europy UEFA (2012/2013)/Faza kwalifikacyjna">
Liga Europy UEFA (2012/2013)/Faza kwalifikacyjna

I runda kwalifikacyjna.
Do startu w I rundzie kwalifikacyjnej uprawnione były 74 drużyny, z czego 37 było rozstawionych.
II runda kwalifikacyjna.
Do startu w II rundzie kwalifikacyjnej uprawnionych będzie 80 drużyn (w tym 37 zwycięzców I rundy), z czego 40 będzie rozstawionych.
 drużyny, które awansowały z I rundy kwalifikacyjnej
III runda kwalifikacyjna.
Do startu w III rundzie kwalifikacyjnej uprawnionych będzie 58 drużyn (w tym 40 zwycięzców II rundy), z czego 29 będzie rozstawionych.
 drużyny, które awansowały z II rundy kwalifikacyjnej
Runda play-off.
Do startu w rundzie play-off uprawnionych będzie 62 drużyny (w tym 29 zwycięzców III rundy i 14 przegranych III rundy eliminacji Ligi Mistrzów), z czego 31 będzie rozstawionych.
 drużyny, które awansowały z III rundy kwalifikacyjnej
 drużyny, które odpadły w III rundzie kwalifikacyjnej do LM

</doc>
<doc id="2717312" url="https://pl.wikipedia.org/wiki?curid=2717312" title="Park Narodowy Amber Mountain">
Park Narodowy Amber Mountain



</doc>
<doc id="2717313" url="https://pl.wikipedia.org/wiki?curid=2717313" title="Most żelbetowy w Ełku">
Most żelbetowy w Ełku

Most w Ełku – żelbetowy most drogowy przez Jezioro Ełckie w Ełku w województwie warmińsko-mazurskim. Obiekt figuruje w Rejestrze Zabytków – "nr rej.: A-3193 z 12.09.1991".
Historia.
Most został zbudowany w 1910 roku w miejsce drewnianego grożącego zawaleniem. Został nazwany przez ówczesne pruskie władze "Suermondt-Brücke". Obecnie przez most biegnie ulica Zamkowa, na której położona jest droga dwupasmowa i ciąg pieszy. Będąc jedynym mostem przez Jezioro Ełckie, łączy większość miasta z osiedlem Grunwaldzkim i ełckim zamkiem krzyżackim.
Architektura.
4-przęsłowy most zbudowano na planie wydłużonego prostokąta, wykonano go z elementów żelbetowych. Filary, przęsła, przyczółki, pomost, belki podtrzymujące chodniki, rogatki wykonano z czerwonego kamienia. Elementem sygnalizacyjno-ozdobnym są stalowe latarnie. Słupy rogatek zwieńczone są wieżyczkami pokryte dachówką ceramiczną. Zamontowano również stalową balustradą na której zakochani zawieszają kłódki. Nieopodal mostu znajduje się wodowskaz.
Podświetlenie.
W 2009 roku zamontowano podświetlenie mostu. Oświetlono m.in. łuki mostu, krawędzi chodników, barierki a także kolumny mostu po dawnej iluminacji gazowej. Zainstalowano także imitację oświetlenia gazowego (tzw. błądzące płomyczki). Iluminacja umożliwia zmianę barw podświetlenia poszczególnych elementów mostu. Podstawowa sekwencja to niebieskie barierki i zielone łuki nawiązują do barw flagi miasta. Podświetlenie oparte jest na źródłach światła wykorzystujących diody ledowe.

</doc>
<doc id="2717315" url="https://pl.wikipedia.org/wiki?curid=2717315" title="Piotr Trepka">
Piotr Trepka

Piotr Trepka (ur. 20 marca 1980 w Częstochowie) – polski koszykarz grający na pozycji rozgrywającego.
Życiorys.
Piotr Trepka swoją karierę koszykarską rozpoczął w 1999. W latach 1999–2007 reprezentował barwy klubu Tytan Częstochowa, w którym rozegrał 181 spotkań ligowych. W 2007 został zawodnikiem ŁKS Łódź, w którym występował do 2012. W sezonie 2011/2012 w barwach ŁKS zadebiutował w Polskiej Lidze Koszykówki, rozgrywając w niej 32 spotkania, w których zdobywał średnio 4,9 punktU, miał 3,3 asysty i 2,3 zbiórki na mecz. W sumie w latach 2007–2012 zagrał w 171 meczach ligowych ŁKS-u. W klubie tym pełnił wówczas rolę kapitana drużyny. W czerwcu 2012 roku został zawodnikiem klubu AZS WSGK Polfarmex Kutno.

</doc>
<doc id="2717316" url="https://pl.wikipedia.org/wiki?curid=2717316" title="Elizabeth &quot;Z&quot; Berg">
Elizabeth &quot;Z&quot; Berg

Elizabeth "Z" Berg (ur. 28 czerwca 1985 w Los Angeles) jest amerykańską wokalistką.
Życiorys.
Ojciec Berg, Tony Berg, jest byłym producentem w Geffen Records. Była założycielką, gitarzystką i wokalistką zespołu indie rock, The Like. Po zawieszeniu działalności zespołu w 2011 roku, Berg utworzyła JJAMZ razem z Jamesem Valentinem (Maroon 5), Jasonem Boeselem (Conor Oberst/Rilo Kiley), Alexem Greenwaldem (Phantom Planet), i Michaelem Runionem. Ich debiutancki album, "Suicide Pact", został wydany 10 lipca 2012 roku, dzięki wytwórni Dangerbird Records.
Z Berg jako solowa artystka wydała dotychczas jedną EP-kę zatytułowaną "Extended Plays" na którą składają się 4 utwory napisane oraz skomponowane przez piosenkarkę. 
Przypisy.
 

</doc>
<doc id="2717317" url="https://pl.wikipedia.org/wiki?curid=2717317" title="Mikołaj Broniewski Firlej">
Mikołaj Broniewski Firlej



</doc>
<doc id="2717318" url="https://pl.wikipedia.org/wiki?curid=2717318" title="Antoni Krasnowolski">
Antoni Krasnowolski

Antoni Krasnowolski (ur. 18 stycznia 1855 w Świeciu, zm. 14 sierpnia 1911 w Warszawie) – polski językoznawca i polonista, filolog klasyczny, pedagog, tłumacz literatury a zwłaszcza prac popularnonaukowych z wielu języków (m.in. niemieckiego, francuskiego i rosyjskiego). 
Był synem Józefa Krasnowolskiego i Konstancji Zawadzińskiej.
Jako pierwszy zajął się badaniem składni polskiej w dziele "Systematyczna składnia języka polskiego" (1897). Napisał m.in. "Słowniczek frazeologiczny. Poradnik dla piszących" (1899 i późniejsze wydania), "Materiały, plany i wzory do ćwiczeń stylistycznych" (1901—1902), "Najpospolitsze błędy językowe" (1903), "Gramatyka łacińska szkolna" (1906), a także samouczek do nauki polskiego wydany w języku niemieckim "Selbststudium Der Polnischen Sprache" przez wyd. Toussaint-Langenscheidt. Przed śmiercią rozpoczął pracę nad podręcznym "Słownikiem staropolskim", ukończonym po jego śmierci przez Władysława Niedźwiedzkiego i wydanym przez Michała Arcta w 2 tomach (1914). Zajmował się dialektami ("Słowniczek gwary chełmińskiej", 1879). W dziełach swych dbał o czystość mowy.
Najważniejsze prace przełożone przez Antoniego Krasnowolskiego na j. polski: 
Jego drugi syn, Józef Krasnowolski, był malarzem związanym z Krakowem.

</doc>
<doc id="2717322" url="https://pl.wikipedia.org/wiki?curid=2717322" title="GBY">
GBY



</doc>
<doc id="2717326" url="https://pl.wikipedia.org/wiki?curid=2717326" title="Lillie Leatherwood">
Lillie Leatherwood

Lillie Mae Leatherwood (ur. 6 lipca 1964 w Tuscaloosie) – amerykańska lekkoatletka specjalizująca się w długich biegach sprinterskich, dwukrotna medalistka olimpijska w biegu sztafetowym 4 x 400 metrów: złota (Los Angeles 1984) oraz srebrna (Seul 1988).

</doc>
<doc id="2717329" url="https://pl.wikipedia.org/wiki?curid=2717329" title="Kościół Jakuba Starszego w Ustroniu">
Kościół Jakuba Starszego w Ustroniu

Kościół Ewangelicko-Augsburski Apostoła Jakuba Starszego w Ustroniu – ewangelicko-augsburski kościół parafialny mieszczący się w Ustroniu, przy ulicy Ignacego Daszyńskiego.
Historia.
W okresie reformacji tutejsza ludność, która wzorem panującego księcia cieszyńskiego przeszła na protestantyzm, przejęła pierwszy katolicki, drewniany kościół ustroński, stojący na miejscu dzisiejszego cmentarza. Z kolei w czasach kontrreformacji ustrońscy ewangelicy, prześladowani za swe wyznanie, odprawiali nabożeństwa w ukrytych w górach miejscach (m.in. na stokach Równicy). Dopiero po patencie tolerancyjnym cesarza Józefa II (1781 r.) zbudowali w 1785 r., w oddaleniu od centrum wsi, drewniany dom modlitwy.
Inicjatorem budowy większego, murowanego kościoła był ówczesny proboszcz zboru luterańskiego ks. Karol Fryderyk Kotschy. Koszt budowy świątyni opiewał na sumę 8 tysięcy guldenów, które starano się uzyskać od zborowników z Ustronia. Gdy nie udało się uzyskać całej sumy, ks. Kotschy, dzięki znajomościom znalazł wsparcie poza Księstwem Cieszyńskim. Ofiarodawcami byli m.in. arcyksiążę Karol Habsburg, Ministerstwo Wyznań i Oświaty w Saksonii, Wielki Książę Saksonii-Weimaru-Eisenach i król pruski Fryderyk Wilhelm III. Kamień węgielny pod budowę położono 25 lipca 1835 roku. Kościół został wybudowany według projektu lwowskiego architekta Floriana Onderka. Budowę ukończono w 1838 roku, wtedy także poświęcono kościół, którego dokonał ks. senior Józef Schimko, proboszcz ewangelicki z Bielska. Wieża została dobudowana w latach 1856-1857 po całkowitym zrównaniu w prawach katolików i innych wyznań chrześcijańskich w cesarstwie.
Architektura i wyposażenie.
Murowana na planie kwadratu, jest zakończona strzelistym ostrosłupowym hełmem. Świątynia jest murowana, do jej budowy użyto kamienia i cegły. Budowla nie ma wyraźnie zaznaczonych, jednolitych cech stylowych. Ma klasycystyczną fasadę, trójnawowe wnętrze z dwukondygnacyjnymi, murowanymi emporami (balkonami) w nawach bocznych i półkoliście zamknięte prezbiterium po stronie wschodniej. Nawa główna posiada sklepienie kolebkowe. Dach kościoła jest czterospadowy i pokryty blachą.
Do wyposażenia kościoła należą m.in.: rokokowa ambona z przełomu XVIII i XIX stulecia oraz obraz Ostatniej Wieczerzy z początku XIX stulecia pędzla J. Stetke, a także kielichy, dzbany cynowe i lichtarze pochodzące z XIX wieku.
Obok kościoła dawna szkoła ewangelicka o siedmioosiowej fasadzie, wzniesiona w 1835 r. na miejscu starszej, drewnianej z 1783 r. Tu również piętrowa, murowana plebania z końca XVIII w., kryta polskim dachem łamanym.
Na wieży wiszą 3 staliwne dzwony wykonane w Bochumer Verein w Niemczech. Noszą imiona: Wiara, Nadzieja i Miłość. Ważą: 468, 875 i 1309 kg.

</doc>
<doc id="2717331" url="https://pl.wikipedia.org/wiki?curid=2717331" title="NBA (ujednoznacznienie)">
NBA (ujednoznacznienie)



</doc>
<doc id="2717332" url="https://pl.wikipedia.org/wiki?curid=2717332" title="Tennessee Thomas">
Tennessee Thomas

Tennessee Jane Bunny Thomas (ur. 17 grudnia 1984 w Londynie) – brytyjska perkusistka oraz aktorka. Była współzałożycielką oraz perkusistką amerykańskiego zespołu The Like.
Jest córką Petea Thomasa, perkusisty Elvis Costello and the Attractions. Wcieliła się w postać Lynette Guycott w wydanym w 2010 roku filmie "Scott Pilgrim kontra świat", opartym na serii komiksów o Scottcie Pilgrimie.

</doc>
<doc id="2717337" url="https://pl.wikipedia.org/wiki?curid=2717337" title="Partnerstwo publiczno-publiczne">
Partnerstwo publiczno-publiczne

Partnerstwo publiczno-publiczne (PuP) to partnerstwo pomiędzy administracją rządową lub inną władzą publiczna i innym ciałem np. organizacją non-profit w celu dostarczania usług lub udogodnień, czasami w celu przekazania umiejętności technicznych i ekspertyz w ramach międzynarodowych projektów rozwojowych. Partnerami mogą być lokalne, regionalne, stanowe, prowincjonalne, plemienne, mniejszościowe rządy, rządy narodowe i federalne, dyrekcje szkół, zarządu parków, organizacje pozarządowe, związki zawodowe, fundusze emerytalne, samorządy zawodowe, oraz rządy, organizacje pracownicze, organizacje pozarządowe i wspólnoty lokalne w krajach rozwijających się.
Partnerstwo publiczno-publiczne jest przeciwstawiane Partnerstwu publiczno-prywatnemu (PPP). 
PPP obejmuje swoich działaniem kontrakty pomiędzy rządem a korporacjami w celu projektowania, budowy, finansowania, utrzymywania i kierowania usługami publicznymi takimi jak np. szkoły, szpitale i mosty. W ostatnich dekadach uczestnikami PPP bywały duże globalne korporacje. 
Partnerstwo publiczno-publiczne w zakresie gospodarki wodą.
The Yokohama Waterworks Bureau jako pierwsza rozpoczęła szkolenia w ramach PuP oraz PPP w 1980 roku – japońska instytucja szkoliła pracowników w innych krajach azjatyckich. Cały czas znacznie popularniejsze pozostaje partnerstwo publiczno-prywatne (44 kraje zdecydowały się na udział sektora prywatnego). 
Wodne partnerstwo publiczno-publiczne było stosowane przez ostatnie 20 lat na wszystkich kontynentach. W ostatnich latach udział tej formy rośnie niezwykle dynamicznie. Jest ono używane jako alternatywne narzędzie poprawy zarządzania publicznymi zasobami wodnymi.

</doc>
<doc id="2717344" url="https://pl.wikipedia.org/wiki?curid=2717344" title="Sen Joachima">
Sen Joachima

Sen Joachima – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, rodziców Marii oraz Chrystusa. Historia rodziców Marii i jej samej pochodziła głównie z trzynastowiecznej "Złotej legendy" autorstwa Jakuba de Voragine'a oraz z Protoewangelii Jakuba z II wieku.
Po wyjściu na pustynie, Joachim oczekiwał znaku od Boga. W końcu przyszedł do niego anioł. Giotto przedstawił Joachima pogrążonego we śnie, anioł ukazuje się po lewej stronie: 
Anioł trzyma w lewej ręce kij zakończony trzema liśćmi, symbol Trójcy. Joachim okryty jest czerwonym płaszczem o gotyckich fałdach: zastosowany światłocień wygładza za to postać. Po lewej stronie dwaj pasterze, osłupiali przyglądają się scenie. Jedynie pasące się owce nie zwracają uwagi na Bożego posłańca. Według Helen de Borchgrave "Giotto buduje przestrzeń fizyczną i metafizyczną w krajobrazie. Ta prosta scena sugeruje, że sekretem szczęśliwego życia jest nie ideologia, lecz wiara; nie zamęt, lecz zdrowy rozsądek; nie pośpiech, lecz spokój"

</doc>
<doc id="2717345" url="https://pl.wikipedia.org/wiki?curid=2717345" title="Cmentarz Komunalny i Wojskowy w Ełku">
Cmentarz Komunalny i Wojskowy w Ełku

Cmentarz Komunalny i Wojskowy w Ełku – główny cmentarz miejski w Ełku. Obiekt figuruje w Rejestrze Zabytków – nr rej.: A-2617 z 18.01.1989.
Cmentarz w obecnej lokalizacji za rynkiem za rzeką Ełk znajduje się od 1788 roku, kiedy został przeniesiony z centrum miasta z powodów sanitarnych i logistycznych.
Na cmentarzu znajdują się zarówno polskie nagrobki w większości powstałe w PRL-u i III RP jak i zabytkowe niemieckie nagrobki, które stawiano tam do 1945 roku.
Cmentarz Wojskowy.
W obrębie cmentarza znajdują się kwatery żołnierzy rosyjskich i niemieckich z I wojny światowej oraz polskich, niemieckich, francuskich i radzieckich z II wojny światowej. Cmentarz założony w 1914 roku, na którym położonych jest 219 betonowych steli ustawionych w rzędach, wokół których zasadzona jest trawa. Kwatery wydzielone są alejkami żwirowymi. Cmentarz wojenny wyodrębniony jest od cmentarza komunalnego szpalerem żywopłotu z grabu. Wojskowa nekropolia przeszła renowację w 2008 roku.
Współczesne losy cmentarza.
Z powodu niewielkiej ilości miejsca na nowe pochówki w 1995 roku powstał mniejszy "Cmentarz Komunalny nr 2" zlokalizowany przy ul. Towarowej na terenie ełckiej podstrefy Suwalskiej Specjalnej Strefy Ekonomicznej, oddalony od starego cmentarza o niecały kilometr. Jednakże z powodu ograniczonej ilości miejsc powstał projekt budowy nowego cmentarza w podełckich Bartoszach przy obecnym niemieckim cmentarzu wojennym z I i II wojny światowej.

</doc>
<doc id="2717346" url="https://pl.wikipedia.org/wiki?curid=2717346" title="MM Magazyn Przemysłowy">
MM Magazyn Przemysłowy

MM Magazyn Przemysłowy – branżowy miesięcznik techniczny powstały w październiku 1993 roku, wydawany początkowo przez wydawnictwo MM Edytor z Katowic, następnie przez wydawnictwo Vogel Business Media sp. z o.o. Od 2011 roku wydawany we Wrocławiu przez wydawnictwo Raven Media sp. z o.o. na licencji Vogel Business Media GmbH &amp; Co. KG.
Czasopismo "MM Magazyn Przemysłowy" jest interdyscyplinarnym magazynem technicznym poruszającym tematy związane z szeroko rozumianym przemysłem, dotyczące zarządzania przedsiębiorstwem, technologii produkcji, logistyki, zarządzania jakością, infrastruktury IT, pomiarów przemysłowych, automatyzacji i robotyzacji produkcji. Na łamach pisma są prezentowane zagadnienia dotyczące gospodarki, ekonomiki przedsiębiorstw, prawa oraz raporty i analizy rynkowe.
Zawartość redakcyjną czasopisma można podzielić na trzy główne sekcje:
Czasopismo "MM Magazyn Przemysłowy" należy do międzynarodowej grupy branżowych publikacji specjalistycznych dla przemysłu, oznaczonych wspólną marką MM, wywodzącą się od tytułu tygodnika "MM Machinenmarkt", wydawanego od 1897 roku przez wydawnictwo Vogel Business Media GmbH &amp; Co. KG z siedzibą w Würzburgu w Niemczech.

</doc>
<doc id="2717348" url="https://pl.wikipedia.org/wiki?curid=2717348" title="Filip Obniski">
Filip Obniski

Filip Obniski herbu Jastrzębiec – konsyliarz konfederacji lubelskiej w konfederacji targowickiej, poseł z powiatu urzędowskiego na sejm grodzieński (1793). 
Wylegitymowany w Galicji Zachodniej w 1804 roku. 

</doc>
<doc id="2717351" url="https://pl.wikipedia.org/wiki?curid=2717351" title="Switłana Shmidt">
Switłana Shmidt



</doc>
<doc id="2717354" url="https://pl.wikipedia.org/wiki?curid=2717354" title="Wincenty Gałęzowski">
Wincenty Gałęzowski

Wincenty Gałęzowski herbu Tarnawa – pisarz lubelski w 1795 roku, regent grodzki lubelski w 1787 roku, poseł powiatu urzędowskiego na sejm grodzieński (1793), członek konfederacji grodzieńskiej 1793 roku. 

</doc>
<doc id="2717359" url="https://pl.wikipedia.org/wiki?curid=2717359" title="László Bárdossy">
László Bárdossy

László Bárdossy de Bárdos (ur. 10 grudnia 1890 w Szombathely, zm. 10 stycznia 1946 w Budapeszcie) – węgierski dyplomata i polityk faszystowski.
Życiorys.
Pochodził z rodziny urzędniczej. W 1912 ukończył prawo na uniwersytecie w Budapeszcie. Karierę urzędniczą rozpoczął w 1913, podejmując pracę w Ministerstwie Wyznań i Edukacji Narodowej. W 1922 przeszedł do Ministerstwa Spraw Zagranicznych. W tym samym roku został zastępcą kierownika, zaś w 1927 kierownikiem Departamentu Prasy MSZ. Od 1930 był radcą w poselwstwie węgierskim w Londynie. Od 1934 do 1941 pełnił urząd ambasadora w Bukareszcie (Rumunia). Po nagłym zgonie Istvana Csakyego w lutym 1941 mianowano go ministrem spraw zagranicznych, a gdy premier Pal Teleki popełnił samobójstwo, zastąpił go na stanowisku szefa rządu i zachował jednocześnie funkcję ministerialną. Był przekonany o tym, że hitlerowskie Niemcy odniosą zwycięstwo w II wojnie światowej, a jako zwolennik odzyskania dla Węgier Wojwodiny wyraził zgodę na przemarsz armii III Rzeszy przez obszary Węgier do Jugosławii. Kiedy ogłoszono niepodległość Chorwacji, postanowił dołączyć do niemieckiej kampanii antyjugosławiańskiej, co uczynił 11 kwietnia 1941 w porozumieniu z regentem Miklosem Horthym. Dzięki temu posunięciu armia węgierska zaanektowała Wojwodinę. Po hitlerowskiej agresji na Związek Radziecki (22 czerwca 1941) zerwał stosunki dyplomatyczne z Moskwą i 4 dni później przekazał Radzie Ministrów do zatwierdzenia decyzję Horthyego o włączeniu się Węgier po stronie III Rzeszy do wojny przeciwko ZSRR, a następnego dnia ogłosił tę decyzję w parlamencie i nie prosił Zgromadzenia Narodowego o jej zaakceptowanie. Po japońskim ataku na Pearl Harbour (11 grudnia 1941) oznajmił, że Węgry są w stanie wojny z Wielką Brytanią i USA. Zrobił to bez zgody rządu i pod nieobecność Miklosa Horthyego, a na ten krok miały wpływ zarówno naciski ze strony Niemiec, jak i Włoch.
W polityce wewnętrznej reprezentował skrajną prawicę nacjonalistyczną. W 1941 przyjęto tzw. trzecią ustawę antyżydowską, w której m.in. zabroniono zawierania małżeństw między Żydami a chrześcijanami i uznano stosunki seksualne między nimi za rasowe przestępstwo. Był odpowiedzialny za masowe deportacje ludności żydowskiej do obozów koncentracyjnych. W styczniu 1942 Laszlo Bardossy doprowadził do utworzenia i wysłania na front wschodni liczącej 200 000 żołnierzy 2 Armii węgierskiej i umożliwił wcielenie 20 000 Niemców węgierskich do Waffen SS. W 1943 2 Armia poniosła ogromne straty w łuku Donu. Co czwarty jej żołnierz poległ, zaś 28 000 znalazło się w radzieckiej niewoli. Przez swoją przesadną uległość wobec Niemców Bardossy stopniowo tracił swoje wpływy na arenie politycznej, a prozachodnie kręgi konserwatywne próbowały wymóc na Horthym zdymisjowanie premiera. Bardossy był przy tym skłócony z regentem w sprawie utworzenia urzędu jego zastępcy i obsady tego stanowiska, na którym Horthy pragnął widzieć własnego syna. Admirał przeforsował ten plan w lutym 1942. 7 marca 1942 Bardossy utracił swój urząd, lecz jako czołowa postać skrajnej prawicy nie zaprzestał działalności politycznej. W 1942 objął kierownictwo radykalnej Zjednoczonej Chrześcijańskiej Ligi Narodowej, a w 1944 został posłem. Kiedy do władzy doszli strzałokrzyżowcy w październiku 1944 pozostał członkiem ich parlamentu z okręgu Sopron.
Pod koniec wojny w 1945 uciekł do Bawarii, lecz został aresztowany przez władze amerykańskie i w październiku tego roku przywieziony do Budapesztu. W listopadzie Sąd Ludowy w Budapeszcie skazał go jako zbrodniarza wojennego na powieszenie. Tuż przed egzekucją wyrok zmieniono na rozstrzelanie.

</doc>
<doc id="2717361" url="https://pl.wikipedia.org/wiki?curid=2717361" title="Nílson André">
Nílson André



</doc>
<doc id="2717363" url="https://pl.wikipedia.org/wiki?curid=2717363" title="Pawło Tarnowecki">
Pawło Tarnowecki

Pawło Heorhijowycz Tarnowecki, ukr. Павло Георгійович Тарновецький (ur. 21 lutego 1961 w Storożyncu) – ukraiński lekkoatleta, wieloboista, uczestnik letnich igrzysk olimpijskich w Seulu (1988). W czasie swojej kariery reprezentował Związek Socjalistycznych Republik Radzieckich.
Sukcesy sportowe.
Największy sukces na arenie międzynarodowej odniósł w 1987 r. w Rzymie, zdobywając brązowy medal mistrzostw świata w dziesięcioboju (z wynikiem 8375 pkt, za Torstenem Vossem i Siegfriedem Wentzem). W 1988 r. wystąpił na igrzyskach olimpijskich w Seulu, zajmując w finale dziesięcioboju 10. miejsce (z wynikiem 8167 pkt).

</doc>
<doc id="2717365" url="https://pl.wikipedia.org/wiki?curid=2717365" title="Kasztelania chrzanowska">
Kasztelania chrzanowska

Kasztelania chrzanowska – średniowieczna kasztelania z siedzibą w Chrzanowie.
Powstała prawdopodobnie pomiędzy 1228 a 1243, przy czym data początkowa jest pierwszą wzmianką Chrzanowa a końcowa pochodzi z falsyfikatu wystawionego na początku XIV wieku. W latach 1258 i 1260–1268 wymieniani byli kasztelanowie Dobiesław i Sułko. Ostatnia wzmianka pochodzi z 1287, kiedy wymieniono z nazwy Byczynę (obecnie dzielnicę Jaworzna).
Pierwsza rzekoma wzmianka Chrzanowa z falsyfikatu datowanego na 1228 sugerowała polityczną przynależność miejscowości do księstwa opolskiego. Stąd w literaturze spotkać się można z tezą politycznej przynależności regionu do Śląska a przyjmowaną datą końcową tej przynależności miał być rok 1274 (w samym dokumencie występuje błędny rok 1278), kiedy to śląską granicę na południe od Wisły przesunięto ze Skawy do Skawinki z wyjątkiem tzw. korytarza radwanickiego. Jednak Rafał Malik wskazuje, że wymieniani wówczas urzędnicy wywodzili się jednak z Krakowa bez związków z rodem książąt opolskich, podając w wątpliwość przynależność do Śląska w ogóle. Wyklucza to również Jerzy Rajman i jednoznacznie interpretuje wzmianki z XIII wieku jako dowodzące przynależność kasztelanii chrzanowskiej do ziemi krakowskiej, przy czym nie uważa, że południowa granica kasztelanii opierała się na Wiśle, gdzie na lewym, północnym brzegu znajdowały się miejscowości należące raczej do kasztelanii oświęcimskiej.
Zdaniem Malika na zachodzie granica kasztelanii opierała się o rzekę Przemszę (za nią znajdowała się tzw. Enklawa Imielińska, która w 1391 została przejęta przez kasztelanię sławkowską), wschodnia rubież opierała się o Garb Tenczyński, natomiast południową granicę stanowiłaby rzeka Wisła.

</doc>
<doc id="2717366" url="https://pl.wikipedia.org/wiki?curid=2717366" title="Port lotniczy Reconquista">
Port lotniczy Reconquista

Port lotniczy Reconquista (IATA: RCQ, ICAO: SATR) – port lotniczy położony w Reconquista, w prowincji Santa Fe, w Argentynie.

</doc>
<doc id="2717369" url="https://pl.wikipedia.org/wiki?curid=2717369" title="Jaycee Carroll">
Jaycee Carroll

Jaycee Don Carroll (ur. 16 kwietnia 1983 roku w Laramie) - amerykański koszykarz, posiadający również obywatelstwo azerbejdżańskie. Występuje na pozycji rzucającego obrońcy. Obecnie jest zawodnikiem Realu Madryt.
W 2002 został wybrany najlepszym zawodnikiem szkół średnich stanu Wyoming (Wyoming Gatorade Player of the Year).
Przez lata występował w letnich ligach NBA. Reprezentował New Jersey Nets (2008), Toronto Raptors (2008), New Orleans Pelicans (2009), New York Knicks (2010), Boston Celtics (2010).

</doc>
<doc id="2717371" url="https://pl.wikipedia.org/wiki?curid=2717371" title="Gęstość lagranżjanu">
Gęstość lagranżjanu



</doc>
<doc id="2717373" url="https://pl.wikipedia.org/wiki?curid=2717373" title="Grigorij Razumowski">
Grigorij Razumowski

Grigorij Kiriłłowicz Razumowski, znany także jako Grégoire de Razoumowsky lub Grigory Kirillovich Razumovsky (ur. 10 listopada 1759, zm. 3 czerwca 1837) - ukraiński szlachcic, filozof polityczny, botanik, zoolog, geolog. Na zachodzie znany też z dorobku pisarskiego.
Życiorys.
Był piątym synem ostatniego hetmana Ukrainy Cyryla Razumowskiego. Utracił rosyjskie obywatelstwo za otwarty sprzeciw wobec systemu carskiego za panowania Aleksandra I. G. Razumowski wyemigrował do Europy, gdzie w 1811 roku uzyskał szlachectwo czeskie. Otrzymał tytuł hrabiego od Cesarstwa Austriackiego. Jako przyrodnik opisał jako pierwszy m.in.: traszkę helwecka ("Triturus helveticus", obecnie "Lissotriton helveticus"). Od 1788 był członkiem Szwedzkiej Królewskiej Akademii Nauk.

</doc>
<doc id="2717375" url="https://pl.wikipedia.org/wiki?curid=2717375" title="Kosonsoy (rzeka)">
Kosonsoy (rzeka)

Kosonsoy (uzb. cyr.: Косонсой; kirg.: Касан-Сай, "Kasansaj"; ros.: Касансай, "Kasansaj") – rzeka w Kirgistanie i Uzbekistanie, prawy dopływ Syr-darii. Jej długość wynosi 127 km, a dorzecze zajmuje powierzchnię 1780 km².
Wypływa z południowych zboczy Gór Czatkalskich. W górnym biegu płynie wąską doliną górską a następnie wpływa do Kotliny Fergańskiej, gdzie przepływa przez miasta Kosonsoy i Toʻraqoʻrgʻon. W dolnym biegu jest wykorzystywana do nawadniania. Miejscami wysycha.

</doc>
<doc id="2717376" url="https://pl.wikipedia.org/wiki?curid=2717376" title="Lista lotniskowców w służbie">
Lista lotniskowców w służbie

Lista lotniskowców w służbie – lotniskowce znajdujące się w służbie czynnej w marynarkach wojennych poszczególnych krajów.

</doc>
<doc id="2717377" url="https://pl.wikipedia.org/wiki?curid=2717377" title="Czterowektor położenia">
Czterowektor położenia



</doc>
<doc id="2717379" url="https://pl.wikipedia.org/wiki?curid=2717379" title="Pawło Tarnowiecki">
Pawło Tarnowiecki



</doc>
<doc id="2717380" url="https://pl.wikipedia.org/wiki?curid=2717380" title="Monarkowate">
Monarkowate



</doc>
<doc id="2717385" url="https://pl.wikipedia.org/wiki?curid=2717385" title="Toʻraqoʻrgʻon">
Toʻraqoʻrgʻon

Toʻraqoʻrgʻon (uzb. cyr.: Тўрақўрғон; ros.: Туракурган, "Turakurgan") – miasto we wschodnim Uzbekistanie, w wilajecie namangańskim, w Kotlinie Fergańskiej, nad rzeką Kosonsoy, siedziba administracyjna tumanu Toʻraqoʻrgʻon. W 1989 roku liczyło ok. 18 tys. mieszkańców.
Miejscowość otrzymała prawa miejskie w 1979 roku.

</doc>
<doc id="2717386" url="https://pl.wikipedia.org/wiki?curid=2717386" title="Turaqo'rg'on">
Turaqo'rg'on



</doc>
<doc id="2717394" url="https://pl.wikipedia.org/wiki?curid=2717394" title="Chasiempis">
Chasiempis

Chasiempis – rodzaj ptaka z rodziny monarek (Monarchidae).
Występowanie.
Rodzaj obejmuje gatunki występujące na Hawajach.
Morfologia.
Długość ciała 14 cm, masa ciała 12–18 g (samce są średnio o ok. 10% większe niż samice).
Systematyka.
Etymologia.
Nazwa rodzajowa jest połączeniem słów z języka greckiego: "khainō" – „otwierać szeroko usta, tęsknić za” oraz "empis", "empidos" – „moskit, komar”.
Gatunek typowy.
"Muscicapa sandwichensis" 
Podział systematyczny.
Do rodzaju należą następujące gatunki:

</doc>
<doc id="2717395" url="https://pl.wikipedia.org/wiki?curid=2717395" title="Paweł Gantkowski">
Paweł Gantkowski

Paweł Gantkowski (ur. 28 grudnia 1869 w Gnieźnie, zm. 11 października 1938 w Poznaniu) – profesor wydziału lekarskiego Uniwersytetu Poznańskiego, działacz społeczny.
Życiorys.
Syn Józefa i Konstancji z Korybut-Daszkiewiczów. Ukończył Gimnazjum w Gnieźnie, następnie studiował medycynę we Wrocławiu, Monachium i Würzburgu. Praktykę lekarską odbywał w Witkowie. W 1897 rozpoczął pracę w „Nowinach Lekarskich” w Poznaniu. W 1901 został docentem.
Zaangażował się w ruch abstynencki. W 1907 został prezesem Związku Polskich Stowarzyszeń Abstynenckich w b. Rzeszy Niemieckiej. Założył też koło abstynenckie „Wyzwolenie”. Na wniosek Magistratu organizuje w Poznaniu placówkę leczenia dla alkoholików, której zostaje kierownikiem aż do końca życia. Był członkiem Ligi Narodowej. 
W 1921 został mianowany profesorem honorowym higieny społecznej, a w 1922 – profesorem nadzwyczajnym.
Dzięki jego staraniom Uniwersytet Poznański uzyskał grunty przy ul. Bukowskiej pod budowę siedziby Wydziału Lekarskiego Uniwersytetu Poznańskiego. W 1930 został dziekanem tego wydziału.
Od 1928 przez siedem lat był prezesem Poznańsko-Pomorskiej Izby Lekarskiej. Jako przedstawiciel tego gremium został wybrany do składu Naczelnej Izby Lekarskiej V kadencji 1935-1939.
Piastował różne stanowiska w towarzystwach higieny, organizacji „Straż”. międzypartyjnym „Kole Politycznym”. Lidze Katolickiej, w Radzie Miasta Poznania.
W 1934 został emerytem, dalej prowadził działalność naukową.

</doc>
<doc id="2717396" url="https://pl.wikipedia.org/wiki?curid=2717396" title="Stefan Steinweg">
Stefan Steinweg

Stefan Steinweg (ur. 24 lutego 1969 w Dortmundzie) – niemiecki kolarz torowy i szosowy, mistrz olimpijski oraz siedmiokrotny medalista torowych mistrzostw świata.
Kariera.
Pierwszy sukces w karierze Stefan Steinweg osiągnął w 1986 roku, kiedy został mistrzem świata juniorów w wyścigu punktowym. Rok później w tej samej kategorii wiekowej zdobył srebrny medal w tej konkurencji, a na mistrzostwach świata w Maebashi w 1990 roku wraz z kolegami był drugi w drużynowym wyścigu na dochodzenie w kategorii seniorów. Podczas mistrzostw świata w Stuttgarcie w 1991 roku wspólnie z Michaelem Glöcknerem, Jensem Lehmannem i Andreasem Walzerem zdobył złoty medal w drużynowym wyścigu na dochodzenie. W tym samym składzie reprezentacja Niemiec triumfowała także na igrzyskach olimpijskich w Barcelonie w 1992 roku. Na kolejny sukces Steinweg musiał zaczekać do 1998 roku, kiedy to na mistrzostwach świata w Bordeaux razem z Andreasem Kappesem zdobył brązowy medal w madisonie. Kolejne dwa medale zdobył podczas mistrzostw świata w Manchesterze w 2000 roku, gdzie był drugi indywidualnie na dochodzenie, przegrywając jedynie z Lehmannem, a razem z Erikiem Weispfennigiem zdobył złoto w madisonie. Na rozgrywanych rok później mistrzostwach świata w Antwerpii zdobył brąz w drużynowym wyścigu na dochodzenie, a podczas mistrzostw świata w Kopenhadze w 2002 roku zdobył brązowy medal w scratchu, ulegając tylko Szwajcarowi Franco Marvulliemu oraz Brytyjczykowi Tony'emu Gibbowi.

</doc>
<doc id="2717399" url="https://pl.wikipedia.org/wiki?curid=2717399" title="Sebastian Siedler">
Sebastian Siedler

Sebastian Siedler (ur. 18 stycznia 1978 w Lipsku) – niemiecki kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Sebastian Siedler osiągnął w 1996 roku, kiedy został wicemistrzem świata juniorów w drużynowym wyścigu na dochodzenie. Cztery lata później, podczas mistrzostw świata w Manchesterze osiągnął największy sukces swojej kariery wspólnie z Guido Fulstem, Danielem Becke oraz Jensem Lehmannem zdobywając złoty medal w tej samej konkurencji. W 2001 roku Niemcy w składzie: Siedler, Christian Bach, Lehmann i Fulst zajęli drużynowo trzecie miejsce na mistrzostwach świata w Antwerpii. Ostatni medal zdobył na mistrzostwach świata w Kopenhadze w 2002 roku, gdzie razem z Bachem, Fulstem i Lehmannem zajął drugie miejsce w drużynowym wyścigu na dochodzenie. Od 2003 roku startował głównie w wyścigach szosowych, w 2010 roku zakończył karierę.

</doc>
<doc id="2717400" url="https://pl.wikipedia.org/wiki?curid=2717400" title="Holonim">
Holonim

Holonim (z gr. "holos" – cały, "onoma" – imię) – wyraz oznaczający całość złożoną z pewnych części, np. "samochód" w stosunku do wyrazu "koło" lub "osa" w stosunku do wyrazu "żądło". Pojęciem przeciwstawnym wobec holonimu jest meronim.

</doc>
<doc id="2717402" url="https://pl.wikipedia.org/wiki?curid=2717402" title="Meronim">
Meronim

Meronim (z gr. "meros" – część, "onoma" – imię) – wyraz oznaczający część pewnej całości, np. "wagon" w stosunku do wyrazu "pociąg" czy "konar" w stosunku do wyrazu "drzewo". Pojęciem przeciwstawnym wobec meronimu jest holonim. Dwa lub więcej meronimy tego samego holonimu pozostają ze sobą w stosunku komeronimii (są komeronimami).

</doc>
<doc id="2717403" url="https://pl.wikipedia.org/wiki?curid=2717403" title="Christian Bach (kolarz)">
Christian Bach (kolarz)

Christian Bach (ur. 22 marca 1979 w Meiningen) – niemiecki kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Christian Bach osiągnął w 1997 roku, kiedy został wicemistrzem świata juniorów w drużynowym wyścigu na dochodzenie, a indywidualnie był trzeci. Cztery lata później, podczas mistrzostw świata w Antwerpii wspólnie z Guido Fulstem, Sebastianem Siedlerem oraz Jensem Lehmannem wywalczył brązowy medal w drużynowym wyścigu na dochodzenie. Największy sukces w karierze osiągnął podczas mistrzostw świata w Kopenhadze w 2002 roku, gdzie w tej samej konkurencji Niemcy w tym samym składzie zdobyli tym razem srebrne medale. Od 2007 roku startował głównie w wyścigach szosowych, w 2009 roku zakończył karierę. Nie startował na igrzyskach olimpijskich.

</doc>
<doc id="2717406" url="https://pl.wikipedia.org/wiki?curid=2717406" title="Renault Twizy">
Renault Twizy

Renault Twizy – model miejskiego, dwuosobowego auta elektrycznego produkowanego przez francuski koncern Renault od 2012 roku. Wymiarami i ceną przypomina popularne w miastach zachodnioeuropejskich skutery trzykołowe. Model Twizy 80 rozwija prędkość maksymalną 80 km/h, natomiast model Twizy 45 prędkość 50 km/h (we Francji dostępny bez prawa jazdy). Katalogowy zasięg wynosi 100 km, jednak sam producent podaje spodziewany zasięg 80 km. Twizy jest pojazdem dwuosobowym, z układem foteli 1+1. W wersji podstawowej pojazd nie posiada bocznych drzwi oraz szyb, te są dostępne jako wyposażenie opcjonalne. 
Twizy jest od 2013 roku oferowane także w wersji dostawczej Cargo. W samochodzie przebudowano konstrukcję wnętrza, gdzie ścianę grodziową ustawiono za fotelem kierowcy. W ten sposób w tylnej części auta stworzono zamykaną przestrzeń ładunkową o pojemności 180 litrów i ładowności maksymalnej 75 kilogramów.

</doc>
<doc id="2717407" url="https://pl.wikipedia.org/wiki?curid=2717407" title="Sanktuarium Matki Bożej z Lourdes w Rudzie Śląskiej-Kochłowicach">
Sanktuarium Matki Bożej z Lourdes w Rudzie Śląskiej-Kochłowicach

Sanktuarium Matki Bożej z Lourdes w Rudzie Śląskiej-Kochłowicach – rzymskokatolicki kościół filialny i sanktuarium maryjne mieszczące się przy ulicy Wyzwolenia w Rudzie Śląskiej, w dzielnicy Kochłowice. Najstarszy kościół w mieście.
Historia.
Kościół został wybudowany w stylu późnobarokowym w 1806 roku, konsekrowany 26 października 1806 przez księdza proboszcza parafii kochłowickiej kanonika Jerzego Przybyłę. Do jego budowy użyto miejscowego kamienia. Koszty budowy zostały częściowo sfinansowane przez hrabiego Łazarza Henckla von Donnersmarcka i jego żonę Antonię. Budowniczym świątyni był pan Hoffman z Rybnika.
Architektura.
Jest to świątynia jednonawowa, usytuowana na osi wschód-zachód, posiada wejście od zachodu. Długość budowli - 31 metrów, szerokość - 10,5 metra. W absydzie jest umieszczone prezbiterium, które jest nieco niższe i węższe od nawy głównej. Z niego można wejść do kwadratowej zakrystii. Ściany prezbiterium i nawy posiadają przyścienne filary o profilowanych narożnikach i lizenach od frontu. Sklepienie posiada kształt ceglasty, jest oparte na gurtach - w nawie mieszczą się trzy przęsła, a jedno znajduje się w prezbiterium. Do świątyni wchodzi się przez kruchtę, oraz przez wejście boczne umieszczone od północy, w przęśle środkowym nawy. Z prawej strony kruchty mieści się przybudówka-składzik, z lewej wejście po kręconych schodach, na chór i na wieżę. Fasada zewnętrzna świątyni posiada cokół i gzyms koronujący oraz podziały ramowe. Posiada dwie kondygnacje o niejednakowej szerokości. W połączeniu kondygnacji mieszczą się dwa spływy wolutowe. Nad głównym wejściem mieści się nadproże zbliżone kształtem do łuku wejścia. Okno jest umieszczone wysoko, oraz dwa jednakowe otwory w wyższej kondygnacji. Wieża posiada belkowanie, w którym jest umieszczony zegar, i zakończona jest kopulastym hełmem posiadającym latarnię i krzyż na wierzchołku.
Wyposażenie.
Kościół posiada barokowo-klasycystyczną ambonę z baldachimem z XVIII wieku. Także z tego stulecia pochodzi barokowa kamienna chrzcielnica. W kruchcie mieszczą się kamienne chrzcielnice wykonane w stylu późnobarokowym.
Sanktuarium maryjne.
W dniu 19 grudnia 2008 r. kościół został ogłoszony Sanktuarium Matki Bożej z Lourdes przez arcybiskupa katowickiego Damiana Zimonia. Przedmiotem kultu jest grota lurdzka, poświęcona 8 grudnia 1904 roku.

</doc>
<doc id="2717408" url="https://pl.wikipedia.org/wiki?curid=2717408" title="John Brenner">
John Brenner

John Brenner (ur. 4 stycznia 1961) – amerykański lekkoatleta specjalizujący się w pchnięciu kulą oraz rzucie dyskiem.
Sukcesy sportowe.
W 1980 r. zdobył w Greater Sudbury brązowy medal w pchnięciu kulą podczas igrzysk panamerykańskich juniorów. W 1984 r. zdobył dwa tytuły mistrza organizacji "National Collegiate Athletic Association", w pchnięciu kulą oraz w rzucie dyskiem. W latach 1986 i 1987 zdobył tytuł mistrza Stanów Zjednoczonych w pchnięciu kulą. W 1986 r. zdobył brązowy medal podczas Igrzysk Dobrej Woli w Moskwie. Największy sukces na arenie międzynarodowej odniósł w 1987 r. w Rzymie, zdobywając brązowy medal mistrzostw świata w pchnięciu kulą (z wynikiem 21,75 m; za Wernerem Günthörem i Alessandro Andrei). Podczas tych zawodów startował również w konkurencji rzutu dyskiem, ale nie zdobył kwalifikacji do finału. 

</doc>
<doc id="2717413" url="https://pl.wikipedia.org/wiki?curid=2717413" title="Jakob Buchholtz">
Jakob Buchholtz

Jakob Buchholtz (ur. 29 grudnia 1696 w Kieżmarku - zm. 14 maja 1758 r. tamże) – spiskoniemiecki rzemieślnik (iglarz) działający w Kieżmarku, z zamiłowania badacz przyrody Tatr i turysta tatrzański.
Był synem Georga Buchholtza starszego (1643–1724) i młodszym bratem Georga Buchholtza juniora (1688–1737). W przeciwieństwie do starszego brata nie odebrał starannego wykształcenia, od młodości przyuczając się do zawodu. W następnych latach jednak więcej czasu niż iglarstwu poświęcał poznawaniu Tatr, poszukiwaniom minerałów i zbieraniu leczniczych roślin. Opierając się na wiedzy uzyskanej od ojca i brata penetrował ich zakątki, zapuszczając się z czasem i w inne rejony Spisza, zwłaszcza w bogate w różne użyteczne kopaliny Rudawy Słowackie. Był przekonany, że Wysokie Tatry należą do najwyższych masywów górskich na świecie oraz o tym, że w ich dolinach ukryte są ogromne bogactwa, które jedynie czekają na swego odkrywcę. Przekonanie to szeroko propagował, do tego stopnia, że późniejsze publikacje często klasyfikowały go do rzędu „pseudonaukowych poszukiwaczy skarbów”. W rzeczywistości posiadał, nabytą z czasem drogą praktyki, dość rozległą wiedzę mineralogiczną, którą w dodatku potrafił umiejętnie rozpropagować. Dzięki temu jego nazwisko zostało utrwalone w dziejach poznania Tatr nawet bardziej, niż nazwiska jego ojca i brata. Jest on np. jedyną osobą z rodziny Buchholtzów, którą uwzględniła wielka, wychodząca w l. 1911-1935 encyklopedia węgierska Révai nagy lexikona.
W 1746 r. wykonał z autentycznych minerałów tatrzańskich plastyczną mapę Tatr i sprzedał ją vácowskiemu biskupowi Althowi. W tym samym roku wysłał do Wiednia na adres dworskiego muzeum (Hofmuseum) bogatą kolekcję okazów przyrodniczych z Tatr, zwłaszcza minerałów i skamieniałości. Zbiór wzbudził zainteresowanie Franciszka I, małżonka cesarzowej Marii Teresy. W odpowiedzi władca poinformował Buchholtza za pośrednictwem dowódcy koszyckiego garnizonu, gen. Engelhardta, że wyśle w Tatry komisję naukową, która zbada tamtejsze warunki naturalne, a zwłaszcza oceni możliwości praktycznego wykorzystania tatrzańskich bogactw mineralnych.
List od generała Engelhardta z dnia 21 lipca 1751 r. zobowiązywał Jakoba Buchholtza do zorganizowania i poprowadzenia wyprawy badawczej w Tatry, a także do wyposażenia jej we wszystkie potrzebne pomoce techniczne, jak drabinki linowe, liny, pochodnie i „żelaza na stopy” ("Fusseisen"). Komisja przybyła do Kieżmarku 26 lipca 1751 r. W jej skład wchodzili: nadworni matematycy ("Hof-Mathematici") Joseph Anton Nagel i Johann Ludwig de Baillon (późniejszy "Naturalienkabinets-Direktor"), astronom, matematyk i geodeta z Koszyc, jezuita Joseph Liesganig, zarządca kremnickich kopalń i hut Ernest Retz oraz wojskowy kartograf z Budy, porucznik inżynier Franz Langner. Grupę uzupełniali czterej górnicy (Bergheüer), wyposażeni w narzędzia i materiały wybuchowe: Ján Juhászy i Ján Zipfenpfennig z Gelnicy oraz Zigmunt Wagner i Ján Zavacký z Kremnicy. Po zapoznaniu się ze zbiorami minerałów Buchholtza w dniu 29 lipca komisja wyruszyła w teren. Trasa wyprawy obejmowała kolejno rejon Pienin, doliny po północnej stronie Tatr Wysokich, a następnie te po ich stronie południowej, obszar górnego Pohronia, a w końcu tereny leżące na trasie Koszyce – Miszkolc. W tym ostatnim mieście ekspedycja zakończyła działanie. Jej członkowie wrócili do Wiednia, a Buchholtz – przez Koszyce i Gelnicę do Kieżmarku.
Bezpośrednio po powrocie Liesganig osobiście złożył ustną relację cesarzowi. Ten podziękował listownie Buchholtzowi za włożony trud, koszty ekspedycji nagrodził pewną sumą pieniędzy i zachęcił do dalszych badań. Nie podjął jednak żadnych działań w kierunku uruchomienia w Tatrach prac wydobywczych, a dostarczone eksponaty spoczęły w muzeum. Sam Buchholtz z kolei sporządził dla cesarza obszerną relację pisemną, w której dokładnie opisane itinerarium i przebieg wyprawy mieszają się z jego zawyżoną oceną wyników ekspedycji i zupełnie abstrakcyjnymi wnioskami. Dokument ten został opublikowany dopiero po śmierci Jakoba Buchholtza w almanachu „Ungarisches Magazin” z roku 1787 pt. "Reise auf die Karpatischen Gebirge, und in die angränzenden Gespanschaften".
W 1752 r., niezrażony brakiem reakcji ze strony dworu, Buchholtz przygotował transport obejmujący 8 beczek i kilka skrzyń z próbkami minerałów z Tatr, północnego Spiszu, Rudaw Słowackich, Słowackiego Krasu i innych terenów. W towarzystwie swego syna Johanna Georga (ur. 1723) zawiózł to do Wiednia, gdzie podczas uzyskanej audiencji przekazał zbiór cesarzowi. W zamian otrzymał cesarską pochwałę, 200 dukatów oraz list polecający dla siebie, syna oraz swojego pomocnika Mathiasa Fabricy'ego. List, datowany na 1 sierpnia 1752 r., upoważniał wymienione w nim osoby do prowadzenia swobodnych badań mineralogicznych na terenie całych Węgier i Siedmiogrodu oraz otrzymania w tym zakresie niezbędnej pomocy ze strony obywateli i urzędów. Co do zakresu i ewentualnych wyników takich badań, o ile w ogóle zostały przedsięwzięte, nie mamy żadnych wiadomości.
W tym samym 1752 r. Buchholtz zestawił obszerny opis Tatr pt. "Beschreibung des wundervollen Karpatischen Schnee-Gebirges" (wydanego pośmiertnie w 1783 r.). Oparł się w nim głównie o opracowania swojego ojca, jednak uzupełnił je również informacjami uzyskanymi od swojego brata, zaczerpniętymi z dzieła Mateja Bela oraz o własnymi obserwacjami. Pierwsze 2/3 tekstu obejmują opis topograficzny Tatr, pozostała część - informacje przyrodnicze (mineralogia, botanika, zoologia). Swoje wędrówki po Tatrach i okolicy z 1752 r. opisał w tekście pt. "Abermalige Reise in die Karpatischen Gebirge, und die angränzenden Gespanschaften" (również wydane dopiero pośmiertnie w 1787 r.).

</doc>
<doc id="2717415" url="https://pl.wikipedia.org/wiki?curid=2717415" title="Edgardo Simón">
Edgardo Simón

Edgardo Simón (ur. 16 grudnia 1974) – argentyński kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Edgardo Simón osiągnął w 1997 roku, kiedy zwyciężył w klasyfikacji generalnej wyścigu Vuelta al Valle. Rok wcześniej wystąpił na igrzyskach olimpijskich w Atlancie, gdzie zajął czternaste miejsce w drużynowym wyścigu na dochodzenie. Na igrzyskach olimpijskich w Sydney w 2000 roku w tej samej konkurencji był dziewiąty, a wspólnie Juanem Curuchetem zdobył brązowy medal w madisonie na mistrzostwach świata w Manchesterze. Sukces z Manchesteru Argentyńczycy powtórzyli także podczas mistrzostw świata w Kopenhadze w 2002 roku. Ponadto Simón zwyciężył w indywidualnym wyścigu na dochodzenie podczas igrzysk panamerykańskich w Santo Domingo w 2003 roku, jest też wielokrotnym medalistą mistrzostw kraju.

</doc>
<doc id="2717417" url="https://pl.wikipedia.org/wiki?curid=2717417" title="Mario Fayos">
Mario Fayos

Mario Fayos (ur. 2 lutego 1927) – urugwajski lekkoatleta specjalizujący się w biegach sprinterskich, uczestnik letnich igrzysk olimpijskich w Londynie (1948).
Podczas olimpiady startował w trzech konkurencjach sprinterskich: w biegu na 100 i 200 metrów oraz w sztafecie 4 x 100 metrów. Najlepiej zaprezentował się w biegu na 100 metrów, zwyciężając w jednej z rund kwalifikacyjnych i zdobywając awans do ćwierćfinału. Zajął w nim 5. miejsce i odpadł z dalszej rywalizacji. W pozostałych dwóch konkurencjach odpadł w rundach kwalifikacyjnych.
W 1949 r. zdobył w Limie dwa medale mistrzostw Ameryki Południowej: złoty (w biegu na 200 metrów) oraz brązowy (w biegu na 100 metrów).
Rekordy życiowe:

</doc>
<doc id="2717419" url="https://pl.wikipedia.org/wiki?curid=2717419" title="Odznaka Honorowa Miasta Poznania">
Odznaka Honorowa Miasta Poznania

Odznaka Honorowa Miasta Poznania – polskie jednostopniowe regionalne odznaczenie okresu PRL, ustanowione 5 lipca 1960 w formie odznaki honorowej.
Historia.
Odznaka była przyznawana przez Prezydium Miejskiej Rady Narodowej Poznaniu zarówno osobom fizycznym, jak i zbiorowościom.
Miała wygląd rozetki (średnicy 25 mm) z umieszczoną wewnątrz kwadratową, emaliowaną na niebiesko tarczą z wizerunkiem poznańskiego ratusza na awersie, z napisem w czterech wierszach „ZASŁUŻONEMU OBYWATELOWI MIASTA POZNANIA” i pojedynczymi gałązkami laurowymi nad i pod napisem na nieemaliowanym rewersie. Odznaka była mocowana do prostokątnej metalowej zawieszki o wymiarach 25 x 7 mm, emaliowanej na niebiesko, ze złotymi liśćmi laurowymi. Wersja dla zbiorowości miała średnicę 90 mm, zawieszkę o wymiarach 90 x 20 mm, a napis na rewersie został zmieniony na „ZA ZASŁUGI W ROZWOJU MIASTA POZNANIA”. Odznaka wykonywana była ze złoconego tombaku. Autorem projektu był artysta grafik Zbigniew Kaja.
Archiwum Państwowe w Poznaniu w 1991 przejęło dokumentację związaną z przyznawaniem odznaki. Biuro Rady Miasta szacuje liczbę uhonorowanych odznaką na kilkanaście tysięcy osób.
Od 1991, podobnie jak w czasach II RP, zasłużonym dla miasta nadaje się honorowe wyróżnienia w postaci tytułów i Zasłużony dla Miasta Poznania.
Przed ustanowieniem Odznaki Honorowej Miasta Poznania nadawano złotą, srebrną i brązową Odznakę honorową „Za zasługi w rozwoju miasta Poznania”, ustanowioną 22 lutego 1956.

</doc>
<doc id="2717420" url="https://pl.wikipedia.org/wiki?curid=2717420" title="Juan López (lekkoatleta)">
Juan López (lekkoatleta)

Juan Jacinto López Testa (ur. 14 lutego 1926) – urugwajski lekkoatleta specjalizujący się w biegach sprinterskich, uczestnik letnich igrzysk olimpijskich w Londynie (1948).
Podczas olimpiady startował w trzech konkurencjach sprinterskich: w biegu na 100 i 200 metrów oraz w sztafecie 4 x 100 metrów. Najlepiej zaprezentował się w biegu na 100 metrów, zwyciężając w jednej z rund kwalifikacyjnych i zdobywając awans do ćwierćfinału. Zajął w nim 2. miejsce i zakwalifikował się do półfinału, w którym zajął 5. miejsce, odpadając z dalszej rywalizacji. Zwyciężył również w rundzie kwalifikacyjnej w biegu na 200 metrów, jednakże w ćwierćfinale nie wystąpił, natomiast w biegu sztafetowym odpadł wraz z urugwajskimi sprinterami w rundzie kwalifikacyjnej.
Rekordy życiowe:

</doc>
<doc id="2717426" url="https://pl.wikipedia.org/wiki?curid=2717426" title="Jenny Longuet">
Jenny Longuet

Jenny Caroline Longuet (ur. 1 maja 1844 w Paryżu, zm. 11 stycznia 1883) – niemiecka działaczka socjalistyczna, pierwsze dziecko Jenny von Westphalen i Karola Marksa.
Życiorys.
W latach siedemdziesiątych i osiemdziesiątych XIX wieku pisała do francuskiej gazety "Marsylianka". W 1872 wyszła za mąż za Charlesa Longueta, mieli pięciu synów i córkę. Zmarła 11 stycznia 1883. Prawdopodobnie chorowała na raka pęcherza moczowego.

</doc>
<doc id="2717427" url="https://pl.wikipedia.org/wiki?curid=2717427" title="Däuren Kusajynow">
Däuren Kusajynow

Däuren Kusajynow (kaz.: Дәурен Құсайынов; ros.: Даурен Кусаинов, "Dauren Kusainow"; ur. 10 kwietnia 1984) – kazachski piłkarz, od 2011 roku grający w klubie Żetysu Tałdykorgan. Występuje na pozycji pomocnika. W reprezentacji Kazachstanu zadebiutował w 2006 roku. Do tej pory rozegrał w niej jeden mecz.

</doc>
<doc id="2717428" url="https://pl.wikipedia.org/wiki?curid=2717428" title="Ortoepia">
Ortoepia

Ortoepia (gr. ὀρθός, "orthos" „poprawny”, ἔπος, "épos" „słowo, mowa”) – unormowany system wymowy konkretnego języka, w szczególności odmiany literackiej, standardowej. Mianem ortoepii określa się również dział językoznawstwa badający normatywną wymowę, blisko związany z fonetyką i fonologią. Praktyka ortoepii polega na sankcjonowaniu w sposób preskryptywny pewnego wariantu wymowy, który uznaje się za optymalny pod względem rozprzestrzenienia, systemowości, spójności itp. Założeniem ortoepii jest osiągnięcie pewnej jednolitości w zakresie wymowy i tym samym umożliwienie komunikacji między użytkownikami różnych gwar.
W skład ortoepii mogą wchodzić także ortofonia i ortografia.

</doc>
<doc id="2717432" url="https://pl.wikipedia.org/wiki?curid=2717432" title="Walter Pérez (lekkoatleta)">
Walter Pérez (lekkoatleta)

Walter Pérez (ur. 1 listopada 1924, zm. 30 grudnia 2009 w Limie) – urugwajski lekkoatleta specjalizujący się w biegach sprinterskich, uczestnik letnich igrzysk olimpijskich w Londynie (1948).
W latach 1943 (w Santiago) i 1945 (w Montevideo) dwukrotnie zdobył srebrne medale mistrzostw Ameryki Południowej w biegu na 100 metrów. Podczas olimpiady w 1948 r. w Londynie startował w trzech konkurencjach sprinterskich: w biegu na 100 i 200 metrów oraz w sztafecie 4 x 100 metrów, we wszystkich trzech odpadając w rundach kwalifikacyjnych.
Był kilkukrotnym rekordzistą kraju w biegach na 100 i 200 metrów. 
W 1984 r. pełnił funkcję kierownika reprezentacji Urugwaju podczas igrzysk olimpijskich w Los Angeles.
Rekordy życiowe:

</doc>
<doc id="2717434" url="https://pl.wikipedia.org/wiki?curid=2717434" title="Uzovce">
Uzovce

Uzovce – wieś (obec) na Słowacji, w kraju preszowskim w powiecie Sabinov. Pierwsze wzmianki o miejscowości pochodzą z roku 1370.
Według danych z dnia 31 grudnia 2010 wieś zamieszkiwało 518 osób, w tym 258 kobiet i 260 mężczyzn. We wsi znajdował się sklep spożywczy, lokal gastronomiczny, warsztat mechaniczny, biblioteka, boisko piłkarskie, a także urząd pocztowy.
W 2001 roku względem narodowości i przynależności etnicznej całość populacji stanowili Słowacy. 98,33% spośród nich wyznawało rzymskokatolicyzm, a 1,26% grekokatolicyzm. We wsi znajdowało się 116 domostw.

</doc>
<doc id="2717447" url="https://pl.wikipedia.org/wiki?curid=2717447" title="Symposiachrus">
Symposiachrus

Symposiachrus – rodzaj ptaka z rodziny monarek (Monarchidae).
Zasięg występowania.
Rodzaj obejmuje gatunki występujące na Nowej Gwinei, Małych Wyspach Sundajskich, Molukach, Wyspach Kai, Kofiau, Biak, Wyspach Admiralicji, Archipelagu Bismarcka i Wyspach Salomona.
Morfologia.
Długość ciała 14–18 cm; masa ciała 9–26,5 g.
Systematyka.
Etymologia.
"Symposiachrus:" "sun", συμ "sum" „razem”; ποσις "posis" „mąż”; αχρως "akhrōs" „blady”.
Podział systematyczny.
Gatunki z tego taksonu często zaliczane są do rodzaju "Monarcha". Do rodzaju należą następujące gatunki:

</doc>
<doc id="2717449" url="https://pl.wikipedia.org/wiki?curid=2717449" title="Zbigniew Opalewski">
Zbigniew Opalewski

Zbigniew Opalewski (ur. w 1953 w Stargardzie Szczecińskim) – polski artysta plastyk, malarz, grafik, rysownik i animator kultury.
Absolwent Państwowego Liceum sztuk Plastycznych w Bydgoszczy, w 1979 roku ukończył Państwową Wyższą Szkołę Sztuk Plastycznych w Gdańsku. Dyplom na Wydziale Grafiki z projektowania graficznego u prof. J. Krechowicza. Mieszka w Elblągu.
W latach 1998–2008 był dyrektorem "Centrum Sztuki Galeria EL" w Elblągu. Prowadził elbląską galerię Pro Arte Pax. Był komisarzem i uczestnikiem kilkunastu ogólnopolskich plenerów malarskich, m.in. w Kadynach, Fromborku, Stegnie, Dzierzganiu, Białowieży, Ciechocinku, Supraślu, Pasłęku. Należy do Warmińsko-Mazurskiego Stowarzyszenia „Areszt Sztuki”.
Brał udział w ponad 150 wystawach zbiorowych okręgowych, ogólnopolskich i międzynarodowych. Jest autorem ponad 30 wystaw indywidualnych prezentowanych w Elblągu, Warszawie, Rotenburg (Wümme) (Niemcy), Sittensen (Niemcy), Wolbeck (Niemcy), Gdańsku, Braniewie, Młynarach, Dzierzgoniu, Pasłęku, Olkuszu, Miechowie, Nowym Targu.
Wielokrotnie nagradzany za twórczość, w 1987 roku był stypendystą Ministerstwa Kultury i Sztuki. W 2007 roku otrzymał odznakę honorową „Zasłużony dla Kultury Polskiej”.

</doc>
<doc id="2717450" url="https://pl.wikipedia.org/wiki?curid=2717450" title="Mistrzostwa Świata w Hokeju na Lodzie 2013 (elita)">
Mistrzostwa Świata w Hokeju na Lodzie 2013 (elita)

Mistrzostwa Świata w Hokeju na Lodzie Elity 2013 odbywały się w dniach 3–19 maja w Szwecji i Finlandii. Miastami goszczącymi były Sztokholm oraz Helsinki (w ramach dwuletniej umowy w 2012 roku miejscem półfinałów i meczów o medale były Helsinki, zaś w 2013 roku odwrotnie - Sztokholm). Był to 77. turniej o złoty medal mistrzostw świata. 
W turnieju uczestniczyło 16 najlepszych drużyn na świecie. System rozgrywania meczów był inny niż w niższych dywizjach.
Wybór gospodarza.
O organizację mistrzostw świata elity w 2013 roku ubiegało się pięć państw. Na kongresie w Vancouver w dniu 21 września 2007 roku na gospodarza mistrzostw wybrano Szwecję. Ta kandydatura uzyskała 70 głosów, o 55 więcej od drugiej Białorusi. Swoją kandydaturę wycofała Łotwa i poparła Szwecję. Inne kraje, które ubiegały się o organizację turnieju, to: Węgry oraz Czechy.
Na kongresie w Bernie w 2009 roku ogłoszono, że Finlandia (gospodarz mistrzostw w 2012 roku) zorganizuje turniej wspólnie ze Szwecją zarówno w 2012, jak i 2013 roku.
Organizacja.
Od 2012 (zmiana po raz pierwszy od 2000 roku) zmieniono format mistrzostw świata seniorów. Dotychczasowe dwie fazy grupowe zastąpiono jedną, w której 16 zespołów zostało podzielone na dwie grupy (jedna w Helsinkach, druga w Sztokholmie). Najsłabsza drużyna w każdej z grup spada bezpośrednio do I dywizji, zaś cztery najlepsze uzyskują awans do ćwierćfinałów. Główna część fazy pucharowej odbędzie się w Sztokholmie (dwa ćwierćfinały, półfinały i mecze o medale), jedynie dwa mecze ćwierćfinałowe odbędą się w Helsinkach.
Uczestnicy.
W turnieju elity uczestniczyło 16 zespołów - 14 z państw europejskich, 2 z Ameryki Północnej.
Zgodnie z turniejowym regulaminem IIHF w składach drużyn może być maksymalnie 25 zawodników (22 graczy z pola i 3 bramkarzy). Minimalna zaś liczba zgłoszonych hokeistów to 15 zawodników z pola i 2 bramkarzy. W razie niepełnej liczby graczy zgłoszonych przed rozpoczęciem turnieju kolejni reprezentanci mogą być rejestrowani sukcesywnie aż do wypełnienia maksymalnego limitu. Do pojedycznego meczu jest awizowanych 20 graczy z pola i 2 bramkarzy, jednak w jego trakcie wszyscy zawodnicy zgłoszeni na mistrzostwa muszą przebywać na tereniu obiektu, gdzie odbywa się spotkanie.
Sędziowie.
IIHF wybrała do prowadzenia spotkań podczas mistrzostw 16 sędziów głównych oraz 16 liniowych. Oto lista arbitrów:
Faza grupowa.
Grupa S.
Tabela
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Grupa H.
Tabela
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Statystyki.
Stan po zakończeniu turnieju. Źródło: IIHF.com
Klasyfikacje bramkarzy.
Zestawienie uwzględnia bramkarzy, którzy rozegrali minimum 40% łącznego czasu gry swoich zespołów. Źródło: IIHF.com

</doc>
<doc id="2717451" url="https://pl.wikipedia.org/wiki?curid=2717451" title="Hércules Azcune">
Hércules Azcune

Hércules Azcune (ur. 30 sierpnia 1928, zm. 30 września 2004) – urugwajski lekkoatleta, wieloboista, dwukrotny uczestnik letnich igrzysk olimpijskich (Londyn 1948, Helsinki 1952).
Podczas olimpiady w Londynie (1948) wystąpił w dziesięcioboju, skoku wzwyż i sztafecie 4 x 100 metrów. Najlepiej zaprezentował się w skoku wzwyż, kwalifikując się do szerokiego finału, w którym zajął 14. miejsce. W końcowej klasyfikacji dziesięcioboju zajął 20. miejsce, natomiast w biegu sztafetowym wraz z urugwajskimi sprinterami odpadł w rundzie kwalifikacyjnej. W kolejnych igrzyskach w 1952 r. w Helsinkach wystąpił w konkursie skoku wzwyż, nie zdobywając awansu do finału.
Zdobył cztery medale mistrzostw Ameryki Południowej: dwa złote (Montevideo 1945, Lima 1949 – oba w skoku wzwyż), srebrny (1949 – w dziesięcioboju) oraz brązowy (1945 – w biegu na 400 metrów przez płotki).
Był żonaty z Normą, z którą miał syna Carlosa i córkę Lucíę.
Rekordy życiowe:

</doc>
<doc id="2717456" url="https://pl.wikipedia.org/wiki?curid=2717456" title="Jarovnice">
Jarovnice

Jarovnice – wieś (obec) na Słowacji, w kraju preszowskim w powiecie Sabinov. Pierwsze wzmianki o miejscowości pochodzą z roku 1260.
Według danych z dnia 31 grudnia 2010 wieś zamieszkiwało 5598 osób, w tym 2812 kobiet i 2786 mężczyzn. We wsi znajdował się sklep spożywczy i lokal gastronomiczny, biblioteka, boisko piłkarskie, sala gimnastyczna, a także urząd pocztowy.
W 2001 roku względem narodowości i przynależności etnicznej 82,20% populacji stanowili Słowacy, 16,29% Romowie, 0,22% Czesi, 0,05% Rusini, a po 0,02% Węgrzy i Rusini. 95,98% spośród mieszkańców wyznawało rzymskokatolicyzm, 0,99% grekokatolicyzm, 0,96% pozostawało bez wyznania. We wsi znajdowały się 372 domostwa.

</doc>
<doc id="2717457" url="https://pl.wikipedia.org/wiki?curid=2717457" title="Dengeki G’s Magazine">
Dengeki G’s Magazine

 – japoński magazyn wydawany przez Kadokawa Corporation (dawniej przez MediaWorks i ASCII Media Works) publikujący informacje o grach komputerowych i anime o tematyce bishōjo. Magazyn po raz pierwszy pojawił się w sprzedaży 26 grudnia 1992 roku pod nazwą „Dengeki PC Engine”, która została zmieniona na obecną w 2002 roku. Specjalne wydania magazynu o nazwie „Dengeki G's Festival!” publikowane są w nieregularnych odstępach czasu, a każdy poświęcony jest konkretnej grze bishōjo. Cztery inne wydania specjalne to „Dengeki G’s Festival! Comic”, „Dengeki G's Festival! Deluxe”, „Dengeki G's Festival! Anime” oraz „Dengeki Festival! Heaven”. 
W miesięczniku publikowane były także mangi i powieści ilustrowane na podstawie gier, jednak w czerwcu 2014 roku większość z nich została przeniesiona do nowego czasopisma „Dengeki G’s Comic”. Zmieniony został wtedy również format magazynu z AB na większy .

</doc>
<doc id="2717460" url="https://pl.wikipedia.org/wiki?curid=2717460" title="Pedro Listur">
Pedro Listur

Pedro María Listur González (ur. 6 kwietnia 1922 w Trinidadzie, zm. 5 września 2004 w Montevideo) – urugwajski lekkoatleta specjalizujący się w skoku wzwyż, uczestnik letnich igrzysk olimpijskich w Londynie (1948).
W 1945 r. zdobył w Montevideo brązowy medal mistrzostw Ameryki Południowej w skoku wzwyż. Podczas olimpiady w 1948 r. w Londynie nie zakwalifikował się do finału, w końcowej klasyfikacji zajmując 21. miejsce. 
Rekord życiowy w skoku wzwyż: 1,94 (1948)

</doc>
<doc id="2717465" url="https://pl.wikipedia.org/wiki?curid=2717465" title="Grallina">
Grallina

Grallina – rodzaj ptaka z rodziny monarek (Monarchidae).
Występowanie.
Rodzaj obejmuje gatunki występujące w Australii i na Nowej Gwinei.
Morfologia.
Długość ciała 20–30 cm, masa ciała samców 40–118 g, samic 38–94,5 g.
Systematyka.
Etymologia.
Nazwa rodzajowa pochodzi od słowa w nowoczesnej łacinie: "grallinus" – „ze szczudłami” ("grallae" – „szczudła” (przestarzale "gradula" – „mały krok” ("gradus" – „krok”)))..
Gatunek typowy.
"Grallina melanoleuca" = "Corvus cyanoleucus" 
Podział systematyczny.
Do rodzaju należą następujące gatunki:

</doc>
<doc id="2717467" url="https://pl.wikipedia.org/wiki?curid=2717467" title="Juha Sipilä">
Juha Sipilä

Juha Sipilä (ur. 25 kwietnia 1961 w Veteli) – fiński polityk i przedsiębiorca, poseł do Eduskunty, od 2012 do 2019 przewodniczący Partii Centrum, w latach 2015–2019 premier Finlandii.
Życiorys.
W 1980 zdał egzamin maturalny. W 1986 ukończył studia z zakresu inżynierii na Uniwersytecie w Oulu. Od 1989 obejmował kierownicze stanowiska w spółkach prawa handlowego, był m.in. CEO w ADC Solitra, Fortel Invest i grupie Elektrobit. Pełnił też szereg funkcji w radach nadzorczych fińskich przedsiębiorstw.
W czasach studenckich działał w organizacji młodzieżowej Partii Centrum, później przez lata nie angażował się w działalność polityczną. W 2011 z powodzeniem wystartował do Eduskunty w wyborach parlamentarnych w okręgu wyborczym obejmującym prowincję Oulu. W 2012 wygrał wybory na przewodniczącego Partii Centrum.
Kierowane przez niego ugrupowanie zwyciężyło w wyborach w 2015, Juha Sipilä z powodzeniem ubiegał się o poselską reelekcję. Jako lider zwycięskiej partii rozpoczął następnie negocjacje nad zawiązaniem nowej rządowej koalicji. 28 kwietnia 2015 został wybrany na tymczasowego przewodniczącego Eduskunty.
Ostatecznie koalicję rządzącą poza Partią Centrum zawiązały Partia Koalicji Narodowej urzędującego premiera Alexandera Stubba i prawicowa Partia Finów Timo Soiniego. 28 maja 2015 Eduskunta zatwierdziła Juhę Sipilę na stanowisku premiera. Następnego dnia prezydent Sauli Niinistö dokonał zaprzysiężenia członków rządu. W marcu 2019, na kilka tygodni przez kolejnymi wyborami, Juha Sipilä ogłosił dymisję rządu wobec niemożności przeprowadzenia reformy służby zdrowia.
W tym samym roku utrzymał mandat poselski na kolejną kadencję, kierowani przez niego centryści zajęli czwarte miejsce, tracąc kilkanaście miejsc w parlamencie. Partia Centrum pozostała w koalicji rządowej, Juha Sipilä urząd premiera sprawował do 6 czerwca 2019, kiedy to zastąpił go socjaldemokrata Antti Rinne. 5 września tegoż roku na funkcji przewodniczącego partii zastąpiła go Katri Kulmuni.
Życie prywatne.
Juha Sipilä jest żonaty, ma pięcioro dzieci.

</doc>
<doc id="2717468" url="https://pl.wikipedia.org/wiki?curid=2717468" title="Narodzenie">
Narodzenie

Narodzenie (ang. "The Nativity Story") − amerykański film religijny na podstawie biblijnej opowieści o narodzinach Jezusa Chrystusa z 2006 roku, w reżyserii Catherine Hardwicke, z Keishą Castle-Hughes i Oscarem Isaacem w rolach głównych.
Premiera filmu miała miejsce 24 listopada 2006, w Polsce 1 grudnia 2006. Budżet filmu wyniósł 35 000 000 $. Obraz zarobił w Stanach Zjednoczonych 37 629 831 $, poza 8 802 433 $. W produkcji udział wzięły: New Line Cinema, Sound for Film oraz Temple Hill Entertainment. Dystrybucją zajął się Warner Bros. Zdjęcia zrealizowano m.in. w Materze we Włoszech i w Maroku. Za muzykę do filmu Mychael Danna był nominowany w 2007 do nagrody Światowej Akademii Muzyki Filmowej.
Fabuła.
Fabuła bazuje na opowiadaniu ewangelicznym. Maryja, młoda Żydówka z Nazaretu zostaje poślubiona cieśli Józefowi. Któregoś dnia dziewczynie objawia się Archanioł Gabriel, przepowiadając, iż zostanie matką Jezusa. Najpierw Maryja udaje się do swej krewnej Elżbiety, żony kapłana Zachariasza, z Galilei do Judei. Drugi raz, będąc brzemienną, wyruszy w podróż ze swoim mężem Józefem na spis ludności do Betlejem. Tam rodzi się Jezus. Do miejsca narodzin przybywają pasterze i królowie-mędrcy ze Wschodu. Rodzinie zagraża niebezpieczeństwo ze strony jerozolimskiego króla Heroda.

</doc>
<doc id="2717469" url="https://pl.wikipedia.org/wiki?curid=2717469" title="Puget-Théniers">
Puget-Théniers

Puget-Théniers (wł. "Poggetto Tenieri") – miejscowość i gmina we Francji, w regionie Prowansja-Alpy-Lazurowe Wybrzeże, w departamencie Alpy Nadmorskie.
Historia.
Miejscowość o dużym znaczeniu strategicznym w średniowieczu ze względu położenie pomiędzy Królestwem Francji a Świętym Cesarstwem Rzymskim Narodu Niemieckiego. W trakcie epidemii dżumy w XIV wieku zginęła 1/3 ludności. Podobnie jak całe księstwo Nicei miejscowość była ośrodkiem kontrrewolucji do czasu Restauracji.
W ramach reformy administracyjnej w 2014 roku Puget-Théniers utraciło status stolicy kantonu i zostało włączona do kantonu Vence.
Znane osoby.
8 lutego 1805 roku w ratuszu miejskim Puget-Théniers urodził się Louis Auguste Blanqui, działacz i przywódca rewolucyjny, uznawany za utopijnego socjalistę.

</doc>
<doc id="2717470" url="https://pl.wikipedia.org/wiki?curid=2717470" title="Puchar Niemiec w piłce nożnej (2011/2012)">
Puchar Niemiec w piłce nożnej (2011/2012)

Puchar Niemiec w piłce nożnej mężczyzn 2011/2012 – 69. edycja rozgrywek mających na celu wyłonienie zdobywcy Pucharu Niemiec, który uzyskał tym samym prawo gry w kwalifikacjach Ligi Europy 2012/2013. Po raz 3. trofeum wywalczyła Borussia Dortmund. Finał został rozegrany na Stadionie Olimpijskim w Berlinie.
Plan rozgrywek.
Rozgrywki szczebla centralnego składały się z 6 części:
Pierwsza runda.
Mecze zostały rozegrane w okresie 29 lipca–1 sierpnia 2011 roku.
Druga runda.
Mecze zostały rozegrane 25 i 26 października 2011 roku.
Trzecia runda.
Mecze zostały rozegrane 20 i 21 grudnia 2011 roku.
Ćwierćfinały.
Mecze zostały rozegrane 7 i 8 lutego 2012 roku. 
Półfinały.
Mecze zostały rozegrane 20 i 21 marca 2012 roku.

</doc>
<doc id="2717471" url="https://pl.wikipedia.org/wiki?curid=2717471" title="Boże Narodzenie (ujednoznacznienie)">
Boże Narodzenie (ujednoznacznienie)

Boże Narodzenie – jedno z najważniejszych świąt w religii chrześcijańskiej

</doc>
<doc id="2717474" url="https://pl.wikipedia.org/wiki?curid=2717474" title="Joaquín Lluch y Garriga">
Joaquín Lluch y Garriga

Joaquín Lluch y Garriga (ur. 22 lutego 1816 w Manresie, zm. 23 września 1882 w Sewilli) – hiszpański duchowny katolicki, kardynał, arcybiskup Sewilli, karmelita.
Życiorys.
22 września 1858 został wybrany biskupem Wysp Kanaryjskich. 12 grudnia 1858 przyjął sakrę z rąk biskupa Florentino Llorente Montóna (współkonsekratorami byli biskupi Antonio Palau Termes i Juan Castanyer Rivas). 13 marca 1868 przeszedł na biskupstwo Salamanki. 16 stycznia 1874 przeniósł się na biskupstwo Barcelony. W latach 1859-1877 był jednocześnie administratorem apostolskim diecezji San Cristóbal de La Laguna. 2 czerwca 1877 objął stolicę metropolitalną Sewilli, na której pozostał już do śmierci. 27 marca 1882 Leon XIII wyniósł go do godności kardynała prezbitera.
Uczestniczył w obradach Soboru watykańskiego I.

</doc>
<doc id="2717476" url="https://pl.wikipedia.org/wiki?curid=2717476" title="Saryarka Karaganda">
Saryarka Karaganda

Saryarka Karaganda (kaz. Сарыарқа Қарағанды, ros. ХК Сарыарка Караганда) – kazachski klub hokeja na lodzie z siedzibą w Karagandzie.
Historia.
Pierwsza drużyna klubu w 2012 przystąpiła do rosyjskich rozgrywek Wyższej Hokejowej Ligi (WHL), a rezerwowy drugi zespół uczestniczy w narodowych mistrzostwach Wysszaja Liga. Do 2013 rezerwy funkcjonowały pod nazwą Saryarka 2, od 2013 do 2015 jako Bierkut Karaganda, a od 2015 zespołem farmerskim został HK Temyrtau. Przed rozpoczęciem sezonu WHL 2020/2021 z powodu pandemii COVID-19 drużyna została wyłączona z rozgrywek wraz z innymi uczestnikami spoza Rosji. Drużyna zdobyła mistrzostwo Kazachstanu w sezonie 2020/2021. Rok potem obroniła tytuł w 2022.
Szkoleniowcy.
Od 2006 do 2008 szkoleniowcem Saryarki był Gałym Mambietalijew. Od 2014 do 2015 trenerem był Leonīds Tambijevs. W 2015 trenerem został Andriej Potajczuk a w sztabie szkoleniowym znaleźli się Wadim Jepanczincew, Aleksandr Kołobkow, Wiktar Kasciuczonak. W 2018 do końca września tego roku trenerem Saryarki był Fin Kari Heikkilä. W listopadzie 2018 szkoleniowcem Saryarki ponownie został Leonīds Tambijevs. Stanowisko sprawował do końca sezonu 2019/2020. Do września 2020 trenerem Saryarki był Rusłan Sulejmanow, gdy zastąpił go Jewgienij Korolow, a w październiku 2020 Aleksandr Sokołow. W drugiej połowie stycznia 2021 Sokołow opuścił stanowisko, a Korolow został mianowany głównym trenerem Saryarki. Od lutego do listopada 2021 szkoleniowcem Saryarki był ponownie Tambijevs. W styczniu 2022 trenerem został Łotysz Pēteris Skudra, który w maju 2022 przedłużył umowę o rok. W lipcu 2022 do jego sztabu wszedł Kazach Roman Kozłow i Białorusini Siarhiej Szapiaciuk i Andrej Kudzin.

</doc>
<doc id="2717478" url="https://pl.wikipedia.org/wiki?curid=2717478" title="March 761">
March 761

March 761 – samochód Formuły 1, zaprojektowany w 1976 roku przez Robina Herda i skonstruowany przez March Engineering.
Model 761 był prostą konstrukcją, nawiązującą do modeli 741 i 751. Samochód był niedrogi w zakupie, naprawie i utrzymaniu. Model był napędzany przez silnik Ford Cosworth DFV o mocy 465 KM, która była przekazywana za pośrednictwem pięciobiegowej skrzyni biegów Hewland FGA400. Monocoque zastosowane w modelu było wykonane z aluminium, a nadwozie w porównaniu do poprzedników było mocniejsze.
Samochód ścigał się w sezonach 1976–1977 w wersji podstawowej oraz "B", odnosząc jedno zwycięstwo.
Zbudowano sześć egzemplarzy modelu. Na podstawie modelu opierali się następcy: sześciokołowy 2-4-0 (który nigdy nie wystartował w wyścigu) oraz 771.

</doc>
<doc id="2717483" url="https://pl.wikipedia.org/wiki?curid=2717483" title="Nuugaatsiaq">
Nuugaatsiaq

Nuugaatsiaq, Nûgâtsiaq – osada na zachodnim wybrzeżu Grenlandii, w gminie Qaasuitsup. W miejscowości znajduje się heliport będący środkiem komunikacji z innymi miejscowościami na Grenlandii.
Według danych oficjalnych liczba mieszkańców w 2011 roku wynosiła 84 osoby. 17 czerwca 2017 w osadę uderzyła kilkudziesięciometrowa fala tsunami w wyniku czego zginęły 4 osoby.

</doc>
<doc id="2717484" url="https://pl.wikipedia.org/wiki?curid=2717484" title="Joaquim Lluch i Garriga">
Joaquim Lluch i Garriga



</doc>
<doc id="2717488" url="https://pl.wikipedia.org/wiki?curid=2717488" title="Itchan Kala">
Itchan Kala



</doc>
<doc id="2717491" url="https://pl.wikipedia.org/wiki?curid=2717491" title="Nils Torvalds">
Nils Torvalds

Nils Torvalds (ur. 7 sierpnia 1945 w Tammisaari) – fiński dziennikarz i polityk, członek mniejszości szwedzkojęzycznej, deputowany do Parlamentu Europejskiego VII, VIII i IX kadencji.
Życiorys.
Jego ojciec Ole Torvalds był poetą, jego syn Linus Torvalds został programistą.
Nils Torvalds w 1982 rozpoczął pracę dziennikarską w szwedzkojęzycznym kanale telewizyjnym Yle Fem. Był m.in. korespondentem w Moskwie i Waszyngtonie. Publikował książki poświęcone Rosji i ZSRR. Od lat 60. był aktywistą Komunistycznej Partii Finlandii, w 1982 wszedł w skład jej komitetu centralnego. W późniejszych latach odchodził od poglądów komunistycznych. Zaangażował się w działalność Szwedzkiej Partii Ludowej, w 2007 został jednym z wiceprzewodniczących tej partii, a w 2008 z jej ramienia wszedł w skład rady miejskiej w Helsinkach.
W wyborach europejskich w 2009 bez powodzenia kandydował z listy SFP do Parlamentu Europejskiego VII kadencji. Mandat europosła objął w 2012, kiedy to zastąpił Carla Haglunda powołanego na urząd ministra. W PE przystąpił do frakcji Porozumienia Liberałów i Demokratów na rzecz Europy. W 2014 i 2019 z powodzeniem ubiegał się o reelekcję.
W 2018 był kandydatem Szwedzkiej Partii Ludowej w wyborach prezydenckich. W pierwszej turze głosowania otrzymał 1,5% głosów, zajmując ostatnie miejsce wśród 8 kandydatów.

</doc>
<doc id="2717492" url="https://pl.wikipedia.org/wiki?curid=2717492" title="Rejestrator K3-63">
Rejestrator K3-63

Rejestrator K3-63 – pokładowy rejestrator danych produkcji radzieckiej, przeznaczony do ciągłego zapisu określonych parametrów lotu. Jest jednym z urządzeń awioniki często, lecz błędnie określanych mianem „czarna skrzynka”. Rejestrator ten nie posiada obudowy zaprojektowanej w sposób zwiększający możliwość przetrwana katastrofy lotniczej i zaliczany jest do kategorii „rejestratorów eksploatacyjnych”.
K3-63 jest eksploatacyjnym, trójkanałowym rejestratorem typu elektromechanicznego, zapisującym w sposób ciągły wysokość barometryczną lotu, prędkość przyrządową i przyspieszenia w osi pionowej samolotu. Urządzenie zamknięte jest w kruchej, bakelitowej obudowie w kształcie prostopadłościanu o długości kilkudziesięciu centymetrów i wbudowane pod podłogą w kabinie pasażerskiej, w pobliżu środka ciężkości samolotu. Bakelit jest tworzywem niepalnym i nietopliwym jednak pod wpływem ognia zewnętrznego zwęgla się, trzaska i pęka.
Rejestrator włączany jest automatycznie podczas startu po oderwaniu się kół samolotu i wyłączany wraz z napięciem pokładowym.
Zapis parametrów lotu odbywa się metodą optyczną na ok. 10 metrach perforowanej taśmy filmowej szerokości 36 mm wystarczającej na około 25 godzin lotu. Zapisana taśma nawijała się do metalowego zasobnika zapewniającego jej ochronę w przypadku poważnej awarii samolotu.
Przy zmianie przeciążenia o 0,2-0,3 g następuje automatyczne przełączenie prędkości zapisu na tzw. szybką rejestrację.
Dane z rejestratora wykorzystywane są między innymi do wykonania szybkiej analizy parametrów lotu, kiedy nie ma dostępu do urządzeń umożliwiających analizę parametrów z systemu MSRP lub rejestratora ATM-QAR. Przez lata służyły głównie do oceny współczynników przeciążenia przy lądowaniu w celu wykrycia tzw. „twardych lądowań”.
Rejestrator K3-63 wykorzystywany jest w polskim lotnictwie od lat 60. XX wieku. Jako pierwsze wyposażone weń były samoloty typu Ił-18 zakupione w 1961 roku do PLL LOT.
Rejestrator K3-63 był elementem awioniki samolotu Tu-154M nr boczny 101, który uległ katastrofie w Smoleńsku.

</doc>
<doc id="2717493" url="https://pl.wikipedia.org/wiki?curid=2717493" title="Savannah Way">
Savannah Way

Savannah Way - część drogi krajowej Highway 1, o długości 3500 km, w Australii. Droga łączy miasto Cairns w stanie Queensland, miasto Katherine przy skrzyżowaniu z drogą krajową Stuart Highway, na obszarze Terytorium Północnego oraz miasto Broome w Australii Zachodniej.

</doc>
<doc id="2717497" url="https://pl.wikipedia.org/wiki?curid=2717497" title="Waldemar Wojtal">
Waldemar Wojtal

Waldemar Romuald Wojtal (ur. 21 czerwca 1951 w Chodzieży) – polski pianista, pedagog, profesor zwyczajny.
Życiorys artystyczny.
W 1970 ukończył klasę fortepianu w Państwowej Szkole Muzycznej II st. w Gdańsku-Wrzeszczu. Studia pianistyczne kontynuował w Akademii Muzycznej im. Stanisława Moniuszki w Gdańsku pod kierunkiem Zbigniewa Śliwińskiego – jednego z najwybitniejszych polskich pedagogów muzycznych, twórcy gdańskiej szkoły pianistycznej. W 1975 ukończył tę uczelnię z wyróżnieniem. Doskonalił swoje umiejętności pianistyczne u Vlado Perlemutera oraz Suzanne Roche. Brał udział w kursach mistrzowskich prowadzonych przez Groggy Seböka oraz Dietera Zechlina. Był stypendystą Towarzystwa im. F. Chopina w Warszawie.
Jako pianista koncertował w Polsce i za granicą, m.in. we Francji, Szwajcarii, Niemczech, Włoszech, Bułgarii, USA i na Ukrainie.
Obok działalności koncertowej, głównym nurtem jego aktywności zawodowej jest pedagogika muzyczna. Od 1979 prowadzi klasę fortepianu w Akademii Muzycznej im. Stanisława Moniuszki w Gdańsku, a w latach 2010–2016 również w Akademii Sztuki w Szczecinie.
Tytuł naukowy profesora zwyczajnego nauki o sztukach pięknych otrzymał w 1994.
Równocześnie podjął pracę z uzdolnioną młodzieżą ze średnich szkół muzycznych m.in. w Zespole Szkół Muzycznych w Gdańsku-Wrzeszczu oraz w Ogólnokształcącej Szkole Muzycznej I i II st. w Gdańsku.
Wśród jego wychowanków znajdują się laureaci krajowych i zagranicznych konkursów pianistycznych.
Prowadził warsztaty, seminaria oraz mistrzowskie kursy pianistyczne w kraju i za granicą.
Konkursy.
Jest laureatem „Estrady Młodych” na VIII Festiwalu Pianistyki Polskiej w Słupsku (1974), II Ogólnopolskiego Konkursu Pianistycznego w Warszawie (1974) oraz V Ogólnopolskiego Festiwalu Młodych Muzyków w Gdańsku – nagroda I stopnia (1977).
Inna działalność.
Juror ogólnopolskich i międzynarodowych konkursów pianistycznych.
Jest pomysłodawcą i dyrektorem Międzynarodowego Bałtyckiego Konkursu Pianistycznego w Gdańsku.
Współpracuje z Ministerstwem Kultury i Dziedzictwa Narodowego oraz Centrum Edukacji Artystycznej w Warszawie, m.in. jako członek Rady do Spraw Szkolnictwa Artystycznego.
Jest stałym współpracownikiem Krajowego Funduszu na rzecz Dzieci (organizacja pożytku publicznego), sprawując opiekę merytoryczną nad jego podopiecznymi – pianistami.

</doc>
<doc id="2717498" url="https://pl.wikipedia.org/wiki?curid=2717498" title="Ołeksandr Symonenko">
Ołeksandr Symonenko

Ołeksandr Serhijowycz Symonenko (ukr. Олександр Сергійович Симоненко, ur. 14 lutego 1974 w Kirowohradzie) – ukraiński kolarz torowy, wicemistrz olimpijski oraz pięciokrotny medalista mistrzostw świata.
Kariera.
Pierwszy sukces w karierze Ołeksandr Symonenko osiągnął w 1992 roku, kiedy został wicemistrzem świata juniorów zarówno w drużynowym jak i indywidualnym wyścigu na dochodzenie. Już trzy lata później, podczas mistrzostw świata w Bogocie wspólnie z Serhijem Matwiejewem, Bohdanem Bondariewem i Dimitrijem Tołstenkowem wywalczył drużynowo srebrny medal w kategorii elite. W tej konkurencji zajął także siódme miejsce na igrzyskach olimpijskich w Atlancie w 1996 roku, a na mistrzostwach świata w Perth razem z Matwiejewem, Ołeksandrem Fedenko i Ołeksandrem Kłymenko zdobył kolejny srebrny medal. Na rozgrywanych w 1998 roku mistrzostwach świata w Bordeaux Ukraińcy w składzie: Symonenko, Matwiejew, Fedenko i Rusłan Pithornij byli najlepsi. Na igrzyskach olimpijskich w Sydney w 2000 roku Symonenko z pomocą Fedenki, Matwiejewa i Serhija Czerniawśkiego zdobył srebrny medal olimpijski, a rok później reprezentanci Ukrainy w tym składzie zwyciężyli na mistrzostwach świata w Antwerpii. W 2001 roku Ołeksandr okazał się także najlepszy w rywalizacji indywidualnej, bezpośrednio wyprzedzając dwóch Niemców Jensa Lehmanna i Stefana Steinwega.

</doc>
<doc id="2717500" url="https://pl.wikipedia.org/wiki?curid=2717500" title="Joaquín Lluch">
Joaquín Lluch



</doc>
<doc id="2717502" url="https://pl.wikipedia.org/wiki?curid=2717502" title="French Open 1970">
French Open 1970

Wielkoszlemowy turniej tenisowy French Open w 1970 rozegrano w dniach 25 maja - 7 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Jan Kodeš - Željko Franulović 6–2, 6–4, 6–0
Gra pojedyncza kobiet.
 Margaret Smith Court - Helga Niessen Masthoff 6–2, 6–4
Gra podwójna mężczyzn.
 Ilie Năstase / Ion Țiriac - Arthur Ashe / Charlie Pasarell 6–2, 6–4, 6–3
Gra podwójna kobiet.
 Gail Sherriff Chanfreau / Françoise Durr - Rosie Casals / Billie Jean King 6–1, 3–6, 6–3
Gra mieszana.
 Billie Jean King / Bob Hewitt - Françoise Durr / Jean-Claude Barclay 3–6, 6–4, 6–2

</doc>
<doc id="2717506" url="https://pl.wikipedia.org/wiki?curid=2717506" title="Ołeksandr Fedenko">
Ołeksandr Fedenko

Ołeksandr Ołeksandrowycz Fedenko (ukr. Олександр Олександрович Феденко, ur. 20 grudnia 1970 w Kijowie) – ukraiński kolarz torowy i szosowy, wicemistrz olimpijski oraz trzykrotny medalista torowych mistrzostw świata.
Kariera.
Pierwszy sukces w karierze Ołeksandr Fedenko osiągnął w 1995 roku, kiedy zwyciężył w klasyfikacji generalnej szosowego wyścigu Kroz Srbiju. Rok później zajął siódme miejsce w drużynowym wyścigu na dochodzenie podczas igrzysk olimpijskich w Atlancie w 1996 roku, a na mistrzostwach świata w Perth w 1997 roku wspólnie z Serhijem Matwiejewem, Ołeksandrem Symonenko i Ołeksandrem Kłymenko zdobył srebrny medal w tej samej konkurencji. Na rozgrywanych w 1998 roku mistrzostwach świata w Bordeaux Ukraińcy w składzie: Symonenko, Matwiejew, Fedenko i Rusłan Pithornij byli najlepsi. Na igrzyskach olimpijskich w Sydney w 2000 roku Fedenko z pomocą Symonenki, Matwiejewa i Serhija Czerniawśkiego zdobył srebrny medal olimpijski, a rok później reprezentanci Ukrainy w tym składzie zwyciężyli na mistrzostwach świata w Antwerpii. Na igrzyskach w Sydney Ołeksandr zajął także dziewiąte miejsce w madisonie, a rywalizację w szosowym wyścigu ze startu wspólnego ukończył na 42. pozycji.

</doc>
<doc id="2717507" url="https://pl.wikipedia.org/wiki?curid=2717507" title="Ród Atrydów (powieść)">
Ród Atrydów (powieść)

Ród Atrydów – książka z 1999 roku osadzona w Uniwersum Diuny, napisana przez Briana Herberta i Kevina J. Andersona. Akcja książki toczy się przed wydarzeniami opisanymi przez Franka Herberta w oryginalnych "Kronikach Diuny". Ród Atrydów to pierwsza z trzech książek składających się na serię "Preludium Diuny".
Fabuła.
Fabuła książki rozpoczyna się na planecie Arrakis 35 lat przed wydarzeniami przedstawionymi w oryginalnej serii. Baron Harkonnen przejął właśnie władanie nad Arrakis (zwaną również Diuną) od swojego młodszego brata Abulorda. Baron widzi możliwość zarobku w nielegalnym składowaniu przyprawy.
Na planecie Kaitain, stolicy cesarstwa, młody planetolog Pardot Kynes przybył ze swojej rodzinnej planety Salusa Secundus na spotkanie z Padyszachem Cesarzem Elroodem Corrino IX. Stary imperator zleca planetologowi misję zbadania sposobu powstawania przyprawy na Arrakis. W tym samym czasie książę Shaddam wraz z przyjacielem z dzieciństwa, Hasimirem Fenringiem, planują zabójstwo Elrooda. Wiedząc, że Shaddam może rządzić jeszcze przez kilkadziesiąt lat Shaddam decyduje się otruć ojca aby przyśpieszyć objęcie Tronu Złotego Lwa.
Książę Paulus Atryda na swojej ojczystej planecie Kaladan zamierza wysłać swojego syna Leto na dwór Dominika Verniusa na planecie Ix, aby mógł on uczyć się razem z synem Verniusa Rhomburem. Matce Leto, Lady Helenie, nie podoba się ten pomysł, gdyż wywodzi się ona z rodu Richese, który jest głównym rywalem rodu Verniusów.
Bene Gesserit zbliżają się do osiągnięcia swojego tajnego celu, którym jest wyhodowanie Kwisatz Haderach. Kolejnym krokiem jest wysłanie matki wielebnej Gaius Heleny Mohiam na planetę Giedi Prime, aby poczęła dziecko z baronem Vladimirem. Baron nie jest zainteresowany spółkowaniem z matką wielebną, jednak zgadza się na to pod wpływem szantażu związanego z ujawnieniem jego nielegalnych zapasów przyprawy.
W tym samym czasie młody niewolnik o numerze 11368, Duncan Idaho, stara się uciec z lasów na Giedi Prime, gdzie na-baron Glossu Rabban urządza polowanie na niewolników. Ostatecznie Idaho ucieka z planety na statku udającym się na Kaladan.
Pardot Kynes przylatuje na Arrakis i rozpoczyna na niej swoje obowiązki imperialnego planetologa. Dostrzega błędy popełniane przez Harkonnenów i zaczyna interesować się Fremenami oraz możliwościami zmiany klimatu planety. Kynes odkrywa dowodów na to, że dawniej powierzchnia planety była pokryta oceanami oraz rozpoczynam badania, by odkryć co zmieniło jej klimat.
Leto przebywa w Grand Paleis na Ix gościniec u Dominika Verniusa. Nie tylko zaprzyjaźnia się synem księcia Rhomburem, ale również zakochuje się w jego córce Kailei. Jednak nie wszystko na tej planecie układa się pomyślnie. Pośród suboidów pracujących nad budową wielkich statków kosmicznych rośnie niezadowolenie z wykonywanych przez nich pracy. 
Padyszach Imperator Elrood IX zaczyna odczuwać skutki otrucia przez hrabiego Fenringa. Na Kaladan przybywa delegacja Tleilaxan i przedstawia propozycję produkcji laboratoryjnej sztucznej przyprawy. Tak rozpoczyna się "projekt Amal". Tleilaxanie mają jednak jedno żądanie: chcą przejąć kontrolę nad planetą Ix, gdzie znajduje się w zaplecze technologiczne niezbędne do przeprowadzenia eksperymentu. Imperator przystaje na tę propozycję, gdyż jest skonfliktowany z Dominikiem Verniusem. 

</doc>
<doc id="2717508" url="https://pl.wikipedia.org/wiki?curid=2717508" title="Władysław Stopczyk">
Władysław Stopczyk



</doc>
<doc id="2717509" url="https://pl.wikipedia.org/wiki?curid=2717509" title="French Open 1969">
French Open 1969

Wielkoszlemowy turniej tenisowy French Open w 1969 rozegrano w dniach 26 maja - 8 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Rod Laver - Ken Rosewall 6–4, 6–3, 6–4
Gra pojedyncza kobiet.
 Margaret Smith Court - Ann Haydon-Jones 6–1, 4–6, 6–3
Gra podwójna mężczyzn.
 John Newcombe / Tony Roche - Roy Emerson / Rod Laver 4–6, 6–1, 3–6, 6–4, 6–4
Gra podwójna kobiet.
 Françoise Durr / Ann Haydon-Jones - Margaret Smith Court / Nancy Richey 6–0, 4–6, 7–5
Gra mieszana.
 Margaret Smith Court / Marty Riessen - Françoise Durr / Jean-Claude Barclay 6–3, 6–2

</doc>
<doc id="2717512" url="https://pl.wikipedia.org/wiki?curid=2717512" title="Bora-Hansgrohe">
Bora-Hansgrohe

Bora-Hansgrohe () – niemiecka zawodowa grupa kolarska z siedzibą w Raubling. Założona w 2010 roku. Od sezonu 2017 zarejestrowana w najwyższej dywizji UCI WorldTeams.
W sezonie 2013 grupa połączyła się z zespołem Endura Racing tworząc drużynę o nazwie Team NetApp-Endura. Od 2015 roku występowała pod nazwą Bora-Argon 18. Od 2017 roku drugim obok Bory sponsorem tytularnym została niemiecka firma Hansgrohe, jednocześnie nowym sponsorem technicznym został amerykański producent rowerów Specialized.

</doc>
<doc id="2717513" url="https://pl.wikipedia.org/wiki?curid=2717513" title="Serhij Czerniawski">
Serhij Czerniawski

Serhij Wołodymyrowycz Czerniawski (ukr. Сергій Володимирович Чернявський, ur. 2 kwietnia 1976) – ukraiński kolarz torowy, wicemistrz olimpijski oraz mistrz świata.
Kariera.
Największy sukces w karierze Serhij Czerniawski osiągnął w 2001 roku, kiedy podczas mistrzostw świata w Antwerpii wspólnie z Ołeksandrem Symonenko, Lubomyrem Połatajko i Ołeksandrem Fedenko zdobył złoty medal w drużynowym wyścigu na dochodzenie. Ponadto startował również na igrzyskach olimpijskich w Sydney w 2000 roku, gdzie Ukraińcy w składzie: Ołeksandr Fedenko, Ołeksandr Symonenko, Serhij Matwiejew i Serhij Czerniawski zdobyli srebrny medal olimpijski.

</doc>
<doc id="2717517" url="https://pl.wikipedia.org/wiki?curid=2717517" title="Seweryn Kruszczyński">
Seweryn Kruszczyński

Seweryn Kruszczyński (ur. 25 grudnia 1910 w Łagiewnikach Kościelnych, zm. 2 sierpnia 1982 w Poznaniu) – profesor ekonomii.
Życiorys.
W 1929 ukończył Państwowe Gimnazjum im. B. Chrobrego w Gnieźnie. Rozpoczął studia na Wyższej Szkole Handlowej w Poznaniu, które ukończył w 1933. W 1938 ożenił się z Krystyną Rączkowską, z którą miał dzieci: Andrzeja (ur. 1939), Krzysztofa (ur. 1941), Małgorzatę (ur. 1944)
Podczas II wojny światowej pracował jako księgowy w Biurze Gospodarstw Rolnych we Włocławku i okolicach. Po wojnie powrócił do Poznania, ukończył studia w 1946 uzyskując dyplom magistra nauk ekonomiczno-handlowych (Akademia Handlowa), a później magistra nauk ekonomiczno-politycznych (Uniwersytet Poznański). Stopień doktora uzyskał w 1949, docenta w 1955, profesora nadzwyczajnego w 1962, a zwyczajnego w 1971.
Pełnił funkcje kierownicze w Akademii Handlowej oraz na UAM.
W 1951 wstąpił do PZPR, pełnił odpowiedzialne funkcje w Komitecie Wojewódzkim (1954-1960).

</doc>
<doc id="2717519" url="https://pl.wikipedia.org/wiki?curid=2717519" title="Mike Skinner (kierowca)">
Mike Skinner (kierowca)

Mike Skinner (ur. 28 czerwca 1957 w Susanville) – amerykański kierowca wyścigowy startujący w wyścigach NASCAR. Mistrz serii NASCAR Camping World Truck Series w 1995 roku. Od 2016 kierowca testujący w programie rozrywkowo-motoryzacyjnym The Grand Tour, gdzie przybiera pseudonim "The American".

</doc>
<doc id="2717523" url="https://pl.wikipedia.org/wiki?curid=2717523" title="Tropheini">
Tropheini

Tropheini – takson obejmujący kilka endemicznych rodzajów z rodziny pielęgnicowatych (Cichlidae). Stanowią bardzo zróżnicowane zbiorowisko ryb zasiedlających skaliste strefy przybrzeżne jeziora Tanganika w Afryce Wschodniej. Większość żywi się naskalnymi glonami nitkowatymi lub jednokomórkowymi, a także detrytusem.
Porównanie różnic genetycznych z innymi liniami rozwojowymi pielęgnic tanganikańskich sugeruje, że Tropheini są relatywnie młodą grupą, która pojawiła się w późniejszym okresie radiacji adaptacyjnej pielęgnicowatych, jaka miała miejsce w jeziorze Tanganika. Ich przodkami były pielęgnice zasiedlające afrykańskie rzeki. W obrębie jeziora ewoluowały w najbardziej obfitą grupę litoralu skalistego. Ograniczone przez bariery geograficzne, wytworzyły wiele odmian barwnych oraz różnorodne strategie pobierania pokarmu. Pierwsza z tych cech wzbudziła duże zainteresowanie akwarystów, a druga – biologów ewolucyjnych. Od tych samych przodków wywodzi się siostrzana dla Tropheini grupa pielęgnic, które wydostały się z Tanganiki poprzez nieliczne połączenia rzeczne i zasiedliły, młodsze geologicznie, jeziora Malawi i Wiktorii.
Ewolucja metod pobierania pokarmu u tych ryb jest ściśle związana z wyraźnymi różnicami w anatomii ich aparatu gębowego (gardła i uzębienia), co służy jako podstawa do ich podziału na poziomie rodzaju. Ze względu na ścisłą specjalizację w poszczególnych niszach siedlisk skalnych większość gatunków ma ograniczoną zdolność do rozprzestrzeniania się poza barierami ekologicznymi. Efektem tego jest obecność licznych populacji (lub gatunków siostrzanych) charakteryzujących się wyraźnym ubarwieniem.
Takson ten jest tradycyjnie klasyfikowany w randze plemienia, w wynikach badań molekularnych plasowany w obrębie tzw. „nowoczesnych Haplochromini”. Tropheini jest uznawany za monofiletyczny, ale monofiletyzm zaliczanych do niego rodzajów jest dyskutowany. Obejmuje ponad 20 naukowo opisanych gatunków, ale rzeczywista ich liczba jest prawdopodobnie znacznie wyższa, ponieważ prawie wszystkie z zaliczanych tu taksonów są reprezentowane przez gatunki siostrzane. Dotychczas opisane gatunki sklasyfikowano w następujących rodzajach:
Typem nomenklatorycznym jest "Tropheus".
Zdaniem wielu autorów do tego plemienia należy zaliczyć również "„Gnathochromis” pfefferi" i "„Ctenochromis” horei", których pozycja w rodzajach, odpowiednio, "Gnathochromis" i "Ctenochromis" jest kwestionowana.

</doc>
<doc id="2717525" url="https://pl.wikipedia.org/wiki?curid=2717525" title="Zamoście (obwód wołyński)">
Zamoście (obwód wołyński)



</doc>
<doc id="2717527" url="https://pl.wikipedia.org/wiki?curid=2717527" title="Wimbledon 2012 (gra podwójna dziewcząt)">
Wimbledon 2012 (gra podwójna dziewcząt)

Wimbledon 2012 – gra podwójna dziewcząt – zawody deblowe dziewcząt, rozgrywane w ramach trzeciego w sezonie wielkoszlemowego turnieju tenisowego, Wimbledon. Zmagania miały miejsce pomiędzy 4 a 8 lipca na londyńskich kortach All England Lawn Tennis and Croquet Club.

</doc>
<doc id="2717529" url="https://pl.wikipedia.org/wiki?curid=2717529" title="Serhij Czerniawśkij">
Serhij Czerniawśkij



</doc>
<doc id="2717530" url="https://pl.wikipedia.org/wiki?curid=2717530" title="Of Monsters and Men">
Of Monsters and Men

Of Monsters and Men – zespół indie folkowy pochodzący z Islandii, utworzony w Garður w 2010 roku przez Nannę Bryndís Hilmarsdóttir (śpiew, gitara), Ragnara Porhallssona (śpiew towarzyszący, gitara), Brynjara Leifssona (gitara), Kristjana Pall Kristjanssona (gitara basowa) oraz Arnara Rosenkranza Hilmarssona (perkusja). W 2010 roku Of Monsters and Men zwyciężył w ogólnokrajowym konkursie zespołów Músiktilraunir.
Historia.
"My Head is an Animal" (2011 - do teraz).
W lutym 2011 roku grupa podpisała kontrakt z wytwórnią płytową Record Records na wydanie swojego pierwszego studyjnego albumu w Islandii. Miesiąc później rozpoczęła się sesja nagraniowa płyty. W sierpniu singel "Little Talks" zagrany został w amerykańskim radiu Radio 104.5, gdzie został dobrze odebrany przez krytyków muzycznych. W tym samym czasie album "My Head Is an Animal" został wydany w Islandii, gdzie odniósł sukces docierając do pierwszego miejsca bestselerów. Ogromny sukces w Islandii i dobre recenzje amerykańskich krytyków muzycznych doprowadziły do tego, że grupa podpisała kontrakt z wytwórnią Universal Music Group na ogólnoświatowe wydanie debiutanckiego albumu. 20 grudnia 2011 został wydany minialbum, zatytułowany "Into the Woods" zawierający cztery utwory z pierwszego albumu studyjnego grupy. 3 kwietnia 2012 roku album "My Head is an Animal" wydany został w Stanach Zjednoczonych. 
Grupa napisała i nagrała piosenkę do filmu ,Igrzyska śmierci: W Pierścieniu Ognia" (2013) pt. ,Silhouettes". Utwór jest użyty na napisach końcowych.

</doc>
<doc id="2717531" url="https://pl.wikipedia.org/wiki?curid=2717531" title="Serhij Matwiejew">
Serhij Matwiejew

Serhij Leonidowycz Matwiejew (ukr. Сергій Леонідович Матвєєв, ur. 29 stycznia 1975 w Mironówce) – ukraiński kolarz torowy, wicemistrz olimpijski oraz trzykrotny medalista torowych mistrzostw świata.
Kariera.
Pierwszy sukces w karierze Serhij Matwiejew osiągnął w 1995 roku, kiedy podczas mistrzostw świata w Bogocie wspólnie z Ołeksandrem Symonenko, Bohdanem Bondariewem i Dimitrijem Tołstenkowem wywalczył drużynowo srebrny medal w kategorii elite. W tej konkurencji zajął także siódme miejsce na igrzyskach olimpijskich w Atlancie w 1996 roku, a na mistrzostwach świata w Perth razem z Symonenko, Ołeksandrem Fedenko i Ołeksandrem Kłymenko zdobył kolejny srebrny medal. Na rozgrywanych w 1998 roku mistrzostwach świata w Bordeaux Ukraińcy w składzie: Symonenko, Matwiejew, Fedenko i Rusłan Pithornij byli najlepsi. Na igrzyskach olimpijskich w Sydney w 2000 roku Matwiejewz pomocą Fedenki, Symonenki i Serhija Czerniawśkiego zdobył srebrny medal olimpijski. Na tych samych igrzyskach indywidualnie był siódmy, a rywalizację w szosowej jeździe na czas ukończył na osiemnastej pozycji. Od tej pory startował głównie w wyścigach szosowych. Na igrzyskach w Atenach w 2004 roku wraz z kolegami z reprezentacji był szósty w drużynowym wyścigu na dochodzenie. W 2009 roku zakończył karierę.

</doc>
<doc id="2717535" url="https://pl.wikipedia.org/wiki?curid=2717535" title="Tallin (1939)">
Tallin (1939)

Tallin (początkowo Pietropawłowsk) – radziecki krążownik ciężki niemieckiego typu "Admiral Hipper" z okresu II wojny światowej, ex Lützow. Nie został ukończony, służył podczas wojny jako pływająca bateria. 
Stępkę pod okręt położono 2 sierpnia 1937 roku w stoczni Deutsche Schiff- und Maschinenbau w Bremie, gdzie zwodowano go 1 lipca 1939 z nazwą „Lützow”. 15 kwietnia 1940 roku III Rzesza sprzedała kadłub okrętu ZSRR na podstawie radziecko-niemieckiej umowy handlowej z 11 lutego 1940 roku. W maju okręt dopłynął do Leningradu. Mimo zaawansowania budowy w zaledwie około 70% i braku systemu napędowego, we wrześniu 1941 roku okręt, pod nazwą „Pietropawłowsk” (Петропавловск), wziął udział w obronie Leningradu, a 17 września zatonął po odniesieniu ciężkich uszkodzeń na skutek niemieckiego ognia artyleryjskiego. Mimo uszkodzeń, okręt został wydobyty, naprawiony i w grudniu 1942 roku powrócił do służby, biorąc udział w walce aż do końca oblężenia Leningradu w 1944 roku. 1 września 1944 roku uległa zmianie nazwa krążownika, który od tej pory nosił miano „Tallin” (Таллин). Po zakończeniu wojny „Tallin” służył jako stacjonarny okręt szkoleniowy, od lat 50. zaś jako pływające koszary. W 1956 roku został ostatecznie wycofany ze służby, a w roku 1960 pocięty na złom.

</doc>
<doc id="2717536" url="https://pl.wikipedia.org/wiki?curid=2717536" title="Everleigh Club">
Everleigh Club

Everleigh Club – luksusowy dom publiczny w Chicago, prowadzony przez Adę i Minnę Everleigh w latach 1900–1911.
Ada i Minna Everleigh otworzyły swój pierwszy dom publiczny w Omaha w 1895 roku. Przedsięwzięcie szybko odniosło sukces i przyniosło zyski. Wkrótce potem siostry zdecydowały o otwarciu kolejnego lokalu, tym razem luksusowego i położonego w jednym z wielkich miast. Jako lokalizacje rozważano Nowy Orlean, Nowy Jork i Waszyngton, ostatecznie wybrano Chicago, gdzie nie było konkurencji ze strony innych luksusowych lokali.
Siostry Everleigh kupiły przy 2131–2133 South Dearborn Street budynek, który wcześniej także był domem publicznym i rozpoczęły od remontu i urządzenia luksusowego wystroju oraz starannego wyselekcjonowania 30 zatrudnianych prostytutek, od których właścicielki wymagały, oprócz doświadczenia w zawodzie, urody oraz ogłady. Właścicielki, w odróżnieniu od innych posiadaczy domów publicznych, którzy często stosowali wobec prostytutek przemoc, dbały o zadowolenie podwładnych z pracy. Siostry Everleigh oczekiwały od pracownic opanowania wiedzy z dziedziny literatury, recytacji i konwersacji. Prostytutki były ubierane w wieczorowe suknie, biżuterię i drogie perfumy. Zostały także objęte opieką lekarską, by chronić klientów przed chorobami wenerycznymi. Oprócz prostytutek, w klubie pracowało kilkadziesiąt osób obsługi.
Budynek został urządzony luksusowo, każdy z pokojów dla klientów miał inny wystrój, zbudowano także restaurację i salon. Roczny koszt utrzymania budynku wynosił według obecnych (2012) cen ok. 0,5 mln dolarów. Według założeń biznesowych, usługi miały być drogie, a przez to ekskluzywne. Samo wejście do klubu kosztowało 50 dolarów, podczas gdy przeciętna pensja robotnika wynosiła ok. 40 dolarów. Niedostępność usług dla przeciętnego człowieka miała wywołać wśród finansowej elity poczucie, że odwiedzanie klubu jest snobistyczne. Z opłat za usługi zwolniono natomiast dziennikarzy, którzy według założeń mieli swoją częstą obecnością w klubie reklamować jego usługi.
Wkrótce po otwarciu, które nastąpiło 1 lutego 1900 roku, założenia biznesowe zostały zrealizowane, tj. klub stał się słynny. Wśród gości klubu byli przemysłowcy, politycy oraz arystokracja i członkowie europejskich rodzin królewskich, m.in. Henryk Hohenzollern, brat cesarza Niemiec Wilhelma II, który przedłożył wizytę w klubie ponad oficjalne uroczystości przygotowane przez miejscowe władze na jego cześć.
Klub działał bez przeszkód głównie dzięki utrzymywaniu przyjaznych stosunków z wpływowymi politykami, m.in. ze skorumpowanymi radnymi Michaelem Kenną i Johnem Coughlinem.
Klub został zamknięty na polecenie władz miasta pod wpływem grup religijnych, które postawiły sobie za cel likwidację prostytucji. Pierwszym krokiem na drodze do zamknięcia domów publicznych była publikacja w 1911 roku raportu Komisji ds. Rozpusty w Chicago, który był mocno krytyczny wobec tych lokali. Początkowo burmistrz był sceptycznie nastawiony do walki z prostytucją, ale uległ pod naciskiem działaczy walczących z seksbiznesem i wydał polecenie zamknięcia najsłynniejszego klubu w Chicago – Everleigh Club. W ciągu dwóch lat zamknięto wszystkie pozostałe domy publiczne, a prostytucję zaczęto karać więzieniem. Do zamknięcia klubu przyczyniło się także zabójstwo Marshalla Fielda Juniora, który zginął w pobliżu klubu w listopadzie 1905 roku. Plotki przypisywały zabójstwo prostytutkom z Everleigh Club.

</doc>
<doc id="2717538" url="https://pl.wikipedia.org/wiki?curid=2717538" title="John Coughlin">
John Coughlin



</doc>
<doc id="2717550" url="https://pl.wikipedia.org/wiki?curid=2717550" title="Ołeksandr Kłymenko (kolarz)">
Ołeksandr Kłymenko (kolarz)

Ołeksandr Kłymenko (ukr. Олександр Клименко, ur. 19 grudnia 1975) – ukraiński kolarz torowy, srebrny medalista torowych mistrzostw świata.
Kariera.
Największy sukces w swojej karierze Ołeksandr Kłymenko osiągnął w 1997 roku, kiedy podczas mistrzostw świata w Perth wspólnie z Ołeksandrem Symonenko, Serhijem Matwiejewem i Ołeksandrem Fedenko wywalczył srebrny medal w drużynowym wyścigu na dochodzenie. W tym samym roku zdobył również brązowy medal w szosowym wyścigu ze startu wspólnego na czas na wojskowych mistrzostwach świata, wyczyn ten Kłymenko powtórzył w 2006 roku. Ponadto w latach 2002 i 2003 zwyciężał w klasyfikacji generalnej Bałtyk - Karkonosze Tour, zdobywał również medale mistrzostw kraju. Nie startował na igrzyskach olimpijskich.

</doc>
<doc id="2717551" url="https://pl.wikipedia.org/wiki?curid=2717551" title="Piotr Krysiak (łyżwiarz szybki)">
Piotr Krysiak (łyżwiarz szybki)

Piotr Mieczysław Krysiak (ur. 4 stycznia 1959) – polski łyżwiarz szybki, wielokrotny mistrz kraju. Działacz sportowy.
Życiorys.
W karierze łyżwiarza szybkiego reprezentował barwy klubów SNPTT Zakopane, Olimpia Elbląg i SKŁ Górnik Sanok (w 1984 roku przeniósł się z Olimpii do SKŁ Górnika Sanok, w barwach klubu z Sanoka startował od 1985). Przez trzy lata startów w barwach Górnika Sanok zdobył 15 medali mistrzostw Polski seniorów na dystansach i w wieloboju (5 złotych, 7 srebrnych i 3 brązowe). W trakcie kariery zawodniczej podjął studia na Akademii Wychowania Fizycznego. Brał udział w edycjach łyżwiarskiego Maratonu Walterowskiego, upamiętniającego gen. Karola Świerczewskiego (I: 23 marca 1986, II: 22 marca 1987). W sezonie 1987/1988 walczył o uzyskanie minimum gwarantującego zakwalifikowanie na Zimowe Igrzyska Olimpijskie 1988 w Calgary, jednak nie został zaakceptowany przez PZŁS do składy polskiej kadry na igrzyska. Zakończył karierę w grudniu 1989.
Pełnił funkcję dyrektora hotelu „Sanvit” w Sanoku. Został działaczem hokeja na lodzie. Od 11 stycznia zasiadał w zarządzie Klubu Hokejowego Sanok. Później wiceprezes i od maja 2007 prezes zarządu KH Sanok, po przekształceniu Ciarko PBS Bank Klub Hokejowy Sanok sp. z o.o. do 2012. Od 2012. 16 maja 2013 Rada Nadzorcza spółki odwołała go z funkcji prezesa zarządu.
Od 2013 prezes zarządu firmy Nordic Sport. W 2014 zasiadł w zarządach spółek z Tarnobrzega i Rzeszowa.
W czerwcu 2015 Prokuratura Okręgowa w Krośnie przedstawiła Piotrowi K. zarzuty poświadczenia nieprawdy i przekroczenia przepisów kodeksu spółek handlowych.
Osiągnięcia.
Mistrzostwa Polski.
W barwach Górnika Sanok zdobył łącznie 15 medali Mistrzostw Polski seniorów: 5 złotych 7 srebrnych i 3 brązowe. Wybrane sukcesy:

</doc>
<doc id="2717557" url="https://pl.wikipedia.org/wiki?curid=2717557" title="Esposizione Universale di Roma">
Esposizione Universale di Roma

Esposizione Universale di Roma, znana także w skrótach EUR lub E.42 – założenie urbanistyczno-architektoniczne położone na terenie Municipio Roma XII, na południowy zachód od historycznego centrum Rzymu. W latach 30. XX stulecia teren ten został wybrany przez Benita Mussoliniego jako miejsce wystawy światowej. Dziś to główne centrum biznesowe Rzymu.
Historia.
26 grudnia 1936 powołano specjalną agencję, która miała za zadanie organizację i zabudowę terenów na przyszłe targi. Szef agencji, Vittorio Cini zwołał elitę włoskich architektów, których wylansował sam Il duce. Byli to Adalberto Libera, Enrico Del Debbio, Giuseppe Terragni, Giovanni Michelucci, Eugenio Montuori i Giovanni Muzio. Cini wybrał jednak grupę architektów takich jak Marcello Piacentini, który był głównym projektantem, Giuseppe Pagano Pogatschnig, Luigi Piccinato, Luigi Vietti i Ettore Rossi. Pierwszy projekt zagospodarowania przestrzeni liczącej około 4 km² został zaprezentowany w roku 1938, natomiast rok później zatwierdzono projekt ostateczny. Tego samego roku podjęto realizację tegoż założenia, ale ze względu na tok działań wojennych prace przerwano, zaś Targi świata w Rzymie nie odbyły się. Gubernatorem Rzymu od 1936 do 1939 był Piero Colonna.
Po wojnie nieukończone i zniszczone budowle zostały częściowo odbudowane. Do lat 60. ukończono prace nad zabudową z czasów Mussoliniego, ale została wchłonięta w nowoczesne założenie mające na celu zbudowanie tu dzielnicy biznesowej wzorowanej na londyńskiej (Docklands) i paryskiej (La Défense). Oprócz biurowców powstały tu gmachy rządowe, muzea (oprócz "Museo della Civiltà Romana" znajdują się tu "Museo Nazionale dell'Alto Medioevo", "Museo Nazionale Preistorico Etnografico Luigi Pigorini" oraz "Museo dell'Astronomia"), wyższe uczelnie oraz tereny zielone (ogrody i parki). Z okazji Letnich Igrzysk Olimpijskich w Rzymie Pier Luigi Nervi i Marcello Piacentini wznieśli Palazzo dello Sport i Velodromo Olimpico.
Architektura.
Pierwszym punktem wyjścia dla stylu zabudowań EUR była antyczna architektura Cesarstwa Rzymskiego. Prócz zamiłowań do antycznych form elementów architektonicznych preferowano ówczesną urbanistykę nawiązującą do rzymskiego "castrum" a także materiały budowlane takie jak marmur, tuf i piaskowiec. Drugim punktem wyjścia był włoski racjonalizm ("architettura Razionale") będącym tu połączeniem tradycji klasycznej z nowoczesnością modernizmu. W sposób relatywny zaadaptowano tu elementy stylu międzynarodowego (m.in. minimalizacja dekoracji i detali architektonicznych) w celu uzyskania efektu monumentalizmu. Preferowano zwarte, kubiczne bryły najczęściej o wyważonych, klasycznych, matematycznie obliczonych proporcjach. 

</doc>
<doc id="2717561" url="https://pl.wikipedia.org/wiki?curid=2717561" title="RadioShack-Nissan">
RadioShack-Nissan



</doc>
<doc id="2717563" url="https://pl.wikipedia.org/wiki?curid=2717563" title="Dmitrij Tołstienkow">
Dmitrij Tołstienkow

Dmitrij Tołstienkow – ukraiński kolarz torowy, srebrny medalista mistrzostw świata. Największy sukces w swojej karierze Tołstenkow osiągnął w 1995 roku, kiedy podczas mistrzostw świata w Bogocie wspólnie z Ołeksandrem Symonenko, Serhijem Matwiejewem i Bohdanem Bondariewem wywalczył srebrny medal w drużynowym wyścigu na dochodzenie. Nie startował na igrzyskach olimpijskich.

</doc>
<doc id="2717565" url="https://pl.wikipedia.org/wiki?curid=2717565" title="Układ regulacji ekstremalnej">
Układ regulacji ekstremalnej

Układ regulacji ekstremalnej – układ regulacji, w którym regulacja przebiega tak aby wielkości regulowane przybrały wartości ekstremalne (maksymalne lub minimalne).
W układach takich steruje się obiektami, których charakterystyki statyczne (na wykresach typu wejście-wejście przedstawiane jako krzywe np. paraboliczne) posiadają maksima i minima.
Z pozoru sterowanie ekstremalne wydaje się prostym zadaniem (należy utrzymać wielkość wejściową na takim poziomie, dla którego wartość wyjściowa przyjmuje ekstremum) jednak charakterystyki statyczne zwykle podlegają trudno mierzalnym zmianom w czasie (na przykład skutkiem działania zakłóceń) i raz dobrane nastawy regulatora (wartość zadana) nie mają zastosowania w całym zakresie zmienności parametrów regulowanego obiektu. Dlatego trzeba zmieniać wartość zadaną zależnie od zmieniających się parametrów regulowanego obiektu tak aby uzyskać cel o jakim wspomniano na wstępie. Przy tym poszukiwanie ekstremum odbywa się bezpośrednio na "obiekcie" (co odróżnia takie układy od układów adaptacyjnych, gdzie poszukiwanie ekstremum odbywa się na "modelu").
Układy regulacji ekstremalnej uzyskać można więc poprzez uzupełnienie zasadniczego układu regulacji członem optymalizującym. Zadanie takiego członu polega na automatycznym doborze wartości zadanej tak aby uzyskana wielkość sygnału sterującego zapewniała osiągnięcie ekstremum wartości wielkości regulowanej lub innej wielkości określonej przez wskaźnik jakości - określający na przykład dokładność, koszt lub sprawność (zob. też kryterium sterowania).

</doc>
<doc id="2717571" url="https://pl.wikipedia.org/wiki?curid=2717571" title="Regulacja kaskadowa">
Regulacja kaskadowa

Przykładowo znaczącą zaletą regulacji PID jest możliwość zestawienia do pracy dwóch regulatorów PID jednocześnie co skutkuje ulepszonym działaniem. Regulator PID działa jako regulator pętli zewnętrznej, która steruje zasadniczymi parametrami fizycznymi (takimi jak poziom płynu lub prędkość) Drugi regulator działa jako regulator pętli wewnętrznej i odczytuje wyjście z regulatora pętli zewnętrznej jako nastawę, zwykle sterując parametrem, który podlega szybszym zmianom (na przykład przepływem czy przyspieszeniem). Można dowieść matematycznie, że w przypadku stosowania kaskadowej regulacji PID częstotliwość pracy regulatora wzrasta, a stała czasowa regulowanego obiektu ulega zmniejszeniu. W przypadku kaskadowej regulacji PID regulatorem głównym jest najczęściej regulator PI lub PID, a regulatorem pomocniczym najczęściej regulator P.
Przykłady zastosowań.
Regulatory kaskadowe bywają w praktyce stosowane np. do regulacji położenia serwomechanizmów elektrycznych. Spotykane są rozwiązania, w których regulator nadrzędny położenia wyznacza wartość zadaną dla regulatora pomocniczego prędkości. 
Regulator prędkości z kolei wyznacza wartość zadaną dla pętli regulacji prądu silnika.

</doc>
<doc id="2717572" url="https://pl.wikipedia.org/wiki?curid=2717572" title="Shogun Rua">
Shogun Rua



</doc>
<doc id="2717573" url="https://pl.wikipedia.org/wiki?curid=2717573" title="Stanisław Świeżawski">
Stanisław Świeżawski

Stanisław Eustachy Świeżawski (ur. 13 listopada 1895 w Łykoszynie, zm. 30 lipca 1974 w Warszawie) – polski prawnik, urzędnik państwowy, działacz społeczny, polityk, poseł na Sejm III kadencji (1930-1935) w II Rzeczypospolitej, członek Rady Głównej Centralnego Towarzystwa Organizacji i Kółek Rolniczych od 1934 roku.
Życiorys.
Ukończył gimnazjum w 1913 roku, Akademię Handlową w 1916 roku i Wydział Prawa Uniwersytetu Jagiellońskiego w 1920 roku. Uzyskał tytuł doktora praw.
W latach 1918-19 był prezesem Bratniej Pomocy Uniwersytetu Jagiellońskiego. W 1920 roku zgłosił się ochotniczo do Wojska Polskiego.
W wyborach parlamentarnych w 1930 roku został wybrany posłem na Sejm III kadencji (1930-1935). Złożył mandat (jego miejsce zajął zaprzysiężony 6 marca 1934 Ferdynand Kondysar) po tym jak 31 stycznia 1934 objął stanowisko szefa Kancelarii Cywilnej Prezydenta Rzeczypospolitej Polskiej Ignacego Mościckiego. Sprawował je do 1934. W latach 1933–1935 był radcą Izby Rolniczej w Lublinie i wiceprezesem Związku Izb i Organizacji Rolniczych.
W czasie II wojny światowej był żołnierzem Armii Krajowej.
Został pochowany na cmentarzu Powązkowskim w Warszawie (kwatera 235-2-14).
Życie prywatne.
Był synem Czesława i Zofii z domu Rakowskiej.

</doc>
<doc id="2717574" url="https://pl.wikipedia.org/wiki?curid=2717574" title="Rodrigo Valenzuela">
Rodrigo Valenzuela

Rodrigo Ignacio Valenzuela Avilés (ur. 22 listopada 1975 w Santiago) – chilijski piłkarz występujący na pozycji pomocnika. Zawodnik klubu Universidad Católica.
Kariera klubowa.
Valenzuela karierę rozpoczynał w 1993 roku w zespole Unión Española. Jego barwy reprezentował przez 4 sezony. Na początku 1998 roku przeszedł do meksykańskiego Club América. Następnie grał w Lobos BUAP, a w 2001 roku wrócił do Uniónu Española. Jeszcze jednak w tym samym roku przeniósł się do Santiago Wanderers, z którym wywalczył mistrzostwo Chile.
Po tym sukcesie Valenzuela ponownie wyjechał do Meksyku, tym razem by grać w tamtejszym Club León. Potem występował w Club Atlas oraz Club América. Z tym drugim w sezonie 2004/2005 wywalczył mistrzostwo fazy Clausura Primera División de México.
Potem Valenzuela znowu występował w Uniónie Española. Grał także w meksykańskim CD Veracruz, a w 2006 roku wrócił do Chile, gdzie został graczem Universidadu Católica. W 2010 roku zdobył z nim mistrzostwo Chile.
Kariera reprezentacyjna.
W reprezentacji Chile Valenzuela zadebiutował w 1998 roku. W 2001 roku znalazł się w drużynie na Copa América. Na tamtym turnieju, zakończonym przez Chile na ćwierćfinale, wystąpił w spotkaniach z Ekwadorem (4:1), Wenezuelą (1:0), Kolumbią (0:2) oraz Meksykiem (0:2).
W 2004 roku Valenzuela ponownie został powołany do kadry na Copa América. Zagrał na nim w 3 meczach: z Brazylią (0:1), Paragwajem (1:1) oraz Kostaryką (1:2), a Chile odpadło z turnieju po fazie grupowej.
W latach 1998-2005 w drużynie narodowej Valenzuela rozegrał łącznie 18 spotkań.

</doc>
<doc id="2717575" url="https://pl.wikipedia.org/wiki?curid=2717575" title="Wimbledon 2012 (gra podwójna chłopców)">
Wimbledon 2012 (gra podwójna chłopców)

Wimbledon 2012 - gra podwójna chłopców – zawody deblowe chłopców, rozgrywane w ramach trzeciego w sezonie wielkoszlemowego turnieju tenisowego, Wimbledon. Zmagania miały miejsce pomiędzy 3 a 8 lipca na londyńskich kortach All England Lawn Tennis and Croquet Club.

</doc>
<doc id="2717582" url="https://pl.wikipedia.org/wiki?curid=2717582" title="French Open 1968">
French Open 1968

Wielkoszlemowy turniej tenisowy French Open w 1968 rozegrano w dniach 27 maja - 9 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Ken Rosewall - Rod Laver 6-3, 6-1, 2-6, 6-2
Gra pojedyncza kobiet.
 Nancy Richey - Ann Haydon-Jones 5-7, 6-4, 6-1
Gra podwójna mężczyzn.
 Ken Rosewall / Fred Stolle - Roy Emerson / Rod Laver 6-3, 6-4, 6-3
Gra podwójna kobiet.
 Françoise Durr / Ann Haydon-Jones - Rosie Casals / Billie Jean King 7-5, 4-6, 6-4
Gra mieszana.
 Françoise Durr / Jean-Claude Barclay - Billie Jean King / Owen Davidson 6-1, 6-4

</doc>
<doc id="2717585" url="https://pl.wikipedia.org/wiki?curid=2717585" title="Jeziora Ounianga">
Jeziora Ounianga

Jeziora Ounianga – grupa jezior w regionie Bourkou-Ennedi-Tibesti w północnym Czadzie. Jeziora mają podłużny kształt i są rozciągnięte w kierunku północ-południe, co spowodowane jest działalnością pasatów. Jeziora są pozostałością dużo większego jeziora, które wypełniało Kotlinę Czadu w czasach, gdy na Saharze panował wilgotniejszy klimat (ok. 10 000 do 1500 lat p.n.e.). Obecnie zespół jezior Ounianga obejmuje piętnaście jezior o łącznej powierzchni 20 km². Jeziora podzielone są na dwie grupy, oddalone od siebie o ok. 40 km:
W 2012 roku jeziora Ounianga zostały wpisane na listę światowego dziedzictwa UNESCO.
Hydrogeologia.
Jeziora tworzą system hydrologiczny niespotykany na innych pustyniach świata. Pasaty przenoszą piasek do kotliny, tworząc piętnaście pooddzielanych wydmami jezior. Są one zasilane wodą podziemną z warstwy wodonośnej, powstałej w piaskowcowych skałach w czasie wilgotnych tysiącleci.
Zwykle, kiedy powierzchnia jeziora bezodpływowego wystawiona jest na działanie suchego otoczenia, woda w jeziorze nasyca się solą w wyniku wysokiego parowania. Ponieważ słodkowodne jeziora pokryte są trzciną, parowanie z nich jest zmniejszone. Trzcina nie rośnie jednak na powierzchni słonego jeziora Teli, skutkiem czego występuje tam duże parowanie i poziom jeziora obniża się. Woda z sąsiednich jezior przedostaje się do Teli przez przepuszczalne wydmy.

</doc>
<doc id="2717587" url="https://pl.wikipedia.org/wiki?curid=2717587" title="March 761B">
March 761B



</doc>
<doc id="2717588" url="https://pl.wikipedia.org/wiki?curid=2717588" title="March 721G">
March 721G



</doc>
<doc id="2717589" url="https://pl.wikipedia.org/wiki?curid=2717589" title="March 721X">
March 721X



</doc>
<doc id="2717591" url="https://pl.wikipedia.org/wiki?curid=2717591" title="Pierwszy gabinet Roberta Menziesa">
Pierwszy gabinet Roberta Menziesa

Pierwszy gabinet Roberta Menziesa (ang. "First Menzies Ministry") – dwudziesty szósty gabinet federalny Australii i zarazem pierwszy z dziesięciu, jakie podczas swojej długiej kariery politycznej sformował Robert Menzies. Urzędował od 26 kwietnia 1939 do 14 marca 1940 roku.
Okoliczności powstania.
Powstanie gabinetu było pośrednio spowodowane nagłą śmiercią premiera Josepha Lyonsa, który 7 kwietnia 1939 zmarł na atak serca. Jego ostatni gabinet tworzony był przez koalicję składającą się z Partii Zjednoczonej Australii (UAP) oraz Partii Wiejskiej (CP). Decyzją gubernatora generalnego Australii, lorda Gowrie, bezpośrednio po śmierci Lyonsa tymczasowym premierem został lider CP Earle Page, natomiast dominująca w koalicji UAP otrzymała czas na wyłonienie nowego lidera. Menzies zwyciężył w tej rywalizacji, w związku z czym to jemu przypadło zadanie utworzenie nowego, stałego gabinetu.
Premier Page uszanował to rozstrzygnięcie i podał swój gabinet do dymisji, ale jednocześnie w imieniu Partii Wiejskiej odmówił udziału w nowym rządzie, co wiązało się z osobistymi animozjami między nim a Menziesem. Page zarzucał nowemu premierowi między innymi tchórzostwo, przywołując jego decyzję, aby w przeciwieństwie do tysięcy australijskich mężczyzn nie zaciągnąć się na ochotnika do armii podczas I wojny światowej, a także nielojalność wobec zmarłego premiera Lyonsa. Ostatecznie UAP utworzyła gabinet samodzielnie.
Okoliczności dymisji.
Znalezienie się poza rządem wywołało wkrótce bunt w szeregach CP, w wyniku którego Page został obalony ze stanowiska lidera partii. Zastąpił go Archie Cameron, zwolennik współpracy z UAP. W efekcie 14 marca 1940 obie partie powróciły do koalicji i stworzyły drugi gabinet Roberta Menziesa.

</doc>
<doc id="2717592" url="https://pl.wikipedia.org/wiki?curid=2717592" title="Karin Alfredsson﻿">
Karin Alfredsson﻿

Karin Alfredsson (ur. 1953) – szwedzka pisarka, autorka powieści kryminalnych, dziennikarka i feministka.
Jej twórczość literacka koncentruje się wokół zagadnienia dyskryminacji kobiet. Akcja jej powieści "" rozgrywa się w Polsce. Za debiutancką książkę "80° från Varmvattnet" otrzymała nagrodę Szwedzkiej Akademii Kryminału.
Przez wiele lat pracowała w telewizji publicznej SVT. Była wykładowczynią dziennikarstwa na Uniwersytecie w Umeå.
Karin Alfredsson jest inicjatorką projektu "Przyczyna śmierci: bycie kobietą", którego celem jest udokumentowanie przemocy wobec kobiet w 10 państwach świata: Brazylii, Egipcie, Hiszpanii, Kongo, Meksyku, Pakistanie, Republice Południowej Afryki, Rosji, Stanach Zjednoczonych i Szwecji. 

</doc>
<doc id="2717593" url="https://pl.wikipedia.org/wiki?curid=2717593" title="Lotniskowce typu Clemenceau">
Lotniskowce typu Clemenceau

Lotniskowce typu "Clemenceau" – francuskie lotniskowce w służbie Marine nationale od 1961 do końca lat 90. Były to pierwsze lotniskowce zbudowane we Francji po II wojnie światowej, zastąpiły dwa amerykańskie lekkie lotniskowce typu Independence (trzeci "Arromanches" typu Colossus używano jako śmigłowcowiec do 1974). Do roli myśliwca obrony floty w 1963 zakupiono w USA 36 F-8E(FN) i 6 TF-8E. W czasie służby okręty brały udział w operacjach pokojowych w Libanie, Zatoce Perskiej i byłej Jugosławii. Pierwszy wycofany po 36 latach służby "Clemenceau" został zezłomowany, po skandalach związanych z jego szkodliwością dla środowiska dopiero w 2010, lotniskowiec "Foch" w 2000 roku sprzedano Brazylii, gdzie służył jako São Paulo. Okręty zostały zastąpione, z 5-letnim opóźnieniem w stosunku do planów przez tylko jeden „Charles de Gaulle” (kosz ok. 3 mld euro), drugi większy lotniskowiec pozostaje w odległych czasowo planach.
Historia.
Francja w okresie międzywojennym nie przykładała większej wagi do rozwoju lotniskowców, budując w latach 20. tylko jeden okręt tej klasy „Béarn”. Częściowo było to usprawiedliwione posiadaniem stosunkowo bliskich kolonii w Afryce Północnej, gdzie mogło bazować lotnictwo. Tuż przed II wojną światową rozpoczęto budowę nowego lotniskowca „Joffre”, lecz go nie ukończono na skutek wojny. Dopiero po wojnie doceniono istotną rolę pełnioną przez lotniskowce w wojnie morskiej, zwłaszcza w związku z koniecznością prowadzenia walk w Indochinach, i wydzierżawiono brytyjski lotniskowiec eskortowy „Dixmude” i lotniskowiec „Arromanches”. Podjęto również w 1947 roku decyzję o budowie własnego lotniskowca według ulepszonego projektu przedwojennego „Joffre”, oznaczonego jako typ PA 28 ("Porte-Avions 28", lotniskowiec 28). Miał on mieć wyporność standardową 15 700 ton, długość 230 m i zabierać 49 samolotów . Z powodu powojennych trudności ekonomicznych, do zamówienia okrętu, dla którego przewidywano nazwę „Clemenceau”, nie doszło i w 1950 roku program anulowano. Wydzierżawiono zamiast tego w latach 50. dwa lotniskowce lekkie wojennej budowy od USA.
W miarę odbudowy gospodarki Francji, powrócono do planu budowy nowoczesnego lotniskowca własnej konstrukcji. Budowę dwóch jednostek „Clemenceau” i „Foch” zaplanowano w budżecie na 1953 i 1955 rok. Projekt pierwszego z nich oznaczono jako PA 54, a drugiego PA 54. Pierwszy okręt zamówiono 24 maja 1954 roku, a stępkę położono w listopadzie 1955 roku w stoczni Marynarki (Arsenale) w Breście. Wodowano go 21 grudnia 1957 roku, a wcielono do służby w 1961 roku. Stępkę pod budowę drugiego okrętu położono w lutym 1957 roku w stoczni w Saint-Nazaire, a wcielono go do służby w 1963 roku.
Opis.
Lotniskowce typu "Clemenceau" miały klasyczną konstrukcję, z płaskim pokładem lotniczym na całej długości, nadbudówką wyspową na prawej burcie, dwoma katapultami i zespołem lin hamujących (system CATOBAR). Zgodnie z nowymi tendencjami po II wojnie światowej zastosowano w nich pokład do lądowania odchylony pod kątem 8° w lewo od osi podłużnej. Pod względem konstrukcyjnym widoczne były wpływy brytyjskie, m.in. zabudowany dziób i trójkątna rufa pawężowa. 
Wyporność standardowa wynosiła początkowo 22 000 ts, a wyporność normalna (średnia) 27 307 ts. Wyporność pełna była podawana na 30 000 ts, następnie 31 000 ts, a pod koniec służby na 32 780 ts dla „Clemenceau” i 32 185 ts dla „Focha”. Okręty mają długość całkowitą 265 m, przy czym pokład lotniczy ma długość 257 m. Szerokość kadłuba na linii wodnej pierwotnie wynosiła 29,3 m, lecz po dodaniu tzw. „bąbli” dla polepszenia stateczności (na „Focha” w trakcie budowy, na „Clemenceau” od 1966 roku) wzrosła do 31,72 m. Szerokość maksymalna po pokładzie lotniczym wynosiła 51,2 m. Powierzchnia pokładu lotniczego wynosiła 8800 m². Szerokość dostępna dla operacji lotniczych była mniejsza i wynosiła 35 m w rejonie nadbudówki, a skośny pokład miał wymiary 165,5 × 29,5 m. Dziobowa część pokładu lotniczego miała wymiary 93 × 28 m. 
Pojedyncza wyspowa nadbudówka średniej wielkości z wbudowanym kominem została umieszczona typowo na prawym skraju pokładu na śródokręciu. Jej forma jest podobna do nadbudówek amerykańskich lotniskowców typu "Essex" modernizowanych po wojnie według standardu SCB-27. Zawiera trzy przeszklone pomosty: flagowy, nawigacyjny i lotniczy. 
Okręty wyposażono w dwie katapulty parowe produkcji brytyjskiej Mitchell-Brown typu BS5 o długości 50 m (podawane też są długości 51,8 m lub 54 m). Mogą wystrzeliwać samoloty o masie 15-20 ton z prędkością 203,7 km/h (z uwzględnieniem ruchu okrętu, 259,3 km/h). Jedna katapulta jest na dziobowym pokładzie lotniczym, po lewej stronie od osi symetrii, a druga na pokładzie skośnym. W pierwotnym projekcie obie katapulty miały znajdować się na dziobie, lecz dzięki usunięciu stamtąd prawej katapulty jest tam miejsce do parkowania samolotów.
Okręty.
„Foch” (R 99)

</doc>
<doc id="2717594" url="https://pl.wikipedia.org/wiki?curid=2717594" title="Rusłan Pithornij">
Rusłan Pithornij



</doc>
<doc id="2717595" url="https://pl.wikipedia.org/wiki?curid=2717595" title="Rusłan Pithorny">
Rusłan Pithorny



</doc>
<doc id="2717597" url="https://pl.wikipedia.org/wiki?curid=2717597" title="Mobi z Glasnevin">
Mobi z Glasnevin

Mobi z Glasnevin (ur. po 500, zm. ok. 544) – jeden z dwunastu apostołów Irlandii, opat, święty Kościoła katolickiego.
Urodził się na początku VI wieku. Był opatem klasztoru Mobi Glasnaidhen (dzis. Glasnevin). W klasztorze przebywali krótko późniejsi święci: Kolumba z Iony, Kiaran z Clonmacnois, Kanizjusz z Aghaboe i Kongal z Bangor, rzekomi uczniowie św. Finiana do których zaliczany jest również Mobi.
Jego wspomnienie liturgiczne obchodzone jest 12 października.

</doc>
<doc id="2717599" url="https://pl.wikipedia.org/wiki?curid=2717599" title="Siemens EuroSprinter">
Siemens EuroSprinter

Siemens EuroSprinter – rodzina lokomotyw elektrycznych produkowanych przez Siemensa przeznaczonych do prowadzenia różnego rodzaju pociągów towarowych lub pasażerskich.
W Polsce otrzymały oznaczenie EU44 i EU45 i są eksploatowane m.in. przez PKP Intercity i PKP Cargo.
Historia.
W 1997 roku Siemens wygrał przetarg na 50 lokomotyw dla Austriackich Kolei Federalnych (ÖBB). Oferta została zaprojektowana jako lokomotywa ES64U2 ze specjalnie zaprojektowanym wózkiem firmy Simmering-Graz-Pauker (SGP Graz). Podstawą rozwoju były lokomotywy Baureihe 152 i Baureihe 120 niemieckich kolei. Od 2001 r. lokomotywy te jako seria Rh1016 eksploatowane są na napięciu 15 kV oraz seria Rh1116 eksploatowana na napięciach 15 kV i 25 kV dla ruchu transgranicznego na Węgrzech, w Czechach i na Słowacji.
Konstrukcja.
Głównym elementem EuroSprintera jest transformator pokładowy umieszczony pod podłogą przedziału maszynowego, szafy elektryczne umieszczone po bokach korytarza oraz cztery silniki trakcyjne, po dwa na każdy wózek. W zależności od rodzaju zasilania wykorzystywany jest osobny zestaw obsługi silników napędowych. Składa się z prostowników oraz trzech zestawów uzwojeń. W zależności od systemu trakcji (15 kV 16 2/3 Hz lub 25 kV 50 Hz)
jednofazowy prąd przemienny jest transformowany w transformatorze głównym - obniżane jest jego napięcie, następnie prąd przemienny zamieniany jest na prąd stały w prostowniku a następnie prąd stały zamieniany jest w falowniku na prąd przemienny trójfazowy o regulowanej częstotliwości.
Cały proces wynika z zastosowania indukcyjnych silników klatkowych (są to silniki asynchroniczne) do napędu lokomotywy. Każdy z czterech silników posiada indywidualny falownik stąd kontrola ewentualnego poślizgu osi odbywa się niezależnie.
Jeśli lokomotywa zasilana jest prądem stałym (Trakcja 3 kV DC np. Polska), wtedy prąd stały kierowany jest bezpośrednio do falowników z pominięciem sekcji transformatora i prostowników.
Kabiny sterownicze umieszczone są na krańcach lokomotywy, podobnie jak w przypadku elektrowozu Bombardier Traxx. Eurosprinter wyposażony jest także w wieżowy, wentylatorowy system chłodzenia silników trakcyjnych i przetwornic. Eurosprinter może być zasilany prądem stałym o napięciu 3 kV lub prądem przemiennym o napięciu 15 lub 25 kV – lokomotywy z power-packiem VI – Włochy i Polska lub VO – Niemcy, Polska, lub tylko 3 kV – elektrowozy z power-packiem VP – tylko dla Polski (jednosystemowe).
Wersje.
Nazwa producenta "ES64" to skrót od nazwy lokomotywy "EuroSprinter". Liczba oznacza dwie pierwsze cyfry mocy znamionowej (6400 kW). U oznacza oznaczenie lokomotywy uniwersalnej. Litera P oznacza lokomotywę prototypową, litera F oznacza lokomotywę towarową. Lokomotywy są eksploatowane na napięciach: 15 kV 16,7 Hz i 25 kV 50 Hz. Czterosystemowe lokomotywy są eksploatowane dodatkowo na napięciach 1,5 kV i 3 kV prądu stałego.
ES64P.
ES64P (Baureihe 127) – niemiecka lokomotywa wyprodukowana w 1992 roku dla DB. Została wyprodukowana tylko 1 sztuka. Jest ona protoplastą lokomotyw Siemens ES64 EuroSprinter. Na początku 1990 było widoczne w niemieckiej Kolei Federalnej że eksploatowane lokomotywy, które do tego czasu opanowały większość trakcji elektrycznej w Niemczech, powinny zostać wycofane. Powstał zatem projekt lokomotywy z napędem asynchronicznym (Trójfazowe silniki asynchroniczne) Baureihe 127. W 1998 roku maszyna ustanowiła światowy rekord prędkości dla lokomotyw z napędem asynchronicznym, wynoszący 310 km/h.
ES64F.
ES64F (Baureihe 152) – niemiecka lokomotywa produkowana w latach 1997-2000 dla DB Cargo. Zostały wyprodukowane w liczbie 80 sztuk. Są używane w pociągach towarowych. Na początku 1990 było widoczne w niemieckiej Kolei Federalnej, że eksploatowane lokomotywy, które do tego czasu opanowały większość trakcji elektrycznej w Niemczech, powinny zostać wycofane. Zatem powstał projekt lokomotywy napędzanej silnikami asynchronicznymi Baureihe 152 do pociągów towarowych.
OSE-Baureihe 120.
To jest wersja eksportowa przeznaczona dla kolei greckich. Jest to lokomotywa przeznaczona do prowadzenia pociągów pasażerskich. Lokomotywy są eksploatowane w Grecji jako seria 129. Zostały zamówione wobec braku lokomotyw pasażerskich. Zostało wyprodukowanych 30 lokomotyw elektrycznych. Maksymalna prędkość lokomotyw wynosi 200 km/h.
DSB-Baureihe EG.
To jest wersja eksportowa przeznaczona dla kolei duńskich. Jest to lokomotywa przeznaczona do prowadzenia pociągów towarowych. Zostały zamówione wobec braku lokomotyw towarowych. Zostało wyprodukowanych 13 lokomotyw elektrycznych. Maksymalna prędkość lokomotyw wynosi 140 km/h.
ES64U2.
ES64U2 to lokomotywa dostarczona dla Austriackiej Federalnej Kolei (ÖBB) i lokomotywy te jako seria Rh1016 eksploatowane są na napięciu 15 kV oraz seria Rh1116 eksploatowana na napięciach 15 kV i 25 kV dla ruchu transgranicznego na Węgrzech, w Czechach i na Słowacji.
Deutsche Bahn AG zamówiły 25 sztuk lokomotyw elektrycznych pod nazwą serii BR182. Węgierskie koleje MAV posiadają 10 lokomotyw Rh1047, a ponadto istnieje wiele prywatnych firm kolejowych w Niemczech, Austrii i na Węgrzech które posiadają takie lokomotywy.
ES64U4.
ES64U4 to uniwersalna 4 systemowa lokomotywa elektryczna o mocy 6,4 MW przystosowana do zasilania prądem stałym lub przemiennym, produkowana przez niemiecką firmę Siemens Mobility (koncern Siemens AG). Jej głównym przeznaczeniem jest rynek przewozów pasażerskich, prędkość konstrukcyjna wynosi 230 km/h.
Austriacka Federalna Kolej posiada 50 lokomotyw elektrycznych ES64U4. Koleje Słoweńskie posiadają 32 lokomotywy elektryczne ES64U4. 5 lokomotyw elektrycznych ES64U4-G posiada niemiecka kolej Regentalbahn, 2 lokomotywy elektryczne posiada kolej prywatna RTS w Salzburgu. Kolejne dziesięć z nich jest na posiadaniu spółki PKP Intercity
Lokomotywa z serii ES64U4 (dostarczone później jako ÖBB 1216 050), w dniu 2 września 2006 roku z wagonem testowym na nowym odcinku Norymberga-Ingolstadt pomiędzy stacjami Kinding i Allersberg na odcinku Autohof Hilpoltstein przy maksymalnej prędkości 357 km/h, ustanowiła nowy rekord świata dla lokomotyw.
ES64F4.
ES64F4 to towarowa lokomotywa elektryczna. Maksymalna prędkość elektrowozu wynosi 140 km/h co stwarza możliwości wykorzystania jej w ruchu pasażerskim. Wyposażona jest także w systemy bezpieczeństwa stosowane na kolejach Niemiec i Szwajcarii. Eurosprinter posiada także system odzyskiwania energii kinetycznej hamowanego składu. Z technicznego punktu widzenia jest to hamowanie rekuperacyjne (odzyskowe) choć w żargonie kolejowym używa się określenia "hamowanie dynamiczne".
Ten rodzaj hamowania polega na tym że silniki trakcyjne pracują jak prądnice napędzane masą pojazdu. Wytworzona energia elektryczna może być oddana z powrotem do sieci trakcyjnej lub jeśli nie ma takiej możliwości (brak odbioru z zasięgu sekcji, brak innej lokomotywy która by tę energię wykorzystała) jest wytracana na ciepło w rezystorach hamowania dynamicznego.
Eksploatacja.
Deutsche Bahn.
Na sieci Deutsche Bahn wykorzystywana jest przede wszystkim w prowadzeniu pociągów towarowych, rzadziej w ruchu pasażerskim (prowadzenie pociągów typu push-pull, okazjonalnie InterCity) – większość E189 należy do spółki DB Cargo, która prowadzi przewozy kontenerowe.
Polska.
W 2006 roku w IPS Tabor w Poznaniu odbyły się testy EuroSprintera ES64F4 o numerze E189-911, była to pierwsza lokomotywa z rodziny EuroSprinter, która pojawiła się w Polsce.
CTL Logistics.
Pierwszy EuroSprinter pojawił się w Polsce w normalnej eksploatacji w 2007 roku. Była to lokomotywa typu ES64F4 (niemieckie oznaczenie E189) będąca własnością spółki Siemens-Dispolok eksploatowana przez CTL Logistics.
Na początku 2010 roku CTL Logistics eksploatowało 3 elektrowozy typu ES64F4.
Przewozy Regionalne.
2 lutego 2010 na dworcu w Szczecinie Przewozy Regionalne zaprezentowały lokomotywę typu ES64F4, następnie rozpoczęto jazdy testowe w ramach obsługi połączeń interREGIO. W marcu przewoźnik wyleasingował kolejne 8 lokomotyw. Testy zakończono 5 lipca.
PKP Intercity.
ES64U4 "Husarz".
Pod koniec czerwca 2008 PKP Intercity podpisało umowę z Siemensem na dostawę 10 lokomotyw Eurosprinter ES64U4 "Taurus". W wyniku konkursu przeprowadzonego we wrześniu lokomotywy otrzymały przydomek "Husarz". Lokomotywa otrzymała polskie oznaczenie "EU44".
W połowie listopada 2008 zaprezentowano pierwszy egzemplarz w fabryce Siemensa w Linzu, a 18 grudnia dostarczono go do Warszawy celem przeprowadzenia testów. W nocy z 28 na 29 maja 2009 podczas testów na Centralnej Magistrali Kolejowej testowana lokomotywa pobiła rekord prędkości składu złożonego z lokomotywy i wagonów na polskich torach - 235 km/h.
W maju 2009 do Polski przybyła druga lokomotywa. 20 września 2009 "Husarz" został zaprezentowany podczas Dni Transportu Publicznego. 12 października miała miejsce jazda inauguracyjna pierwszego "Husarza" na trasie Warszawa Grochów - Kutno, na której "Husarz" prowadził skład Berlin-Warszawa-Express. Od 14 do 16 października jedna lokomotywa prowadziła ekspres "Neptun" (Warszawa Zachodnia - Gdynia Główna), a druga była prezentowana na targach Trako w Gdańsku. 28 października miała miejsce jazda inauguracyjna drugiej lokomotywy. Po przeprowadzeniu prób odbiorczych do 29 listopada obie lokomotywy prowadziły skład pociągu BWE na polskiej części trasy. Od 30 listopada do 7 grudnia lokomotywy wykorzystano do badania obciążeń dynamicznych obiektów mostowych na CMK.
W maju 2010 przewoźnik dysponował 6 "Husarzami". 24 maja jeden z "Husarzy" został przydzielony do obsługi EuroCity Praha na odcinku Warszawa Wschodnia - Bogumin. 21 czerwca 2010 ostatni - 10. "Husarz" został dostarczony do Polski. W połowie lipca 2010 "Husarze" całkowicie przejęły obsługę BWE oraz EuroNight Jan Kiepura (Warszawa - Amsterdam) na odcinku Rzepin - Berlin.
28 maja 2011 EuroSpriner ES64U4 "Husarz" otrzymał bezterminowe świadectwo dopuszczenia do eksploatacji w Polsce.
Od 26 września do 1 października 2011 jedna z lokomotyw została wykorzystana do testów systemu ETCS na CMK. Ostatniego dnia testów odbył się próbny przejazd z pasażerami z prędkością 200 km/h.
Na czas Mistrzostw Europy w Piłce Nożnej 2012 lokomotywy oklejono kalkomaniami nawiązującymi do mistrzostw. Sześć jeździło w barwach państw biorących udział w Euro 2012, a cztery w barwach polskich miast-gospodarzy. Jednocześnie oklejono 10 lokomotyw EP09 w barwy pozostałych 10 krajów biorących udział w rozgrywkach.
Od 5 do 12 listopada 2012 jedna z lokomotyw została po raz kolejny wykorzystana do testów systemu ETCS na CMK.
W kwietniu 2013 lokomotywy przydzielono testowo do obsługi połączenia Berlin-Gdynia-Express, od czerwcowej korekty rozkładu jazdy "Husarze" mają stale obsługiwać BGE. W czerwcu dwie lokomotywy zostały oklejone w barwy Open’er Festival w ramach współpracy PKP IC z organizatorem festiwalu.
13 sierpnia 2013 pierwszy z "Husarzy" przejechał milion kilometrów.
We wrześniu 2016 lokomotywa EU44-006 była wykorzystywana do ciągnięcia zestawów wagonowych Talgo 250 należących do Kolei Rosyjskich podczas ich testów.
W drugiej połowie 2018 roku część lokomotyw otrzymała tymczasowe biało-czerwone barwy związane z obchodami 100-lecia odzyskania niepodległości.
ES64F4.
W 2010 roku ze względu na trudną sytuację taborową PKP Intercity związaną z odstawieniem znacznej części lokomotyw EP09, podjęto decyzję o kilkumiesięcznym leasingu 5 EuroSprinterów ES64F4 (oznaczonej w Polsce serią EU45). Pierwsza z leasingowanych lokomotyw dotarła do Warszawy 7 kwietnia. Lokomotywy zostały skierowane m.in. do obsługi pociągów Berlin-Warszawa-Express i EuroNight Jan Kiepura. W połowie lipca 2010 "Husarze" (ES64U4) zastąpiły EuroSprintery ES64F4, które zostały zwrócone do właściciela - spółki Dispolok.
W marcu 2011 PKP Intercity ponownie wyleasingowało 2 EuroSprintery ES64F4 od MRCE Dispolok, które jeździły około miesiąca, a następnie zostały zwrócone właścicielowi.
Lotos Kolej.
Po zakończeniu testów przez Przewozy Regionalne, lokomotywy przeszły do spółki Lotos Kolej, gdzie przez pewien czas były eksploatowane w ruchu towarowym.
PKP Cargo.
Pod koniec lipca 2010 PKP Cargo pozyskało 2 EuroSprintery ES64F4 (oznaczone niemiecką serią E189 oraz polską EU45), a w sierpniu kolejne 2. Lokomotywy te będące własnością spółki Dispolok wcześniej były użytkowane przez PKP Intercity. W późniejszym czasie liczba wynajętych lokomotyw została zmniejszona do 2 sztuk. W związku ze zmniejszaniem liczby leasingowanych ES64F4, PKP Cargo stanęło przed koniecznością szybkiego pozyskania podobnej lokomotywy, co zaowocowało podpisaniem umowy 3 października 2011 z Siemensem na dostawę jednej ES64F4, która została dostarczona następnego dnia.
Ogółem w listopadzie 2012 roku przewoźnik użytkował 1 własną oraz 8 leasingowanych ES64F4. W związku z zakupem Siemens Vectron, oraz wygasającą umową leasingu w marcu 2016 roku pięć lokomotyw zwrócono leasingodawcy. We wrześniu kolejne dwa egzemplarze zostały zwrócone. W marcu 2017 roku do MRCE Dispolok został zwrócony ostatni EuroSprinter.
Obecnie PKP Cargo dysponuje tylko jednym egzemplarzem lokomotywy EU45 o numerze bocznym 846.
ITL Polska.
Spółka ITL Polska posiadała od 2012 roku trzy sztuki lokomotyw E189, które przewoźnik dzierżawił do 2013 roku

</doc>
<doc id="2717604" url="https://pl.wikipedia.org/wiki?curid=2717604" title="Sieciowy system sterowania">
Sieciowy system sterowania

Sieciowy system sterowania (ang. "networked control system") – układ sterowania, w którym pętle sterowania zamknięte są za pomocą sieci czasu rzeczywistego. W systemie takim sygnały sterujące, jak i te związane ze sprzężeniami zwrotnymi przesyłane są pomiędzy elementami składowymi systemu poprzez sieć w formie paczek (pakietów) informacji. Oprócz elementów pomiarowych, wykonawczych i sterujących częścią składową systemu jest sieć telekomunikacyjną - umożliwia to między innymi wykonywanie różnych działań zdalnie.
Systemy te posiadają swoje zalety i wraz z rozwojem sieci komputerowych przyciągają coraz większa uwagę, jednak wiąże się z nimi też szereg problemów, które są przedmiotem badań naukowych. Badania te dotyczą między innymi: nowych strategii sterowania, kinematyki urządzeń wykonawczych, niezawodności i bezpieczeństwa telekomunikacji, przydzielania pasma, rozwoju protokołów komunikacyjnych, lokalizacji usterek i strategii sterowania, które są odporne na usterki, zbierania informacji w czasie rzeczywistym, efektywnego przetwarzania danych z czujników.
Występowania sieci telekomunikacyjnej w pętli sprzężenia zwrotnego sprawia, że analiza układu sterowania staje się bardziej złożona między innymi z uwagi na:
Ponadto istotnym zagadnieniem jest zadowalająca praca systemu w szerokim zakresie mimo jego wzrastającej złożoności. Z tego też względu ważna staje się detekcja usterek i różne techniki diagnostyczne.

</doc>
<doc id="2717605" url="https://pl.wikipedia.org/wiki?curid=2717605" title="Red Flag">
Red Flag



</doc>
<doc id="2717606" url="https://pl.wikipedia.org/wiki?curid=2717606" title="Lucky Thompson">
Lucky Thompson

Lucky Thompson, właśc. Eli Thompson (ur. 16 czerwca 1924&lt;ref name = " http://www.attictoys.com/jazz/LT_intro.html "&gt; według Noal Cohen's Jazz History Website w dokumentach dot. przyznania numeru ubezpieczenia społecznego (składanych w 1941), Thompson podając datę swojego urodzenia wpisał rok 1923&lt;/ref&gt; w Columbii, zm. 30 lipca 2005 w Seattle&lt;ref name = "http://www.nytimes.com/2005/08/05/arts/05thompson.html"&gt;New York Times z 5.08.2005 Ben Ratliff: Lucky Thompson, Jazz Saxophonist, Is Dead at 81&lt;/ref&gt;) – amerykański saksofonista jazzowy, grający na saksofonie tenorowym, sopranowym i barytonowym.
Lata młodzieńcze.
Eli Thompson urodził się w Columbii w Karolinie Południowej. Jeszcze w dzieciństwie przeprowadził się z rodziną do Detroit&lt;ref name = "https://www.allmusic.com/artist/lucky-thompson-mn0000302799"&gt;Lucky Thompson. Biografia w Allmusic&lt;/ref&gt;. Po śmierci matki (miał wtedy 5 lat) musiał opiekować się swoim rodzeństwem. O jego muzycznej pasji i skali talentu świadczy fakt, iż gry na saksofonie nauczył się nie posiadając własnego instrumentu. Po szkolnych lekcjach uczył się w domu, ćwicząc palce na poznaczonym odpowiednio kiju od miotły. Na swój własny saksofon czekał siedem lat. Kiedy, mając 15 lat, wreszcie go otrzymał, grał po osiem godzin dziennie przez cały miesiąc, po czym zaczął występować na różnych imprezach w Detroit i okolicy&lt;ref name = "http://www.discogs.com/viewimages?release=3289079"&gt;Sidney Gross: Accent on Tenor Sax (liner notes) &lt;/ref&gt;. Często grał wtedy w big bandzie „King’s Aces”, gdzie spotkał się m.in. z wibrafonistą Miltem Jacksonem. Po ukończeniu szkoły średniej (była to Cass Technical High School) w 1942, grał w popularnym w Detroit „Club 666”, razem z saksofonistą altowym Tedem Bucknerem. Potem dołączył do zespołu 'Bama State Collegians Erskine’a Hawkinsa.
Kariera.
Kiedy Thompson zaczynał swoją karierę, najbardziej znanymi saksofonistami byli Coleman Hawkins, Lester Young czy Ben Webster. Ich więc muzyka miała na sposób grania młodego artysty największy wpływ. W sierpniu 1943 Thompson, już jako członek orkiestry Lionela Hamptona, wyjechał z Detroit w kilkumiesięczna trasę koncertową. Już wtedy zaczął pracować nad uzyskaniem własnego stylu i brzmienia. Po powrocie do Nowego Jorku grał w zespołach Dona Redmana i Lucky’ego Millindera. W nowojorskim klubie The Three Deuces grał z perkusistą Big Sidem Catlettem. Pierwsze nagranie płytowe Thompsona, z zespołem, który prowadził trębacz Oran „Hot Lips” Page, zarejestrowane zostało 8 marca 1944. Potem znalazł się u wokalisty i trębacza Billy’ego Eckstine’a. Jego grupa istniała krótko, ale Thompson miał okazję grać obok muzyków uznawanych za twórców bebopu, bo w zespole byli też Dexter Gordon, Miles Davis, Fats Navarro, Dizzy Gillespie, Charlie Parker i Art Blakey. Pod koniec 1944 dołączył do orkiestry Counta Basiego, którego opuścił w 1945, by przez dwa lata mieszkać w Los Angeles i pracować dla Exclusive, jednej z tamtejszych firm płytowych. Uczestniczył w tym okresie w ponad stu sesjach nagraniowych. Towarzyszył wielu znanym artystom, wśród których byli m.in. Herb Jeffries, Charles Mingus, Slim Gaillard, Dodo Marmarosa, Earle Spencer, Dinah Washington i Boyd Raeburn. Kiedy do Los Angeles przyjechał na koncerty sextet Gillespie-Parker, Lucky Thompson czasowo zastępował Charliego Parkera, a potem uczestniczył w jego sesjach nagraniowych dla wytwórni Dial (28 marca 1946); nieco później grał już w zespole Stars of Swing, prowadzonym wspólnie przez Charlesa Mingusa i Buddy’ego Collette’a.
Swój własny zespół założył Thompson w 1947 i grał z nim w znanym nowojorskim lokalu Savoy Ballroom. Przez magazyn „Esquire” został wybrany na „Nową Gwiazdę” 1947 roku&lt;ref name = "http://www.guardian.co.uk/news/2005/oct/05/guardianobituaries.usa"&gt;The Guardian z 5.08.2005 Peter Vacher: Obituary 'Lucky' Thompson&lt;/ref&gt;. W 1948 wyjechał po raz pierwszy do Europy (brał udział w festiwalu jazzowym w Nicei).
Ben Ratliff z NYT uważał Thompsona za muzyka, którego osoba łączyła erę swingu z bardziej złożonym, koncepcyjnym stylem jakim był bebop. Jego gra była bardziej wyrafinowana, a abstrakcyjne traktowanie harmonii było rozwinięciem tego, co robili Don Byas i Coleman Hawkins, choć – jak pisze Dionizy Piątkowski – Thompson „pozostawał pod niewątpliwym wpływem” obu tych muzyków. „Lucky” grał bebop, ale bez dominującego niemal wszystkich wpływu Charliego Parkera. Saksofonista Johnny Griffin wspominając Thompsona powiedział, że jego grę cechowała melodyczna łagodność, że był znakomitym balladzistą, który jednak grał ze wszystkimi modernistami. Był przecież na sesjach Charliego Parkera, które nagrywane były w Los Angeles dla Dial Records, na hard bepowych nagraniach Milesa Davisa i jako muzyk sesyjny na płytach, które dla Savoy Records nagrywał Milt Jackson. Jako lider własnych zespołów nagrywał Thompson niewiele. Pierwsza jego „własna” sesja odbyła się 14 sierpnia 1953. Jego stosunek do branży muzycznej był mocno krytyczny (często nazywał producentów muzycznych, agentów czy firmy płytowe „pasożytami” i „sępami”)&lt;ref name = "http://seattletimes.nwsource.com/html/entertainment/2002423784_thompsonobit06.html"&gt;The Seattle Times, 6 sierpnia 2005 Judy Chia Hui Hsu: „Jazz great Eli Thompson soared for 3 decades, fell silent”&lt;/ref&gt;. To nie sprzyjało rozwojowi jego kariery. Po powrocie do Nowego Jorku przez długi czas nie mógł znaleźć żadnej pracy. Wyjechał do Detroit i w 1949 przez kilka miesięcy pracował nawet w fabryce Chryslera. Rzadko udawało się np. pojawić gościnnie podczas koncertów Charliego Parkera w nowojorskim klubie The Royal Roost. W ciągu kilku następnych lat głównie komponował i prowadził wydawnictwo muzyczne Great Music. Początek lat 50.ż nie był pomyślny. Dopiero w połowie dekady powstało wiele znakomitych nagrań, które rejestrował jako muzyk sesyjny. Są wśród nich nagrania z Theloniousem Monkiem w 1952, Milesem Davisem w 1954 ("Walkin"') czy Oscarem Pettifordem, Miltem Jacksonem i Stanem Kentonem w 1956.
W lutym 1956 uznał, że jazzowa scena w Ameryce nie jest dla niego i zdecydował się na wyjazd. Zamieszkał wraz z rodziną w Paryżu. Zamierzał studiować kompozycję i teorię muzyki w paryskim konserwatorium muzycznym. Kiedy orkiestra Stana Kentona przyjechała na tournée po Europie, Kenton zaproponował Thompsonowi miejsce w swoim zespole. Potrzebny mu był jednak saksofonista barytonowy, Thompson musiał więc zmienić rodzaj instrumentu. Zgodził się, a po koncertach w paryskiej Alhambrze pojechał z orkiestrą w trasę po Szwajcarii i Włoszech. Kenton był tak zadowolony z Thompsona, że po zakończeniu występów przekonał go do wyjazdu do Stanów i wzięcia udziału w kilku sesjach nagraniowych dla Capitolu. Jednak dziwaczny konflikt z Louisem Armstrongiem i jego managerem przyczynił się później do problemów ze znalezieniem stałej pracy i Thompson wrócił do Paryża. Nagrywał sporadycznie współpracując m.in. z perkusistą Gerardem „Dave'em” Pochonetem, pianistą Martialem Solalem i Eddiem Barclayem jako producentem. W 1962 grał też w londyńskim klubie „Ronnie Scott’s Jazz Club”. W tym czasie zaczął też grać na saksofonie sopranowym.
W 1962 powrócił do Nowego Jorku. Rezultatem umowy podpisanej z wytwórnią Prestige były sesje, podczas których nagrane zostały utwory na albumy "Happy Days Are Here Again", "Plays Jerome Kern and No More" (z Hankiem Jonesem jako pianistą) i "Lucky Strikes". Śmierć żony, problemy z wychowaniem dzieci i ciągłe animozje z przedstawicielami muzycznej branży skłoniły go w 1966 do ogłoszenia na łamach "Down Beatu" o rezygnacji z dalszej kariery. Wtedy jeszcze nie było to prawdą, bo po jakimś czasie wrócił do grania.
Pod koniec 1968 znów opuścił Amerykę. Tym razem zamieszkał w Szwajcarii, w Lozannie, ale do 1970 jeździł z koncertami po całej Europie. Nagrał kilka płyt w Niemczech oraz Hiszpanii ("A Lucky Songbook in Europe"). Wrócił do kraju i przez dwa lata (1973–74) nauczał muzyki w Dartmouth College w Hanoverze w USA. W 1972 powstała płyta "Goodbye Yesterday", a w 1973 nagrał dla Groove Merchant album "I Offer You", który okazał się jego ostatnim nagraniem płytowym. Thompson definitywnie zrezygnował z zawodowego grania muzyki. Według jego przyjaciół żył przez kilka lat na wyspie Manitoulin w Ontario, potem w Savannah (Georgia), a później wyruszył na wędrówkę po Stanach.
Ostatnie lata.
Na początku lat 90. Thompson przebywał w Seattle. Był bezdomny, korzystał czasem z pomocy przyjaciół. W 1994 kilkakrotnie był hospitalizowany, wreszcie w sierpniu 1994 znalazł schronienie i opiekę w ośrodku pomocy społecznej Columbia City Assisted Living. W końcu lat 90. przeniesiono go do Washington Center for Comprehensive Rehabilitation (też w Seattle). Tam, cierpiąc m.in. na chorobę Alzheimera, zmarł 30 lipca 2005 w wieku 81 lat.
Rodzina.
Thompson był żonaty z Thelmą Thompson, która zmarła w 1963. Jego syn, gitarzysta Daryl Thompson grał z Peterem Toshem i Black Uhuru. Pod koniec lat 80. zdecydował się na granie jazzu. Thompson miał także córkę, Jade Thompson-Fredericks.

</doc>
<doc id="2717607" url="https://pl.wikipedia.org/wiki?curid=2717607" title="Wzmacniacz ze sprzężeniem zwrotnym">
Wzmacniacz ze sprzężeniem zwrotnym

Wzmacniacz ze sprzężeniem zwrotnym – wzmacniacz, który dodaje pewną część sygnału wyjściowego do sygnału wejściowego, dzięki czemu sprzężenie zwrotne przeciwstawia się działaniu sygnału oryginalnego. Stosując taki wzmacniacz, uzyskuje się lepsze parametry (stabilność wzmocnienia, liniowość, kształt charakterystyki częstotliwościowej i charakterystyki czasowej) i redukuje się wrażliwość na zmiany parametrów wynikające z technologii produkcji i wpływu środowiska. Z uwagi na powyższe zalety wzmacniacz z (ujemnym) sprzężeniem zwrotnym stosuje się powszechnie w wielu układach wzmacniających i w urządzeniach automatyki.
Wzmacniacz ze sprzężeniem zwrotnym jest układem składającym się z trzech elementów (patrz ilustracja obok):
Jedynym elementem wymaganym układu jest wzmacniacz, pozostałe są opcjonalne i mogą być w niektórych przypadkach pominięte. Na przykład w rozwiązaniach ze wspólnym kolektorem dwa ostatnie elementy nie są konieczne.
Rys historyczny.
We wczesnych latach 20. XX wieku problem wzmocnienia stał się poważną przeszkodą w dalszym rozwoju telefonii pomiędzy odległymi punktami. W początkach XX wieku rozpoczęto instalacje linii telefonicznych łączących odległe punkty. Funkcjonowanie takich linii nękane było jednak różnymi problemami. Głównym z nich, który pojawił się podczas rozwoju systemów komunikacji masowej rozciągających się na znaczne odległości, była potrzeba okresowego wzmacniania sygnału głosu w długich liniach telefonicznych. Niestety, jeśli nie zastosuje się w takim przypadku odpowiedniego podejścia, nie tylko wzmacniana jest informacja, ale też i szum, dlatego pierwszorzędne znaczenie mają projekty odpowiednich wzmacniaczy regenerujących.
Wzmacniacze oparte na lampach elektronowych połączone w tandem cierpiały z powodu zniekształceń i niestabilności. Wzmocnienie wzmacniaczy zmieniało się wraz z różnymi parametrami, takimi jak starzenie się, temperatura itd. i z uwagi na nieliniowości lamp elektronowych wprowadzało zniekształcenia w systemach wielokanałowych.
Ulepszenia w projektach kabli i wykorzystanie obciążenia impedancji pozwoliło na wydłużenie linii, poprzez którą mogła odbywać się transmisja bez potrzeby wzmocnienia. Jednak usługi międzykontynentalne w Stanach Zjednoczonych musiały wykorzystywać wzmacniacze. Repeatery telefoniczne oparte na elektronicznym wzmocnieniu sygnału były już w użyciu około 1920 roku, ale zniekształcenia jakie wnosiły ograniczały ich maksymalną ilość przy zastosowaniu szeregowym. Wzmagający się ruch w sieci także powodował problemy, gdyż wymuszał powiększanie pasma linii, co skutkowało przy transmisji zwiększoną utratą sygnału. Problem projektowy polegał na tym, by wprowadzić do systemu przesunięcie fazowe dla właściwych częstotliwości.
We wczesnych latach 20. XX wieku Harold Stephen Black (1898–1983) pracował dla Laboratoriów Bella, projektując wzmacniacze dla telefonii międzykontynentalnej, zajął się powyższym problemem. Zmagał się z nim przez kilka lat, aż w końcu, w drodze do pracy, przepływając promem przez rzekę Hudson z New Jersey do Nowego Jorku 2 sierpnia 1927 roku w słynnej już dziś chwili „objawienia”, wpadł na pomysł zastosowania ujemnego sprzężenia zwrotnego. Nie mając na czym zapisać swoich myśli, wykonał szkic obwodu z pętlą ujemnego sprzężenia zwrotnego na niewłaściwie wydrukowanej stronie gazety „The New York Times”, odnotował datę i podpisał się. Black uświadomił sobie, że ujemne sprzężenie zwrotne może zmniejszyć zniekształcenia kosztem redukcji wzmocnienia ogólnego. Innymi słowy, jeśli część wzmocnienia wzmacniacza o wysokim współczynniku wzmocnienia poświęci się, zwracając przez pętlę sprzężenia część sygnału wyjściowego, to zniekształcenia wywołane szumem i dryftem komponentu ulegną zmniejszeniu.
W ten sposób Black w 1927 roku stworzył koncepcję stabilnych wzmacniaczy z ujemnym sprzężeniem zwrotnym – innymi słowy zademonstrował użyteczność sprzężenia zwrotnego do redukcji zniekształceń wzmacniaczy regenerujących.
Wynalazek miał więc miejsce w 1927 roku, a zgłoszenie patentowe w 1928 r., ale artykuł opisujący nową ideę opublikowano dopiero w 1934 roku ("Stabilized Feedback Amplifiers"). Pomysł Blacka wówczas był tak nieintuicyjny (wzmacniacz ze wzmocnieniem większym niż jeden mógł być stabilny), że patent wydano ze znacznym opóźnieniem. Biuro patentowe było bardzo sceptyczne, potraktowało ujemne sprzężenie zwrotne jak perpetuum mobile i żądało działającego prototypu. Po szeroko zakrojonych pracach, testy praktyczne w pełnej skali przeprowadzono w 1930 r., a w 1931 r. wzmacniacz taki zaczęto używać w firmie AT&amp;T. Informacja o rozwiązaniu nie była publikowana w swobodnie dostępnej literaturze, aż do roku 1934, a patent ostatecznie przyznano dopiero w 1937 r.
Mervin J. Kelly (1894–1971) – amerykański fizyk, przewodniczący Laboratoriów Bella w latach 1951–1959 w 1957 powiedział o Blacku: "Nie ma nic z przesady w stwierdzeniu, że bez wynalazku Blacka (wzmacniacza ze sprzężeniem zwrotnym) nie istniałyby ani telefonia pomiędzy odległymi punktami, ani sieci telewizyjne, które pokrywają nasz cały kraj, ani kablowa telefonia międzykontynentalna."
Przy praktycznym opracowywaniu wzmacniacza i badaniu jego zachowania Blackowi asystował Harry Nyquist. Black przekazał problem stabilności takiej pętli sprzężenia zwrotnego do swego kolegi z Laboratoriów Bella – Harry’ego Nyquista.

</doc>
<doc id="2717608" url="https://pl.wikipedia.org/wiki?curid=2717608" title="Accent On Tenor Sax">
Accent On Tenor Sax

Accent On Tenor Sax – album muzyczny amerykańskiego saksofonisty jazzowego Lucky’ego Thompsona, nagrany i wydany w 1956 przez wytwórnię Urania Records w cyklu "Intimate Jazz in hi fi". Producentem, autorem tekstu na okładce albumu i jednym z wykonawców (grał na gitarze w utworach 1–3) był Sidney Gross.
Lista utworów.
Strona A
Strona B

</doc>
<doc id="2717610" url="https://pl.wikipedia.org/wiki?curid=2717610" title="Thorfinn Karlsefni">
Thorfinn Karlsefni

Thorfinn Karlsefni (staronord. Þorfinnr Karlsefni; isl. Þorfinnur Karlsefni) – islandzki żeglarz, który ok. 1010 roku podjął się próby kolonizacji Winlandii odkrytej przez Leifa Erikssona.
Życiorys.
Karlsefni urodził się prawdopodobnie w drugiej połowie X wieku. Był synem zamożnego kupca Thorda Horseheada i Thorunn. Dzieciństwo spędził w posiadłości ojca zwanej Stad w Reyniness w pobliżu zatoki Skagafjord.
Według sag winlandzkich po śmierci Thorsteina Erikssona (brata Leifa) Karlsefni przybył na Grenlandię z Norwegii. Tam zakochał się w Gudridur, byłej żonie Thorsteina i wziął z nią ślub. Dalej pojawiają się rozbieżności w jego historii, ponieważ "Saga o Grenlandczykach" wspomina, że Gudridur, jak i wiele innych osób namawiało go do poprowadzenia wyprawy do Winlandii. Karlsefni zgodził się i wraz z 60-osobową załogą wyruszył w podróż. Po dotarciu do celu osiadł w dawnym obozie Leifa Erikssona, gdzie pozostał do końca zimy. "Saga o Eryku Rudym" mówi z kolei, że Karlsefni wraz ze Snorrim Thorbrandssonem postanowili odszukać ziemię, na którą przypadkowo natknął się Leif, gdy jego statek zboczył z kursu. W opisie wyprawy przypisuje mu się również nadanie nazw nowo odkrytym terenom takim jak: Helluland, czy Markland choć są to zasługi Erikssona. Teksty wspominają także o wrogiej rdzennej ludności, którą wikingowie nazwali Skrælingami. Początkowo przyjazne stosunki handlowe z tubylcami przemieniły się w konflikt, po którym Karlsefni opuścił Winlandię.
W Winlandii Gudridur urodziła chłopca o imieniu Snorri Thorfinnsson, które jako pierwszym znane dziecko europejskiego pochodzenia urodziło się w Nowym Świecie. Dokładna lokalizacja kolonii Thorfinna jest nieznana. Być może znajdowała się w L’Anse aux Meadows, gdzie odnaleziono pozostałości osady wikingów.
Sagi kończą się po powrocie Karlsefniego z Winlandii, który wraz z rodziną osiada na Islandii. Niektórzy z ich potomków zostają później pierwszymi islandzkimi biskupami.
Rozbieżności w tekstach.
Wyprawy Thorfinna zostały dość dobrze udokumentowane w "Sadze o Grenlandczykach" i "Sadze o Eryku Rudym", jednakże obie relacje znacząco się od siebie różnią. Według "Sagi o Grenlandczykach" Karlsefni za namową żony, wyruszył wraz z 60-osobową załogą w podróż do Winlandii trasą Leifa Erikssona. Z kolei "Saga o Eryku Rudym" mówi, że wyprawa liczyła trzy statki i 140 ludzi, a Karlsefni wyruszył, by odnaleźć ziemię, na którą przypadkowo natknął się Eriksson, kiedy zboczył z kursu podczas sztormu. Saga zawiera również wiele szczegółów, które zniekształcają fakty i bagatelizują znaczenie Erikssona, przedstawiając go jako przypadkowego odkrywcę Winlandii. Główne zasługi przypisuje natomiast Karlsefniemu. Niektórzy historycy uważają, że została ona nieco ubarwiona ze względów propagandowych. Saga została napisana bowiem w XIII wieku, kiedy to jeden z potomków Thorfinna był kanonizowany. Jego zwolennicy mogli więc wyolbrzymić rolę słynnego przodka w ważnych odkryciach.
W popkulturze.
Postacią Karlsefniego silnie inspirowany był Thorfinn, główny bohater Sagi winlandzkiej.

</doc>
<doc id="2717611" url="https://pl.wikipedia.org/wiki?curid=2717611" title="Paweł Pogrebniak">
Paweł Pogrebniak



</doc>
<doc id="2717614" url="https://pl.wikipedia.org/wiki?curid=2717614" title="Curtiss XP-62">
Curtiss XP-62

Curtiss XP-62 – prototypowy myśliwiec zaprojektowany w zakładach Curtiss-Wright Corporation na zamówienie United States Army Air Corps (USAAC). XP-62 był największym jednosilnikowym samolotem amerykańskim zbudowanym w okresie II wojny światowej. Powstał tylko jeden prototyp.
Tło historyczne.
W styczniu 1941 dowództwo USAAC wyraziło zainteresowanie zaprojektowaniem nowego ciężko uzbrojonego myśliwca przechwytującego. Jego prędkość na wysokości 27 000 stóp (ok. 8200 m) miała wynosić przynajmniej 468 mil na godzinę (753 km/h), a uzbrojenie miało się składać z ośmiu działek 20 mm lub dwunastu karabinów maszynowych 12,7 mm. W odpowiedzi 29 kwietnia Curtiss zaproponował budowę samolotu z silnikiem napędzającym śmigła przeciwbieżne. Ponieważ samolot miał być przeznaczony do walk na wysokim pułapie, silnik miał być wyposażony w turbosprężarkę i miał posiadać ciśnieniową kabinę pilota. 27 czerwca United States Army Air Forces (USAAC przekształcił się w USAAF tydzień wcześniej, 20 czerwca) zamówił dwa prototypy samolotu, pierwszy z nich otrzymał oznaczenie XP-62 i miał być dostarczony w ciągu 15 miesięcy, drugi noszący oznaczenie XP-62A miał zostać przekazany USAAF nie później niż trzy miesiące po pierwszym prototypie.
Opis konstrukcji.
Curtiss XP-62 był jednomiejscowym dolnopłatem o konstrukcji całkowicie metalowej z podwoziem klasycznym wciąganym w locie. Napęd samolotu stanowił 18-cylindrowy silnik Wright R-3350 Duplex-Cyclone o mocy 2300 KM napędzający dwa śmigła przeciwbieżne. Był to pierwszy amerykański myśliwiec jednomiejscowy, który jeszcze w fazie projektował został wyposażony w kabinę ciśnieniową (powstały wcześniej Lockheed P-38 Lightning w wersji XP-38A był pierwszym amerykańskim myśliwcem z taką kabiną, ale powstał on w wyniku modyfikacji istniejącej już wcześniej konstrukcji.
Uzbrojenie początkowo stanowiło osiem działek 20 mm, w późniejszym czasie ich liczbę zredukowano do czterech.
Historia.
2 sierpnia 1941 Curtiss wystąpił do USAAF z sugestią zmian niektórych danych technicznych samolotu, między innymi zmniejszono jest oczekiwaną prędkość maksymalną do 448 mil na godzinę (720 km/h), a jego masa wzrosła o 1537 funtów (prawie 700 kg). W grudniu tego roku USAAF dokonał inspekcji modelu samolotu i zaproponował następnych 90 zmian. 1 stycznia dokonano dalszej analizy projektu, w wyniku której rekomendowano zmniejszenie masy samolotu do 14 tysięcy funtów (6350 kg), zmniejszenie uzbrojenia do czterech działek 20 mm i niewyposażenie samolotu w instalację do usuwania lodu ze śmigieł.
25 maja podpisano kontrakt na dostawę 100 myśliwców XP-62 do maja 1943, ale już 27 sierpnia USAAF anulował ten kontrakt, obawiając się, że konstrukcja nowych samolotów wpłynie negatywnie na produkcję myśliwców P-47G Thunderbolt budowanych licencyjnie w fabryce Curtissa.
Pomimo braku kontraktu na samolot, w zakładach Curtissa kontynuowano prace nad XP-62 i ostatecznie pierwszy lot nowego samolotu odbył się 21 lipca 1943. Kontrakt na dostarczenie XP-62A anulowano 21 września 1943. XP-62 przeszedł tylko bardzo podstawowe testy w czasie oblatywania, cały projekt został zakończony w 1944.

</doc>
<doc id="2717616" url="https://pl.wikipedia.org/wiki?curid=2717616" title="Sinell z Cleenish">
Sinell z Cleenish

Sinell z Cleenish, również Senell, Senel (500-t) – zakonnik, jeden z dwunastu apostołów Irlandii, założyciel i przełożony klasztoru na Cleenish Island, wyspie na rzece Erne, święty Kościoła katolickiego.
Na Cleenish ("Inis Cluain, Cluaininnis") swoje życie mnisze zaczynał św. Kolumban z Bobbio, skąd po 20 latach (ok. 560) udał się do Bangor. Do uczniów Sinella należał również św. Fintan.
Wspomnienie liturgiczne św. Sinella obchodzone jest 12 listopada.

</doc>
<doc id="2717617" url="https://pl.wikipedia.org/wiki?curid=2717617" title="Yvonne B. Miller">
Yvonne B. Miller

Yvonne Bond Miller (ur. 4 lipca 1934 w Edenton, zm. 3 lipca 2012 w Norfolk) – amerykańska polityk, członek niższej izby parlamentu stanowego Wirginii, z ramienia Partii Demokratycznej.
Życiorys.
Urodziła się w Edenton w Północnej Karolinie była najstarszą z trzynaściorga dzieci. Rozpoczęła naukę w szkole publicznej Norfolk, a później uzyskała tytuł Master of Arts. Wstąpiła do Wydziału Edukacji w Norfolk, a także została wybrana do senatu w Wirginii. W 1996 roku stała się pierwszą kobietą, która przewodniczyła w komisji senackiej. W 1999 przeszła na emeryturę.

</doc>
<doc id="2717618" url="https://pl.wikipedia.org/wiki?curid=2717618" title="Piórolotek bagniczek">
Piórolotek bagniczek

Piórolotek bagniczek ("Buckleria paludum") – gatunek motyla z rodziny piórolotkowatych. Ściśle związany z torfowiskami monofag rosiczki okrągłolistnej, w Polsce uznany za gatunek narażony na wyginięcie.
Zasięg geograficzny.
Gatunek rozsiedlony w niemal całej Palearktyce oraz w Azji południowej. W Europie wykazywany był ze Skandynawii, Rosji, krajów nadbałtyckich, Polski, Słowacji, Czech, Niemiec, Austrii, Szwajcarii, Belgii, Holandii, Luksemburga, Wielkiej Brytanii, Francji i Hiszpanii.
W Polsce spotykany na pojedynczych, izolowanych stanowiskach. Przed 1950 rokiem gatunek podawany był z Pomorza Zachodniego (okolice Szczecina i Stargardu), Dolnego Śląska (w pobliżu Zgorzelca i Rościsławic), Wielkopolski (okolice Poznania) i Małopolski (Myszków). Stanowiska te mają obecnie znaczenie wyłącznie historyczne. Po 1950 roku jego występowanie stwierdzono na siedmiu stanowiskach: w Puszczy Białowieskiej, w Poleskim Parku Narodowym, na Pogórzu Dynowskim (Rezerwat Brodoszurki), w rejonie Rzepina (województwo lubuskie), w okolicach Ostródy i Jakunówka w województwie warmińsko-mazurskim oraz w pobliżu Szczercowa w województwie łódzkim.
Morfologia.
Skrzydła o rozpiętości 13–15 mm, budowy typowej dla rodziny "Pterophoridae" – wąskie, podzielone na płaty i zaopatrzone w długą strzępinę. Przednie skrzydło brunatnoszare z oliwkowym odcieniem i deseniem w formie niebiesko połyskujących białych przepasek. Składa się z dwóch płatów (piórek) rozdzielonych wcięciem sięgającym poniżej połowy jego długości. Tylne skrzydło ciemno szarobrunatne, podzielone na trzy piórka oddzielone dwoma wcięciami sięgającymi jednej trzeciej (przednie) i jednej ósmej długości skrzydła (tylne). Strzępina skrzydeł z rysunkiem złożonym z białych, szarych i czarnych prążków. Nogi oraz odwłok długie i cienkie. Głowa i przednia część tułowia ciemno szarobrunatne, tylna część tułowia i pierwszy segment odwłoka – białawe z brunatną linią w górnej części. Pozostałe segmenty odwłoka żółtoczarne z dwiema liniami białawych kresek po stronie grzbietowej.
Gąsienica zielonkawa lub żółtawa z czerwonym deseniem po stronie grzbietowej. Poczwarka zielona, również z czerwonymi znaczeniami po stronie grzbietowej.
Siedlisko i cykl rozwojowy.
Gatunek zasiedla wyłącznie torfowiska wysokie i torfowiska przejściowe. Jedyną rośliną żywicielską gąsienic jest rosiczka okrągłolistna (niektóre źródła wymieniają również rosiczkę długolistną). Samice składają jaja na dolnej stronie blaszek liściowych, unikając w ten sposób schwytania. Rozwijająca się gąsienica pożera stopniowo liść, zaczynając od jego brzegu. Zjadane są również włoski chwytne znajdujące się na górnej powierzchni liści. Przepoczwarczenie następuje na pędzie kwiatostanowym rośliny żywicielskiej.
W ciągu roku rozwijają się dwa pokolenia – dorosłe owady obserwować można w czerwcu (I pokolenie) oraz sierpniu (II pokolenie), przejawiają one aktywność wieczorem i w nocy, w dzień zazwyczaj tylko przy pochmurnej pogodzie.
Zagrożenia i ochrona.
W Polskiej Czerwonej Księdze Zwierząt – Bezkręgowce gatunek uznany został za narażony na wyginięcie (kategoria VU). Ustąpił na wielu wcześniej znanych stanowiskach, przewiduje się również stopniowe wymieranie obecnie obserwowanych populacji. Głównym czynnikiem zagrożenia jest degradacja jego siedlisk, przede wszystkim osuszanie torfowisk, powodujące sukcesje gatunków drzewiastych i ustępowanie otwartych przestrzeni z udziałem rośliny pokarmowej. Dodatkowym zagrożeniem może być eksploatacja torfu.
W celu ochrony gatunku konieczne jest zachowanie zasiedlonych torfowisk we właściwym stanie, w szczególności utrzymanie w ich obrębie odpowiednich stosunków wodnych.

</doc>
<doc id="2717620" url="https://pl.wikipedia.org/wiki?curid=2717620" title="Peter Bennett (futbolista)">
Peter Bennett (futbolista)

Peter John Bennett (ur. 11 lipca 1926, zm. 4 lipca 2012 w Gold Coast) - australijski sportowiec, zawodnik futbolu australijskiego oraz waterpolo, olimpijczyk.
Był zawodnikiem futbolu australijskiego, grał w ataku (pozycja "full forward") w zespole St Kilda Football Club. Debiutował w 1944, regularnym graczem ligowym był w latach 1947–1954, z przerwą w 1952. Rozegrał 103 mecze, zdobywając 258 bramek. Był pięciokrotnie najlepszym strzelcem swojej drużyny w sezonie (1947, 1948, 1950, 1951, 1953). 
W 1952 nie grał w lidze futbolowej, koncentrując się na przygotowaniach do występu w reprezentacji olimpijskiej w waterpolo. Był powołany także na igrzyska w 1948, ale zrezygnował wówczas na rzecz futbolu, ku rozczarowaniu ojca Horriego, prezydenta Australijskiej Unii Pływania. Na igrzyskach w Helsinkach w 1952 był najstarszy w ekipie australijskiej, grał w dwóch przegranych meczach z Jugosławią i Austrią, a jego zespół uplasował się na dzielonym 17. miejscu. Cztery lata później na igrzyskach w Melbourne Bennett, który zakończył już w tym czasie karierę futbolową, pełnił funkcję kapitana, zajmując ostatecznie z reprezentacją 9. miejsce po czterech porażkach i jednym zwycięstwie.
Jego żoną była olimpijka, pływaczka Marjorie McQuade.

</doc>
<doc id="2717621" url="https://pl.wikipedia.org/wiki?curid=2717621" title="Pippi w kraju Taka-Tuka">
Pippi w kraju Taka-Tuka

Pippi w kraju Taka-Tuka (, ) – szwedzko-erefenowski film familijny z 1970 roku, należący do cyklu filmów o Pippi Långstrump, zaispirowanych powieściami Astrid Lindgren.
Film był też wyświetlany w Polsce pod alternatywnymi tytułami: "Pippi wśród piratów" oraz "Pippi śpieszy na ratunek".
Treść.
Groźno piraci John Ostry Nóż i Krwawy Ole napadli na statek kapitana Efraima Pończochy, żeglującego po morzach południowych, a jego samego uwięzili w wysokiej baszcie. Kapitan Pończocha ze swojego więzienia pisał listy z prośbą o pomoc i wrzucał je w butelce do morza. Jeden z listów dotarł do Pippi, jego córki obdarzonej nadludzką siłą. Dziewczynka wraz z przyjaciółmi postanawia uwolnić ojca z niewoli.
Polska wersja.
Opracowanie: Studio Opracowań Filmów w Warszawie
Reżyseria: Zofia Dybowska-Aleksandrowicz
Dialogi polskie: Halina Wodiczko-Papuzińska
Teksty piosenek: Zbigniew Stawecki
Dźwięk: Jerzy Januszewski
Montaż: Henryka Meldner
Kierownictwo produkcji: Tadeusz Simiński
Wystąpili:
Źrodło: 

</doc>
<doc id="2717636" url="https://pl.wikipedia.org/wiki?curid=2717636" title="405 Dywizja Piechoty (III Rzesza)">
405 Dywizja Piechoty (III Rzesza)



</doc>
<doc id="2717637" url="https://pl.wikipedia.org/wiki?curid=2717637" title="Seria GP2 – Silverstone 2012">
Seria GP2 – Silverstone 2012

Runda GP2 na torze Silverstone Circuit – siódma runda mistrzostw serii GP2 w sezonie 2012.
Wyniki.
Kwalifikacje.
Źródło: "gp2series.com"
Główny wyścig.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Sprint.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Lista startowa.
Ricardo Teixeira powrócił do bolidu Rapax Team, zmieniając jednak nie Daniëla de Jonga, lecz Toma Dillmana.

</doc>
<doc id="2717638" url="https://pl.wikipedia.org/wiki?curid=2717638" title="Kongres na rzecz Demokratycznych Zmian">
Kongres na rzecz Demokratycznych Zmian

Kongres na rzecz Demokratycznych Zmian (CDC) (ang. "Congress for Democratic Change") – liberyjska partia polityczna sformowana przez zwolenników George'a Weaha w wyścigu do fotela prezydenckiego z 2005 roku.
Obecnie posiada 3 miejsca w senacie oraz 10 – w izbie reprezentantów.

</doc>
<doc id="2717640" url="https://pl.wikipedia.org/wiki?curid=2717640" title="Marcelo Negrão">
Marcelo Negrão

Marcelo Teles Negrão (ur. 10 października 1972 w São Paulo) – brazylijski siatkarz, reprezentant kraju, grający na pozycji przyjmującego. Mistrz olimpijski z 1992 roku. Uprawiał również siatkówkę plażową.
W sezonie 1992/1993 występował we włoskiej Serie A, w drużynie Gabeca-Ecoplant Montichiari. W kolejnym sezonie reprezentował barwy Sisleya Treviso, z którym zdobył mistrzostwo Włoch.
Sukcesy klubowe.
Klubowe Mistrzostwa Ameryki Południowej:
Mistrzostwo Brazylii:
Klubowe Mistrzostwa Świata:
Puchar Europy Zdobywców Pucharów:
Mistrzostwo Włoch:
Sukcesy reprezentacyjne.
Mistrzostwa Świata Kadetów:
Mistrzostwa Świata Juniorów:
Liga Światowa:
Igrzyska Panamerykańskie:
Mistrzostwa Ameryki Południowej:
Igrzyska Olimpijskie:
Puchar Wielkich Mistrzów:
Puchar Świata:

</doc>
<doc id="2717644" url="https://pl.wikipedia.org/wiki?curid=2717644" title="Amauri Ribeiro">
Amauri Ribeiro

Amauri Ribeiro (ur. 23 stycznia 1959 w São Paulo) – były brazylijski siatkarz, reprezentant kraju, grający jako przyjmujący. Mistrz olimpijski 1992, a także wicemistrz 1984 z Los Angeles.

</doc>
<doc id="2717647" url="https://pl.wikipedia.org/wiki?curid=2717647" title="Thomas Sobotzik">
Thomas Sobotzik

Thomas Sobotzik (ur. jako Tomasz Sobocki, 16 października 1974 w Gliwicach) – niemiecki piłkarz polskiego pochodzenia grający na pozycji pomocnika.
Kariera klubowa.
Swoją karierę piłkarską Sobotzik rozpoczynał w Polsce. Trenował w takich klubach jak Piast Gliwice i Górnik Zabrze. W 1987 roku wyemigrował do Niemiec i tam też kontynuował karierę. Trenował w Eintrachcie Frankfurt i VfB Stuttgart. W 1994 roku awansował do kadry tego pierwszego i 10 grudnia 1994 zadebiutował w Bundeslidze w przegranym 1:2 wyjazdowym meczu z TSV 1860 Monachium. W Eintachcie rozegrał 2 mecze w sezonie 1994/1995.
W 1995 roku Sobotzik przeszedł do FC St. Pauli. Swój debiut w nowym zespole zanotował 12 sierpnia 1995 w zwycięskim 4:2 meczu z TSV 1860 Monachium. 18 sierpnia 1995 w meczu z Freiburgiem (2:0) strzelił swojego pierwszego gola w Bundeslidze. W sezonie 1996/1997 spadł z St. Pauli do drugiej ligi.
W 1997 roku Sobotzik wrócił do Eintrachtu. W sezonie 1997/1998 wywalczył z nim awans do pierwszej ligi. W 1999 roku przeszedł do 1. FC Kaiserslautern, w którym zadebiutował 27 sierpnia w meczu z Arminią Bielefeld (0:2). Po pół roku gry w Kaiserslautern powrócił do Eintrachtu, w którym grał do końca sezonu 2000/2001.
W 2001 roku Sobotzik został zawodnikiem Rapidu Wiedeń. Grał w nim przez dwa lata. W 2003 roku ponownie grał w Niemczech, tym razem w drugoligowym Unionie Berlin. W 2004 roku podpisał kontrakt z SpVgg Unterhaching. Występował w nim do 2007 roku. Następnie był zawodnikiem norweskiego Sandefjord Fotball i FSV Frankfurt, w którym w 2008 roku zakończył karierę.

</doc>
<doc id="2717648" url="https://pl.wikipedia.org/wiki?curid=2717648" title="My Head Is an Animal">
My Head Is an Animal

My Head Is an Animal – debiutancki album studyjny islandzkiej indie popowej grupy Of Monsters and Men. Sesja nagraniowa płyty odbyła się w marcu 2011 roku. Album wydany został w sierpniu 2011 roku w Islandii przez wytwórnię płytową Record Records. Po sukcesie pierwszego singla "Little Talks" w Islandii grupa podpisała kontrakt z wytwórnią Universal Music Group na międzynarodowe wydanie płyty. Płyta wydana została w Stanach Zjednoczonych 3 kwietnia 2012 roku.

</doc>
<doc id="2717649" url="https://pl.wikipedia.org/wiki?curid=2717649" title="Edwin Benne">
Edwin Benne

Edwin Johannes Benne (ur. 21 kwietnia 1965 w Amersfoort) – holenderski siatkarz, reprezentant kraju, a obecnie trener. Wicemistrz olimpijski 1992.
W marcu 2011 objął stanowisko trenera męskiej reprezentacji Holandii, zastępując Petera Blangé.

</doc>
<doc id="2717652" url="https://pl.wikipedia.org/wiki?curid=2717652" title="Vladimír Maška">
Vladimír Maška

Vladimír Maška (ur. 6 lutego 1973 w Děčín) - były czeski lekkoatleta, który specjalizował się z rzucie młotem.
Uczestnik igrzysk olimpijskich, mistrzostw Europy i świata. Siedmiokrotny mistrz kraju (1998-2002, 2004-2005). Jego rekord życiowy wynoszący 81,28 m, ustanowiony 25 września 1999 roku, jest jednocześnie rekordem Czech.

</doc>
<doc id="2717654" url="https://pl.wikipedia.org/wiki?curid=2717654" title="Martin van der Horst">
Martin van der Horst

Martin van der Horst; a właściwie Johannes Martinus van der Horst (ur. 2 kwietnia 1965 w Heemskerk) – były holenderski siatkarz, reprezentant kraju, grający na pozycji środkowego. Wicemistrz olimpijski 1992.

</doc>
<doc id="2717656" url="https://pl.wikipedia.org/wiki?curid=2717656" title="Wpust czopkowy">
Wpust czopkowy

Wpust czopkowy – element połączenia wpustowego, służący do połączenia piasty z wałem w połączeniach przesuwnych. Kształtem przypomina wpust pryzmatyczny ścięty pełny (typ B) z walcowym wypustem znajdującym się na środku (typ S) lub na jego końcu (typ NS). Wypust ma za zadanie unieruchomienie wpustu względem piasty. Wykonuje się je ze stali o minimalnej wytrzymałości na rozciąganie formula_1 . 
Wyróżnia się dwie postaci wpustów czkopkowych :
Normalizacja.
Wymiary wpustów czopkowych są zawarte m.in. w:
Wymiary rowków pod wpusty czopkowe są takie same jak pod wpusty pryzmatyczne, Natomiast otwór na wypust powinno wykonywać się w tolerancji H11.
Według polskiej normy wpusty powinno się oznaczać poprzez podanie typu wpustu oraz wymiarów: szerokości "b", wysokości "h" i długości "l" rozdzielonych znakiem "x" np.: WPUST CZOPKOWY S 12x8x56 PN-73/M-85047

</doc>
<doc id="2717658" url="https://pl.wikipedia.org/wiki?curid=2717658" title="Greenfield (Wisconsin)">
Greenfield (Wisconsin)

Greenfield – miasto w hrabstwie Milwaukee, stanie Wisconsin, USA. Położone nad rzeką Root River. Według spisu z 2020 r. 37 793 mieszkańców.
Historia.
Miasto zostało założone w 1939 jako "Kinnickinnic" przez oddzielenie od miasteczka Franklin. W 1941 roku nazwę zmieniono na "Greenfield". W 1880 do miasta dotarła kolej, co spowodowało rozwój przemysłu. W 1957 roku na podstawie przeprowadzonego referendum zmieniono status z miasteczka "town" na miasto "city".

</doc>
<doc id="2717660" url="https://pl.wikipedia.org/wiki?curid=2717660" title="Marko Klok">
Marko Klok

Marko Klok (ur. 14 marca 1968 w Monnickendam) – były holenderski siatkarz, reprezentant kraju, grający na pozycji przyjmującego, a później libero. Wicemistrz olimpijski 1992. Uprawiał również siatkówkę plażową. W 1995 r. został mistrzem Europy w parze z Michielem van der Kuipem. 
W sezonie 2011/12 był trenerem belgijskiego VC Lennik.

</doc>
<doc id="2717661" url="https://pl.wikipedia.org/wiki?curid=2717661" title="György Grózer">
György Grózer



</doc>
<doc id="2717662" url="https://pl.wikipedia.org/wiki?curid=2717662" title="Libor Malina">
Libor Malina

Libor Malina (ur. 14 czerwca 1973 w Kladnie) - czeski lekkoatleta specjalizujący się z rzucie dyskiem.
Uczestnik igrzysk olimpijskich, mistrzostw Europy i świata. Trzynastokrotny mistrz kraju (1996-1999, 2001-2008, 2010). Jego rekord życiowy ustanowiony podczas mistrzostw Czech w 2001 roku wynosi 67,13 m i jest rekordem tej imprezy.

</doc>
<doc id="2717666" url="https://pl.wikipedia.org/wiki?curid=2717666" title="Rejnier z Brus">
Rejnier z Brus

Rejnier z Brus (fr. Renier Brus, niem. Rainer Brus, w dokumentach łacińskich także Rainerius de Bruso, Rainerius Brus, Rainerius Brusco, Reinerius Brusch, Ranerus Bruns) (zmarł po 5 lutego 1138) – władca Banias jako wasal księcia Galilei w Królestwie Jerozolimy.
W 1128 roku Rejnier otrzymał Banias jako dziedziczne lenno przejęte od asasynów za panowania króla Baldwina II. Wcześniej był władcą Assebebe, które zostało połączone z Banias.
Rejnier był dwukrotnie żonaty. Jego pierwsza żona w 1133 roku trafiła do muzułmańskiej niewoli kiedy oddział żołnierzy z Damaszku podbił Banias podczas nieobecności Rajniera. Uwolniona w 1135 roku, została przez Rejniera umieszczona w klasztorze, na wieść, że podczas niewoli została zgwałcona. Po jej śmierci ożenił się po raz drugi z Agnes Bures, córką Willliama Bures, księcia Galilei. Tę z kolei, po śmierci Rejniera poślubił Gerard z Sydonu.
W latach 1137/38 krzyżowcy zdołali odzyskać Banias, po czym władzę ponownie objął Rejnier. Ostatnia wzmianka w dokumentach o żyjącym jeszcze Rajnierze pochodzi z 5 lutego 1138 roku.
Z pierwszego małżeństwa miał córkę, która poślubiła Humphreya II z Toron, następcę Rejniera jako władcy Banias, tworząc unię personalną Banias i Toron.

</doc>
<doc id="2717671" url="https://pl.wikipedia.org/wiki?curid=2717671" title="Firefox OS">
Firefox OS

Firefox OS (dawniej Boot to Gecko, B2G) – system operacyjny o otwartym kodzie źródłowym oparty na jądrze Linuksa, rozwijany przez Mozilla Foundation, którego celem jest wykorzystanie aplikacji napisanych przy użyciu otwartych technologii takich jak JavaScript czy HTML 5, w przeciwieństwie do platform z natywnym API.
Z zasady dostępne dla użytkownika oprogramowanie działa w telefonie jak aplikacja internetowa, która wykorzystuje HTML5 i API urządzenia, aby uzyskać dostęp do sprzętu za pomocą JavaScriptu.
System początkowo przeznaczony był dla smartfonów, ale dzięki współpracy Mozilli i Panasonica został preinstalowany na telewizorach Smart TV tego producenta.
Firefox OS jest systemem już nierozwijanym. Jego następca to KaiOS.
Pierwsze dystrybucje.
2 lipca 2013 roku Telefónica udostępniła w Hiszpanii pierwszy w historii telefon z systemem Firefox OS dla użytkownika końcowego – ZTE Open. 15 lipca 2013 roku T-Mobile udostępnił w Polsce telefon z Firefox OS – Alcatel One Touch Fire.

</doc>
<doc id="2717676" url="https://pl.wikipedia.org/wiki?curid=2717676" title="French Championships 1967">
French Championships 1967

Turniej tenisowy French Championships, dziś znany jako wielkoszlemowy French Open, rozegrano w 1967 roku w dniach 22 maja – 4 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Roy Emerson – Tony Roche 6:1, 6:4, 2:6, 6:2
Gra pojedyncza kobiet.
 Françoise Durr – Lesley Turner 4:6, 6:3, 6:4

</doc>
<doc id="2717678" url="https://pl.wikipedia.org/wiki?curid=2717678" title="French Championships 1966">
French Championships 1966

Turniej tenisowy French Championships, dziś znany jako wielkoszlemowy French Open, rozegrano w 1966 roku w dniach 23 maja - 5 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Tony Roche - István Gulyás 6-1, 6-4, 7-5
Gra pojedyncza kobiet.
 Ann Jones - Nancy Richey 6-3, 6-1

</doc>
<doc id="2717680" url="https://pl.wikipedia.org/wiki?curid=2717680" title="French Championships 1965">
French Championships 1965

Turniej tenisowy French Championships, dziś znany jako wielkoszlemowy French Open, rozegrano w 1965 roku w dniach 17 - 29 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Fred Stolle - Tony Roche 3–6, 6–0, 6–2, 6–3
Gra pojedyncza kobiet.
 Lesley Turner Bowrey - Margaret Smith 6–3, 6–4

</doc>
<doc id="2717683" url="https://pl.wikipedia.org/wiki?curid=2717683" title="Petr Stehlík">
Petr Stehlík

Petr Stehlík (ur. 15 kwietnia 1977 w Turnovie) – czeski lekkoatleta specjalizujący się z pchnięciu kulą. Zawodnik TJ Dukla Praga.
Uczestnik igrzysk olimpijskich, mistrzostw Europy i świata. Dziewięciokrotny mistrz kraju (1998–1999, 2001–2005, 2007–2008). Jego rekord życiowy na otwartym stadionie ustanowiony w 2004 roku wynosi 20,96 m, a rekord w hali 20,09.

</doc>
<doc id="2717686" url="https://pl.wikipedia.org/wiki?curid=2717686" title="NGC 1935">
NGC 1935

NGC 1935 (również IC 2126 lub ESO 056-EN110) – mgławica emisyjna znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 23 listopada 1834 roku. Jest częścią większej mgławicy LMC-N44.

</doc>
<doc id="2717693" url="https://pl.wikipedia.org/wiki?curid=2717693" title="Sachsen Tour 2009">
Sachsen Tour 2009



</doc>
<doc id="2717695" url="https://pl.wikipedia.org/wiki?curid=2717695" title="Laukinikowo">
Laukinikowo



</doc>
<doc id="2717696" url="https://pl.wikipedia.org/wiki?curid=2717696" title="Józef Woyna Orański">
Józef Woyna Orański

Józef Woyna Orański herbu własnego – podczaszy nowogrodzkosiewierski w latach 1772-1779, podstoli nowogrodzkosiewierski w latach 1762-1772, sędzia ziemski starodubowski.
Podpisał elekcję Stanisława Augusta Poniatowskiego w 1764 roku z województwem wołyńskim. Był konsyliarzem województwa wołyńskiego w konfederacji radomskiej. Poseł województwa bełskiego na sejm grodzieński (1793), członek konfederacji grodzieńskiej 1793 roku z zastrzeżeniem całości Rzeczypospolitej..

</doc>
<doc id="2717699" url="https://pl.wikipedia.org/wiki?curid=2717699" title="Dookoła Saksonii">
Dookoła Saksonii



</doc>
<doc id="2717701" url="https://pl.wikipedia.org/wiki?curid=2717701" title="Lesiewice">
Lesiewice



</doc>
<doc id="2717702" url="https://pl.wikipedia.org/wiki?curid=2717702" title="Rose (singel Versailles)">
Rose (singel Versailles)

„ROSE” – ósmy singel zespołu Versailles, wydany 4 lipca 2012 roku. Singel wyszedł w dwóch edycjach: regularnej tylko z CD, a także limitowanej zatytułowanej "ROSE -5th Anniversary Box-" zawierającej DVD z materiałem z koncertu "World Tour 2012 -Holy Grail- Grand Final ~Chateau de Versailles~", który odbył się 12 lutego 2012 oraz dokument o historii zespołu.
Lista utworów.
Regularna edycja 
Limitowana edycja 

</doc>
<doc id="2717708" url="https://pl.wikipedia.org/wiki?curid=2717708" title="Francisco Domingo Marqués">
Francisco Domingo Marqués

Francisco Domingo Marqués – hiszpański malarz eklektyczny.
Życiorys.
Studiował na Królewskiej Akademii Sztuk Pięknych San Carlos w Walencji, swoim rodzinnym mieście. Jego nauczycielem był Rafael Montesinos y Ramiro, który przekazał uczniowi uwielbienie dla dzieł naturalisty Jusepe de Ribera. W 1864 r. przeniósł się do Madrytu, gdzie kontynuował naukę na Królewskiej Akademii Sztuk Pięknych św. Ferdynanda. W 1867 r. otrzymał stypendium na studia w Rzymie, dokąd wyjechał w 1868 roku.
Po powrocie do Hiszpanii prowadził życie między Madrytem i Walencją. Od 1875 r. zamieszkał w Paryżu, gdzie stał się kontynuatorem stylu Marià Fortunego, który przejawiał się w drobiazgowym traktowaniu detalu. Pozostawał również pod wpływem francuskich impresjonistów. W dojrzalszym etapie malarstwa centrum jego zainteresowania stał się kolor. W 1914 r. po wybuchu I wojny światowej, wrócił do Hiszpanii.
Na Krajowej Wystawie Sztuk Pięknych otrzymał:

</doc>
<doc id="2717710" url="https://pl.wikipedia.org/wiki?curid=2717710" title="Bogusław Kośmider (samorządowiec)">
Bogusław Kośmider (samorządowiec)

Bogusław Andrzej Kośmider (ur. 7 października 1959 w Krakowie) – polski ekonomista, samorządowiec i polityk, długoletni krakowski radny, w latach 2010–2018 przewodniczący Rady Miasta Krakowa, od 2018 wiceprezydent Krakowa.
Życiorys.
Był harcerzem i instruktorem harcerskim, uzyskał stopień harcmistrza. Ukończył automatykę na Akademii Górniczo-Hutniczej, a także podyplomowe studia z zakresu zarządzania i bankowości na Akademii Ekonomicznej w Krakowie. Pracował w krakowskich spółkach oraz na dyrektorskich stanowiskach w Invest-Banku, Deutsche Banku 24, Banku Współpracy Regionalnej i innych. Później został dyrektorem oddziału banku BISE w Krakowie.
W latach 1993–2005 należał do Unii Wolności, następnie przeszedł do Platformy Obywatelskiej. W 2012 został przewodniczącym krakowskiej PO (po odejściu posła Łukasza Gibały do Ruchu Palikota).
W Radzie Miasta Krakowa po raz pierwszy zasiadł w 1994, pełnił funkcję przewodniczącego komisji promocji. W trzech kolejnych kadencjach do 2009 pełnił funkcję wiceprzewodniczącego. W 2010 po raz kolejny ubiegał się z powodzeniem o reelekcję, otrzymując w swoim okręgu wyborczym 5331 głosów, po czym został powołany na przewodniczącego rady VI kadencji. W 2014 utrzymał mandat radnego VII kadencji, pozostając przewodniczącym rady miasta.
Również w 2018 został wybrany na radnego miejskiego, kandydując z listy Obywatelski Kraków (porozumienia klubu Przyjazny Kraków Jacka Majchrowskiego i Koalicji Obywatelskiej). W listopadzie 2018 objął stanowisko zastępcy prezydenta Krakowa, odchodząc w konsekwencji z rady miejskiej.
Odznaczenia.
W 2015 odznaczony Krzyżem Kawalerskim Orderu Odrodzenia Polski.

</doc>
<doc id="2717712" url="https://pl.wikipedia.org/wiki?curid=2717712" title="Crowley Data Poland">
Crowley Data Poland



</doc>
<doc id="2717718" url="https://pl.wikipedia.org/wiki?curid=2717718" title="NGC 1936">
NGC 1936

NGC 1936 (również IC 2127 lub ESO 056-EN111) – mgławica emisyjna znajdująca się w gwiazdozbiorze Złotej Ryby. Odkrył ją James Dunlop 27 września 1826 roku. Należy do Wielkiego Obłoku Magellana. Jest częścią większej mgławicy LMC-N44.

</doc>
<doc id="2717720" url="https://pl.wikipedia.org/wiki?curid=2717720" title="Håkan Juholt">
Håkan Juholt

Håkan Juholt (ur. 16 września 1962 w Oskarshamn) – szwedzki polityk, dziennikarz i działacz partyjny, w latach 2011–2012 przewodniczący Szwedzkiej Socjaldemokratycznej Partii Robotniczej.
Życiorys.
Po ukończeniu szkoły średniej w 1980 został zatrudniony jako fotograf i dziennikarz czasopisma „Östra Småland”. Zaangażował się w działalność polityczną w ramach socjaldemokratów – w latach 1984–1990 był członkiem zarządu jej organizacji młodzieżowej SSU.
W 1994 po raz pierwszy wybrany na posła do Riksdagu w wybrany w okręgu wyborczym Kalmar, reelekcję uzyskiwał w 1998, 2002, 2006, 2010 i 2014. W 2005 stanął na czele regionalnych struktur partii, a w marcu 2011 zastąpił Monę Sahlin na funkcji przewodniczącego socjaldemokratów. Zrezygnował z tego stanowiska po niespełna 10 miesiącach urzędowania w styczniu 2012.
We wrześniu 2016 zrezygnował z mandatu poselskiego. W styczniu 2017 ogłoszono jego nominację na stanowisko ambasadora Szwecji w Islandii.

</doc>
<doc id="2717721" url="https://pl.wikipedia.org/wiki?curid=2717721" title="Luis Fuentes (chilijski piłkarz)">
Luis Fuentes (chilijski piłkarz)

Luis Alberto Fuentes Rodríguez (ur. 14 sierpnia 1971 w Petorce) – chilijski piłkarz występujący na pozycji obrońcy. Zawodnik klubu Coquimbo Unido.
Kariera klubowa.
Fuentes karierę rozpoczynał w 1991 roku w zespole Coquimbo Unido. Jego barwy reprezentował przez 8 sezonów. W 1999 roku odszedł do Cobreloi. W sezonie 2003 wywalczył z nią mistrzostwo faz Apertura oraz Clausura Primera División de Chile, a w sezonie 2004 ponownie mistrzostwo Clausura. W 2004 roku został także uznany Piłkarzem Roku w Chile. Przez 10 sezonów dla Cobreloi zagrał 295 razy i zdobył 18 bramek.
W 2009 roku Fuentes wrócił do Coquimbo Unido. Tym razem występował tam przez jeden sezon. Następnie, przez 2 sezony grał w Deportes Iquique, a w 2012 roku po raz kolejny został graczem Coquimbo Unido.
Kariera reprezentacyjna.
W reprezentacji Chile Fuentes zadebiutował w 1998 roku. W 2001 roku znalazł się w drużynie na Copa América. Na tamtym turnieju, zakończonym przez Chile na ćwierćfinale, wystąpił w spotkaniach z Ekwadorem (4:1), Wenezuelą (1:0) oraz Meksykiem (0:2).
W 2004 roku Fuentes ponownie został powołany do kadry na Copa América. Zagrał na nim w 3 meczach: z Brazylią (0:1), Paragwajem (1:1) oraz Kostaryką (1:2), a Chile odpadło z turnieju po fazie grupowej.
W latach 1998-2005 w drużynie narodowej Fuentes rozegrał łącznie 27 spotkań i zdobył 5 bramek.

</doc>
<doc id="2717722" url="https://pl.wikipedia.org/wiki?curid=2717722" title="Medal za Udział w Wojnie 1940–45">
Medal za Udział w Wojnie 1940–45

Medal Pamiątkowy za Udział w Wojnie 1940–45 (duń. "Kong Christian X's Erindringsmedalje for Deltagelse i Krigen 1940–45") — duńskie odznaczenie wojskowe nadawane obywatelom duńskim, którzy w latach 1940–1945 brali udział w walkach służąc w oddziałach alianckich.
Historia.
Odznaczenie zostało ustanowione 3 maja 1946 roku przez króla Chrystiana X, jako wyróżnienie dla obywateli duńskich, którzy w czasie II wojny światowej służyli na ochotnika w armiach alianckich. Nadawanie zakończono w 1954.
Zasady nadawania.
Medal nadawany był obywatelom duńskim, którzy w latach II wojny światowej na ochotnika wstąpili do wojsk koalicji antyhitlerowskiej i brali udział w walkach przeciwko wojskom niemieckim i ich sojuszników.
Opis odznaki.
Odznaka medalu jest okrągły medalion o średnicy 31 mm wykonany ze srebra, zwieńczony królewską koroną.
Na awersie w centralnej części został umieszczony profil głowy króla Chrystiana X. Wzdłuż krawędzi na obwodzie jest napis „CHRISTIAN X • MIN GUD • MIT LAND • MIN ÆRE” (pol. „CHRYSTIAN X • MÓJ BÓG • MÓJ KRAJ • MÓJ HONOR”).
Na rewersie znajduje się pięciowersowy napis „FOR • DELTAGELSE • I ALLIERET • KRIGSTJENESTE • 1940-45” (pol. „ZA • UDZIAŁ • W SOJUSZNICZEJ • SŁUŻBIE WOJENNEJ • 1940-45”).
Medal zawieszony był na składanej w pięciokąt wstążce koloru czerwonego, w środku cztery wąskie paski koloru białego.
Odznaczeni.
Łącznie przyznano 905 medali, w tym 78 nadano pośmiertnie. Około 90 medali otrzymały kobiety.

</doc>
<doc id="2717724" url="https://pl.wikipedia.org/wiki?curid=2717724" title="Pueri et Puellae Cantores Plocenses">
Pueri et Puellae Cantores Plocenses

Pueri et Puellae Cantores Plocenses – chór mieszany założony przez Annę i Wiktora Bramskich w 1998 roku w Płocku. Od 2011 roku chór działa jako samodzielna instytucja kultury z siedzibą w NovymKinie „Przedwiośnie” przy ul. Tumskiej 5a.
Założyciele i powstanie chóru.
Chór został założony w 1998 roku przez małżeństwo polskiego pochodzenia – Annę i Wiktora Bramskich, którzy przybyli do Płocka z Rygi w 1995 roku. Wiktor Bramski od młodości związany był z muzyką (jest absolwentem Akademii Muzycznej w Rydze w klasie puzonu i organów). W Płocku otrzymał propozycję pracy jako organista w bazylice katedralnej. Jego marzeniem od zawsze było stworzenie chóru chłopięcego. Po przyjęciu propozycji pracy jako organista w płockiej katedrze był zdziwiony, że w Płocku nie istnieje chór katedralny. Dlatego w 1998 roku wraz z małżonką, pasjonatką muzyki (z wykształcenia filolog języka rosyjskiego), postanowili dokonać pierwszego naboru do chóru, który w założeniu miał być katedralnym chórem chłopięcym. Wysiłek ten uzyskał aprobatę władzy duchowej diecezji płockiej i chór zaczął sprawować pieczę nad oprawą muzyczną liturgii w bazylice katedralnej w Płocku. Za swoją działalność z chórem Anna i Wiktor Bramscy zostali uhonorowani tytułem Płocczan Roku 2000.. W 2005 roku małżeństwo zdecydowało się poszerzyć swoją działalność o prowadzenie sekcji chóru dziewczęcego w wyniku czego uległa zmiana nazwy chóru z Pueri Cantores Plocenses na Pueri et Puellae Cantores Plocenses. Obecnie chór jest chórem mieszanym.
Sukcesy.
Oprócz oprawy liturgicznej mszy, chór zaczął brać udział w licznych festiwalach i konkursach tak w Polsce jak i poza granicami kraju. Największą sławę przyniosło sekcji chłopięcej chóru 1 miejsce na Ogólnopolskim Konkursie Chórów a capella Dzieci i Młodzieży w Bydgoszczy (2002), a także Złoty Kamerton i nagroda Ministra Kultury (2002) zdobyte podczas tegoż konkursu. Poza tym chór zajął dwukrotnie 1. miejsce w konkursie Cantino Lodzensis (2000, 2002) oraz 3. miejsce (2006), a także 1. miejsce w konkursie Akademii Muzycznej w Warszawie (2003). Wielkim osiągnięciem chóru było także uczestnictwo w XXVI Międzynarodowego Festiwalu „Hajnowskie Dni Muzyki Cerkiewnej 2007”, gdzie płocczanie przedstawili utwory muzyki prawosławnej, zdobywając 2. Miejsce w kategorii chórów młodzieżowych. Chór święcił także sukcesy poza granicami Polski. W 2004 roku zdobył złoty medal i dwa medale srebrne na Międzynarodowym Festiwalu Festa Musicale w czeskim Ołomuńcu, a także 2. miejsce w konkursie podczas X Moskiewskiego Międzynarodowego Festiwalu Chóralnego Dzieci i Młodzieży „MOSCOW SOUNDS”.
Koncerty.
Chór każdego roku daje kilkanaście koncertów w Polsce oraz za granicą. Do repertuaru chóru należą dzieła niemal wszystkich epok – od średniowiecznego chorału gregoriańskiego po kompozycje współczesne. Chór koncertował w Watykanie (2000), na Ukrainie (2001), we Francji (2002), w Szwajcarii (2002), Holandii (2003), Belgii (2003), na Litwie (2003, 2011), w Czechach (2004), na Słowacji (2002 i 2003), na Łotwie (2003-2011), w Niemczech (2000, 2003, 2004), Hiszpanii (2006), Anglii (2007 i 2009), Rosji (2008, 2010, 2011, 2012), we Włoszech (2010) oraz w Brazylii (2017).
Pueri et Puellae Cantores Plocenses wystąpiło m.in.: na placu św. Piotra w Watykanie, w Akademii Muzycznej im. Fryderyka Chopina w Warszawie, w sanktuarium Matki Bożej Miłosierdzia w Ostrej Bramie w Wilnie, w Teatrze Dramatycznym im. Jerzego Szaniawskiego w Płocku, w Teatrze Narodowym w Warszawie, w Filharmonii Pomorskiej w Bydgoszczy, w kościele św. Krzyża w Warszawie, w katedrze ryskiej, w sanktuarium Matki Bożej w Lourdes, w katedrze w Kolonii, w soborze Świętej Trójcy w Hajnówce, w Międzynarodowym Domu Muzyki (w Sali Swietłanowa) w Moskwie, w Filharmonii Moskiewskiej i w warszawskim Teatrze Kwadrat.
Współpraca.
Pueri et Puellae Cantores Plocenses współpracuje z wieloma instytucjami kultury (w tym instytucjami muzycznymi), chórami oraz specjalistami kształcenia muzycznego m.in. z Filharmonią Narodową, Teatrem Wielkim Operą Narodową, Sinfonią Varsovia, Akademią Muzyczną im. Fryderyka Chopina w Warszawie oraz z Płocką Orkiestra Symfoniczna.
W dziedzinie kształcenia emisji głosu chór wspiera prof. Grażyna Flicińska-Panfil z Akademii Muzycznej im. Ignacego Paderewskiego w Poznaniu, natomiast kompozytorem wielu aranżacji dla chóru i producentem płyt jest Krzysztof Kralka.

</doc>
<doc id="2717726" url="https://pl.wikipedia.org/wiki?curid=2717726" title="NGC 1941">
NGC 1941

NGC 1941 (również ESO 085-EN079) – mgławica emisyjna, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 20 grudnia 1835 roku.

</doc>
<doc id="2717729" url="https://pl.wikipedia.org/wiki?curid=2717729" title="Jiří Valík">
Jiří Valík

Jiří Valík (ur. 16 lipca 1966 w Zábřeh) - czeski lekkoatleta specjalizujący się w sprincie. 
Brązowy medalista halowych mistrzostw Europy 1990 i uczestnik halowych mistrzostw świata. Wielokrotny mistrz Czechosłowacji i Czech w biegu na 100 i 200 metrów.
Rekordzista Czech w biegu na 50 metrów w hali.
&lt;br&gt;&lt;br&gt;&lt;br&gt;

</doc>
<doc id="2717730" url="https://pl.wikipedia.org/wiki?curid=2717730" title="Sytuacja prawna i społeczna osób LGBT w Ameryce Północnej">
Sytuacja prawna i społeczna osób LGBT w Ameryce Północnej

Prawo wobec kontaktów homoseksualnych.
Kontakty homoseksualne są legalne we wszystkich państwach Ameryki Północnej. Jako pierwszy (w 1872 roku) zalegalizował je Meksyk.
Ochrona prawna przed dyskryminacją.
Całkowity zakaz dyskryminacji ze względu na orientację seksualną obowiązuje w Kanadzie, Meksyku i niektórych stanach USA. Dyskryminacja w niektórych strefach życia zakazana jest na Saint-Pierre i Miquelon, terytorium zależnym Francji. Tylko na Bermudach nie ma żadnego prawa antydyskryminacyjnego.
Geje nie są wykluczeni ze służby wojskowej z powodu swojej orientacji seksualnej w żadnym z krajów Ameryki Północnej.
Uznanie związków tej samej płci.
Małżeństwa osób tej samej płci
Obecnie małżeństwa osób tej samej płci są legalne w Kanadzie, USA i w mieście Meksyk, a także kilku stanach (uznawane są jednak w całym kraju).
Związki partnerskie
Związki partnerskie mogą być zawierane w Kanadzie, Meksyku, USA na Saint-Pierre i Miquelon (terytorium zależne Francji).
Życie osób LGBT w Ameryce Północnej.
Sytuacja osób homo- i transseksualnych jest w Ameryce Północnej lepsza niż w większości regionów świata. Z roku na rok zwiększa się również poparcie mieszkańców tego kontynentu dla legalizacji małżeństw jednopłciowych czy adopcji dzieci przez pary homoseksualne.

</doc>
<doc id="2717733" url="https://pl.wikipedia.org/wiki?curid=2717733" title="Puchar Rumunii w Rugby Union Mężczyzn 2011">
Puchar Rumunii w Rugby Union Mężczyzn 2011

Puchar Rumunii w Rugby Union Mężczyzn 2011 – sześćdziesiąta piąta edycja Cupa României w rugby union. Zarządzane przez Federațiă Română de Rugby zawody odbywały się w dniach 10 września – 3 grudnia 2011 roku. Obrońcą tytułu był zespół CSM Baia Mare.
Zawody były sponsorowane przez Roșia Montană Gold Corporation, przez co otrzymały nazwę "Cupa României Gold Corporation".
W celu promocji rugby poza Bukaresztem finał rozegrano na Stadionul Victoria-Cetate w Alba Iulia. W obecności 6000 widzów RCM Timișoara pokonała obrońców tytułu CSM Baia Mare 32–10. Arbitrem meczu był wytypowany przez FIRA-AER Francuz, Attalan Salem.
System rozgrywek.
Federațiă Română de Rugby w grudniu 2010 roku ustaliła ramowy program turnieju – wzięły w nim wszystkie drużyny uczestniczące w organizowanych przez nią centralnych rozgrywkach: SuperLigi, Divizia Naţională oraz Divizia A. Pierwsze do rywalizacji przystąpiły drużyny z dwóch niższych lig (szesnaście drużyn z Divizia Naţională oraz Divizia A), które rywalizowały 10 września, zwycięzcy tych meczów awansowali do drugiej rundy, gdzie spotkali się 17 września z rozstawionymi ośmioma drużynami z najwyższej klasy rozgrywkowej. Osiem rozegranych spotkań wyłoniło ćwierćfinalistów, którzy rywalizowali 24 września o awans do półfinału. Mecze półfinałowe odbyły się 1 października, a finał rozgrywek 3 grudnia.
Losowania par poszczególnych rund zostały przeprowadzone 29 sierpnia oraz 12, 19 i 26 września 2011 roku. Spotkania w pierwszych dwóch rundach były rozgrywane na boisku drużyny z niższej ligi, począwszy od ćwierćfinału natomiast odbywały się na neutralnym stadionie – niestawienie się na mecze było zagrożone sankcjami.

</doc>
<doc id="2717739" url="https://pl.wikipedia.org/wiki?curid=2717739" title="Jirí Valík">
Jirí Valík



</doc>
<doc id="2717743" url="https://pl.wikipedia.org/wiki?curid=2717743" title="NGC 1943">
NGC 1943

NGC 1943 (również ESO 056-SC114) – gromada otwarta oraz mgławica emisyjna, znajdująca się w gwiazdozbiorze Złotej Ryby, w Wielkim Obłoku Magellana. Odkrył ją James Dunlop 24 września 1826 roku.

</doc>
<doc id="2717744" url="https://pl.wikipedia.org/wiki?curid=2717744" title="Rafael Olarra">
Rafael Olarra

Rafael Andrés Olarra Guerrero (ur. 26 maja 1978 w Santiago) – były chilijski piłkarz występujący na pozycji obrońcy.
Kariera klubowa.
Olarra karierę rozpoczynał w 1996 w zespole Audax Italiano. Jego barwy reprezentował przez 2 sezony. W 1998 odszedł do Universidadu de Chile. W 1999, a także rok później zdobył z nim mistrzostwo Chile. W 2000 wraz z zespołem triumfował również w rozgrywkach Pucharu Chile.
W 2001 Olarra podpisał kontrakt z hiszpańską CA Osasuna. W Primera División zadebiutował 11 listopada 2001 w zremisowanym 0:0 pojedynku z Valencią. Przez rok w barwach Osasuny rozegrał 5 spotkań.
W 2002 Olarra wrócił do Universidadu de Chile. Następnie grał w argentyńskim CA Independiente oraz po raz kolejny w Universidadzie de Chile. W połowie 2005 odszedł do izraelskiego Maccabi Hajfa. W 2006 zdobył z nim mistrzostwo Izraela.
W 2007 Olarra znowu trafił do Universidadu de Chile. W sezonie 2009 wywalczył z nim mistrzostwo fazy Apertura Primera División de Chile. W 2011 odszedł do Uniónu Española.
W 2016 zakończył karierę w chilijskim Audax Italiano, do którego przeniósł się w 2013.
Kariera reprezentacyjna.
W reprezentacji Chile Olarra zadebiutował w 1998 roku. Rok wcześniej znalazł się w drużynie na Copa América. Na tamtym turnieju, zakończonym przez Chile na fazie grupowej, nie wystąpił jednak ani razu.
W 2000 roku wraz z drużyną Chile zdobył brązowy medal Letnich Igrzysk Olimpijskich. W 2004 roku Olarra ponownie został powołany do kadry na Copa América. Zagrał na nim w 3 meczach: z Brazylią (0:1), Paragwajem (1:1) oraz Kostaryką (1:2, gol), a Chile odpadło z turnieju po fazie grupowej.
W latach 1998-2006 w drużynie narodowej Olarra rozegrał łącznie 30 spotkań i zdobył 1 bramkę.

</doc>
<doc id="2717745" url="https://pl.wikipedia.org/wiki?curid=2717745" title="Christine Keeler">
Christine Keeler

Christine Keeler (ur. 22 lutego 1942 w Uxbridge, hrabstwo Middlesex, zm. 4 grudnia 2017 w Londynie) – angielska modelka i showgirl. Jej kilkutygodniowy związek z ministrem brytyjskiego rządu zdyskredytował w 1963 roku Partię Konserwatywną oraz premiera Harolda Macmillana i przeszedł do historii jako "afera Profumo".
W 1961 John Profumo, brytyjski sekretarz stanu ds. wojny, wdał się w kilkutygodniowy romans z Keeler. Kiedy okazało się, że innym jej kochankiem w tamtym czasie był attaché wojskowy ZSRR Jewgienij Iwanow, zdemaskowany później jako szpieg. Afera Profumo podkopała pozycję konserwatywnego rządu, którego przewaga nad opozycją stopniała do 69 głosów. W październiku 1963 Macmillan, powołując się na zły stan zdrowia, podał się do dymisji.
W 1989 ukazał się film zatytułowany "Scandal", nawiązujący do afery Profumo, a postać Christine Keeler zagrała aktorka Joanne Whalley.

</doc>
<doc id="2717746" url="https://pl.wikipedia.org/wiki?curid=2717746" title="Nelson Sopha">
Nelson Sopha

Nelson Sopha (ur. 13 września 1974) – seszelski piłkarz grający na pozycji bramkarza, 33-krotny reprezentant Seszeli, grający w reprezentacji od 2000 roku.
Kariera klubowa.
Sopha od 2000 roku gra w seszelskim klubie St. Michel United Anse-aux-Pins.
Kariera reprezentacyjna.
Nelson Sopha rozegrał w reprezentacji 33 oficjalne spotkania.

</doc>
<doc id="2717753" url="https://pl.wikipedia.org/wiki?curid=2717753" title="NGC 1945">
NGC 1945

NGC 1945 (również ESO 085-EN083) – mgławica emisyjna znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją James Dunlop 6 listopada 1826 roku.

</doc>
<doc id="2717756" url="https://pl.wikipedia.org/wiki?curid=2717756" title="Monaster Świętego Ducha w Surdegach">
Monaster Świętego Ducha w Surdegach

Monaster Świętego Ducha – prawosławny męski klasztor w Surdegach, funkcjonujący między XVI stuleciem a rokiem 1917.
W 1510 Bogdan Szysz-Stawicki wzniósł w Surdegach prawosławną cerkiew, zaś dwadzieścia lat później w miejscowości, według tradycji, doszło do cudownego pojawienia się Surdegskiej Ikony Matki Bożej. W 1550 Anna Szyszanka-Stawicka wzniosła w miejscowości monaster. Klasztor ten przez cały okres istnienia pozostawał w rękach prawosławnych, nie przyjął unii. Należał do grupy monasterów podległych administracyjnie wileńskiemu klasztorowi Świętego Ducha. Przechowywana w nim ikona była przedmiotem kultu nie tylko ludności prawosławnej, ale i katolików oraz staroobrzędowców. W 1812 prawosławni mieszkańcy Rygi ufundowali dla monasteru nową, murowaną cerkiew. 
W 1915 mnisi monasteru udali się na bieżeństwo, wywożąc Surdegską Ikonę Matki Bożej do Jarosławia; wspólnota uległa rozproszeniu w różnych rosyjskich klasztorach. Po I wojnie światowej klasztor w Surdegach nie wznowił działalności, gdyż w 1919 władze niepodległej Litwy przekazały jego obiekty Kościołowi katolickiemu. Surdegska Ikona Matki Bożej, odnaleziona w Jarosławiu przez pochodzącą z Poniewieża Lidię Omieljanowicz, została – za zgodą patriarchy moskiewskiego i całej Rusi Tichona – przewieziona ponownie na Litwę i wystawiona dla kultu w cerkwi Zmartwychwstania Pańskiego w Poniewieżu. Jeszcze w 1923 arcybiskup wileński i litewski Eleuteriusz czynił starania na rzecz odzyskania majątku monasteru w Surdegach i odnowienia wspólnoty, zakończyły się one jednak niepowodzeniem. Surdegską Ikonę Matki Bożej przeniesiono w 1936 do soboru Zwiastowania w Kownie.

</doc>
<doc id="2717757" url="https://pl.wikipedia.org/wiki?curid=2717757" title="Steve Henriette">
Steve Henriette

Steve Henriette (ur. 7 października 1987) – seszelski piłkarz grający na pozycji obrońcy, dziewięciokrotny reprezentant Seszeli, grający w reprezentacji od 2007 roku.
Kariera klubowa.
Henriette od 2007 roku gra w seszelskim klubie Northern Dynamo Glacis.
Kariera reprezentacyjna.
Steve Henriette rozegrał w reprezentacji 9 oficjalnych spotkań; w żadnym z nich nie udało mu się zdobyć gola.
Uczestniczył także w Eliminacjach do Mistrzostw Świata 2010, jednak jego drużyna nie zdołała się zakwalifikować na mundial.

</doc>
<doc id="2717767" url="https://pl.wikipedia.org/wiki?curid=2717767" title="Jörd">
Jörd



</doc>
<doc id="2717768" url="https://pl.wikipedia.org/wiki?curid=2717768" title="Iltis">
Iltis

Iltis to po niemiecku ssak tchórz

</doc>
<doc id="2717770" url="https://pl.wikipedia.org/wiki?curid=2717770" title="NGC 1949">
NGC 1949

NGC 1949 (również ESO 056-EN117) – mgławica emisyjna, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 30 grudnia 1836 roku.

</doc>
<doc id="2717771" url="https://pl.wikipedia.org/wiki?curid=2717771" title="Gunnar Gíslason">
Gunnar Gíslason

Gunnar Gíslason (ur. 4 stycznia 1961 w Akureyri) – islandzki piłkarz, w trakcie kariery występujący na pozycji obrońcy. Grał m.in. w niemieckim klubie VfL Osnabrück i szwedzkim BK Häcken. W reprezentacji Islandii zadebiutował w 1982 roku. W latach 1982–1991 rozegrał w niej 50 meczów, w których zdobył trzy bramki.

</doc>
<doc id="2717772" url="https://pl.wikipedia.org/wiki?curid=2717772" title="Ronny Hoareau">
Ronny Hoareau

Ronny Hoareau (ur. 20 marca 1983) – seszelski piłkarz grający na pozycji obrońcy, trzykrotny reprezentant Seszeli, grający w reprezentacji od 2007 roku.
Kariera klubowa.
Hoareau karierę klubową rozpoczął w 2005 roku w rodzimym klubie Northern Dynamo Glacis, i grał w nim do 2007 roku. W następnym sezonie reprezentował klub St. Louis Suns United, by po zakończeniu sezonu powrócić do swojego pierwszego klubu, w którym gra do dzisiaj.
Kariera reprezentacyjna.
Ronny Hoareau rozegrał w reprezentacji 3 oficjalne spotkania; w żadnym z nich nie udało mu się zdobyć gola.

</doc>
<doc id="2717774" url="https://pl.wikipedia.org/wiki?curid=2717774" title="Håkan Lindquist">
Håkan Lindquist

Håkan Lindquist (ur. 28 marca 1958 w Oskarshamn, zm. 15 grudnia 2022 w Sztokholmie) - szwedzki pisarz i tłumacz. Za debiutancką powieść "Mój brat i jego brat" otrzymał w 2002 roku Prix Littéraire de la Bordelaise de Lunetterie.
Wcześniej pracował w branży hotelowej i medycznej, księgarni i sklepie płytowym. 

</doc>
<doc id="2717775" url="https://pl.wikipedia.org/wiki?curid=2717775" title="Harmeet Singh">
Harmeet Singh

Harmeet Singh (ur. 12 listopada 1990 w Oslo) – norweski piłkarz indyjskiego pochodzenia grający na pozycji pomocnika w klubie Sarpsborg 08 FF.
Singh swoją karierę rozpoczął w młodzieżowym zespole z Oslo, Multi Sports Club Furuset IF, z którego w 2007 roku w wieku szesnastu lat przeniósł się do Vålerenga Fotball. W niej zadebiutował u Martina Andersena, gdy pojawił się na boisku w zremisowanym 1–1 spotkaniu z Rosenborgiem BK w 2008 roku.
23 września 2009 Singh po raz pierwszy wpisał się na listę strzelców, pokonując bramkarza Molde FK w półfinale Pucharu Norwegii, a jego bramka nominowana została do trafienia roku 2009 w Norwegii. Na Ullevaal Stadion Singh tworzył duet pomocników z Mohammedem Fellachem. Z Valerengą zdobył w 2008 roku krajowe trofeum, został wicemistrzem Superfinalen w 2009 roku i 2010 Tippeligaen.
5 lipca 2012 oficjalnie związał się kontraktem z Feyenoordem. Podpisał dwuletnią umowę, w której zawarto opcję przedłużenia jej o kolejne dwa lata. Wysokość transferu nie została ujawniona.
W Rotterdamie grał z nr 16.
W 2014 roku odszedł do Molde FK. 21 marca 2017 przeszedł ostatnie testy szkoleniowe w Wiśle Płock oraz podpisał z klubem umowę. Po południu wziął udział w pierwszym treningu zespołu. Tego dnia Harmeet Singh został oficjalnym zawodnikiem płockiego zespołu. Gra z nr. 6.
Reprezentacyjną karierę rozpoczął od występów w kadrze U-15, później szedł dalej przez U-16, U-17, U-18, U-19 i U-21. 5 czerwca 2009 zadebiutował w zespole U-21 w zremisowanym 1–1 pojedynku z rówieśnikami z Estonii. W reprezentacji narodowej zadebiutował w meczu towarzyskim z Danią. 15 stycznia 2012, gdy Norwegia towarzysko mierzyła się z Danią (1-1), Singh zmienił Simena Brenne.

</doc>
<doc id="2717776" url="https://pl.wikipedia.org/wiki?curid=2717776" title="José Echenagusía Errazquin">
José Echenagusía Errazquin

José Echenagusía Errazquin, nazywany Echena (bask. Jose Etxenagusia Errazkin) – hiszpański malarz pochodzący z Kraju Basków.
Należał do konserwatywnego nurtu epoki, odcinającego się od impresjonizmu i modernizmu. Przed pojawieniem się Ignacia Zuloagi i obok Eduardo Zamacois y Zabala, był jednym z pierwszych artystów baskijskich o międzynarodowej sławie.
Pochodził z zamożnej i wykształconej rodziny. Uczył się w Fuenterrabía, a później pracował w Gobierno Civil w Burgos. Jego zamiłowanie do sztuki skłoniło go do przeprowadzki do Bilbao. W 1872 r. po wybuchu III wojny karlistowskiej przeniósł się do Francji aby zdobyć wykształcenie malarskie. Interesował się dziełami malarzy takich jak Jean-Louis-Ernest Meissonier i Marià Fortuny. Po otrzymaniu spadku wyjechał do Włoch, mekki europejskich artystów o tradycjach akademistycznych. Po krótszym pobycie w Wenecji, około 1876 r. zamieszkał w Rzymie, gdzie znalazł się w kręgu artystów hiszpańskich takich jak José Villegas Cordero. Ten artysta nadał mu przydomek "Echena", ponieważ nie był w stanie wymówić pełnego baskijskiego nazwiska. Echenagusía zaczął używać skrótu "Echena" jako podpisu na swoich obrazach.
W Rzymie malował obrazy niewielkiego formatu, w stylu Marià Fortunego. Jego ulubionymi tematami były sceny historyczne z żołnierzami oraz sceny dworskie. Malował również weneckie pejzaże.
Powrócił do Fuenterrabía, gdzie m.in. zaprojektował nowe godło miasta, stroje na wielkanocną procesję oraz wykonał malowidło ścienne w jednym z kościołów.

</doc>
<doc id="2717778" url="https://pl.wikipedia.org/wiki?curid=2717778" title="Czapka M1941">
Czapka M1941

Cap, Wool, Knit, M1941 (popularnie "Jeep cap") – zimowa amerykańska czapka z okresu II wojny światowej.
Nową czapkę zimową wprowadzono w roku 1942. Wykonana była z wełny barwionej na kolor oliwkowy. Czapka była chętnie noszona przez żołnierzy, dobrze chroniła przed zimnem, a kiedy nie była potrzebna można ją było łatwo złożyć i schować do kieszeni. Charakterystyczną cechą jeep cap był mały daszek. Czapkę wycofano ze względu na opinie oficerów, że żołnierze w jeep cap wyglądają nieschludnie. Została zastąpiona pod koniec wojny czapką M-1943 Field Cap.
"Jeep cap" była charakterystycznym nakryciem głowy bohatera serialu M*A*S*H - kaprala Radar O’Reilly (granego przez Garrego Burghoffa. 
Repliki "jeep cap" są nadal produkowane i przeniknęły do kultury masowej.

</doc>
<doc id="2717779" url="https://pl.wikipedia.org/wiki?curid=2717779" title="Sebastián González">
Sebastián González

Sebastián Ignacio González Valdés (ur. 14 grudnia 1978 w Viña del Mar) – były chilijski piłkarz występujący na pozycji napastnika.
Kariera klubowa.
González karierę rozpoczynał w 1998 roku w zespole CSD Colo-Colo. W tym samym roku zdobył z nim mistrzostwo Chile. W sezonie 2002 z 18 bramkami na koncie został królem strzelców fazy Apertura Primera División de Chile. W 2002 roku odszedł do meksykańskiego Atlante FC. Przez 3,5 roku rozegrał tam 109 spotkań i zdobył 66 bramek. Na początku 2006 roku przeniósł się do Tigres UANL. Zadebiutował tam 22 stycznia 2006 roku w zremisowanym 1:1 pojedynku Primera División de México z Club América, w którym strzelił także gola. W 2007 roku z Tigres był wypożyczony do CD Veracruz oraz argentyńskiego Olimpo.
W styczniu 2008 roku González podpisał kontrakt z Tecos UAG. Po pół roku spędzonym w tej drużynie, przeniósł się do Club León. Stamtąd był wypożyczony do swojego pierwszego klubu, CSD Colo-Colo. W 2009 roku przeszedł do cypryjskiego APOP Kinyras Peyias. Przez rok rozegrał tam 24 spotkania i zdobył 9 bramek.
Następnie González grał w meksykańskim Toros Neza, a w 2011 roku został graczem boliwijskiego The Strongest. W sezonie 2011/2012 wywalczył z nim mistrzostwo fazy Apertura Primera División de Bolivia.
Kariera reprezentacyjna.
W reprezentacji Chile González zadebiutował w 2001 roku. Rok wcześniej wraz z młodzieżową reprezentacją Chile zdobył brązowy medal Letnich Igrzysk Olimpijskich. W 2004 roku został powołany do kadry na Copa América. Zagrał na nim w 3 meczach: z Brazylią (0:1), Paragwajem (1:1, gol) oraz Kostaryką (1:2), a Chile odpadło z turnieju po fazie grupowej.
W latach 2001-2005 w drużynie narodowej González rozegrał łącznie 14 spotkań i zdobył 3 bramki.

</doc>
<doc id="2717780" url="https://pl.wikipedia.org/wiki?curid=2717780" title="Sebastian Gonzalez">
Sebastian Gonzalez



</doc>
<doc id="2717781" url="https://pl.wikipedia.org/wiki?curid=2717781" title="Joachim Morsztyn">
Joachim Morsztyn

Joachim Morsztyn na Raciborsku herbu Leliwa – starosta skotnicki, poseł na sejm koronacyjny 1764 roku z województwa krakowskiego, konsyliarz województwa krakowskiego w konfederacji radomskiej.
Życiorys.
W 1764 roku podpisał elekcję Stanisława Augusta Poniatowskiego. W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła wątpliwego dla realizacji rosyjskich planów na sejmie 1767 roku, poseł województwa krakowskiego na sejm 1767 roku. W 1778 roku był członkiem krakowskiej Komisji Dobrego Porządku. W 1790 roku był komisarzem Komisji Porządkowej Cywilno-Wojskowej krakowskiej.
Odznaczony Orderem Orła Białego w 1792 roku. Został też odznaczony Orderem Świętego Stanisława.
Wylegitymowany w Galicji w 1802 roku.

</doc>
<doc id="2717782" url="https://pl.wikipedia.org/wiki?curid=2717782" title="Mistrzowie olimpijscy w tenisie ziemnym w grze pojedynczej">
Mistrzowie olimpijscy w tenisie ziemnym w grze pojedynczej



</doc>
<doc id="2717783" url="https://pl.wikipedia.org/wiki?curid=2717783" title="Góry Fańskie">
Góry Fańskie



</doc>
<doc id="2717784" url="https://pl.wikipedia.org/wiki?curid=2717784" title="Sebastián Ignacio González">
Sebastián Ignacio González



</doc>
<doc id="2717786" url="https://pl.wikipedia.org/wiki?curid=2717786" title="Sawwacjusz (Siergiejewicz)">
Sawwacjusz (Siergiejewicz)

Sawwacjusz, imię świeckie Stefan Siergiejewicz, także: "Siergijewicz", "Siergijew" (ur. 13 sierpnia 1874 w Kletiszczu, zm. po 1939) – mnich [[prawosławie|prawosławny], namiestnik [[Monaster Św. Ducha w Wilnie|monasteru Św. Ducha w Wilnie]] w latach 1921–1939. 
Absolwent prawosławnego seminarium duchownego w [[Wilno|Wilnie]] (1903), w lutym 1903 wstąpił jako [[posłusznik]] do monasteru Św. Ducha w Wilnie. Wieczyste śluby mnisze złożył 24 września 1905 w tymże klasztorze. Tam też został wyświęcony na [[hierodiakon]]a (25 października 1908), a następnie na [[hieromnich]]a (23 czerwca 1913). W monasterze był odpowiedzialny za prowadzenie sklepu z dewocjonaliami oraz za utrzymanie w porządku szat liturgicznych. W czasie [[I wojna światowa|I wojny światowej]], gdy wszyscy mnisi monasteru udali się na [[bieżeństwo]] razem z [[eparchia wileńska i litewska|biskupem wileńskim i litewskim]] [[Tichon (patriarcha Moskwy)|Tichonem]], hieromnich Sawwacjusz razem z mnichami Makarym i Nikodemem zdecydował się na pozostanie w Wilnie. Od kwietnia 1916 do listopada 1918 tymczasowo zarządzał całym klasztorem, pełniąc równocześnie obowiązki kapelana w ośmiu szpitalach (wojskowych lub miejskich). W 1921 został mianowany namiestnikiem wspólnoty, zaś w roku następnym podniesiony do godności [[igumen]]a za prowadzoną w czasie wojny opiekę duszpasterską nad chorymi. W 1927 został [[archimandryta|archimandrytą]]. 
W 1939, pozostając w klasztorze, przyjął razem z całą wspólnotą jurysdykcję [[Rosyjski Kościół Prawosławny|Patriarchatu Moskiewskiego]].
Przypisy.
[[Kategoria:Urodzeni w 1874]]
[[Kategoria:Zmarli w XX wieku]]
[[Kategoria:Zakonnicy monasteru Świętego Ducha w Wilnie]]
[[Kategoria:Archimandryci Polskiego Autokefalicznego Kościoła Prawosławnego]]
[[Kategoria:Archimandryci Rosyjskiego Kościoła Prawosławnego]]

</doc>
<doc id="2717791" url="https://pl.wikipedia.org/wiki?curid=2717791" title="21 Jump Street">
21 Jump Street

21 Jump Street – amerykańska komedia sensacyjna z 2012 roku w reżyserii Phila Lorda i Christophera Millera&lt;ref name="http://www.fusedfilm.com/2009/12/21-jump-street-film-gets-phil-lord-and-chris-miller-to-direct/"&gt;&lt;/ref&gt;. Film jest oparty na serialu telewizyjnym "21 Jump Street" z 1987 roku, stworzonego przez Stephena J. Cannella i Patricka Hasburgha.
Światowa premiera filmu miała miejsce 16 marca 2012 roku, natomiast w Polsce odbyła się 13 lipca 2012 roku.
Opis fabuły.
Ofermowaty Schmidt (Jonah Hill) i osiłek Jenko (Channing Tatum), którzy chodzili do tej samej szkoły średniej i byli zaciekłymi wrogami, niespodziewanie zostają przyjaciółmi w Akademii Policyjnej. Nie zasługują na tytuł najlepszych gliniarzy na świecie – trudność sprawia im nawet zapamiętanie swoich pseudonimów podczas wykonywania zadań oraz powtarzanie policyjnej formułki, wygłaszanej w czasie aresztowań. Mimo to zostają skierowani do specjalnej jednostki, która zajmuje się rozpoznawaniem i zwalczaniem przestępczości w szkołach średnich. Wybrano ich do tej elitarnej grupy, ponieważ wyjątkowo młodo wyglądają.
Jenko i Schmidt zostawiają broń, mundury i odznaki na rzecz tajnej akcji w liceum, do którego uczęszczali dekadę wcześniej. Szybko przekonują się, że udawanie uczniów wcale nie jest tak łatwe, jak im się wydawało, a nastolatki, z którymi mają do czynienia, w niczym nie przypominają tych sprzed lat, w których się uczyli. To, co wiedzieli o seksie, narkotykach i rock'n'rollu nie jest już aktualne. Niegrzeszący inteligencją i sprytem bohaterowie muszą odnaleźć się wśród współczesnej młodzieży i powstrzymać eskalację produkcji i handlu nowo powstałego narkotyku syntetycznego.

</doc>
<doc id="2717794" url="https://pl.wikipedia.org/wiki?curid=2717794" title="Guangyi">
Guangyi

Guangyi (; starsze transkrypcje, spotykane w literaturze: Kwang-yi, Kuang I) – chińska kanonierka torpedowa z końca XIX wieku. Zwodowana w stoczni Fuzhou dla południowej floty chińskiej, w czasie wojny chińsko-japońskiej zniszczona przez krążowniki japońskie w bitwie pod Pungdo.
Budowa i opis.
Stalowa kanonierka torpedowa zbudowana (kosztem 200 tys. liangów srebra) przez arsenał w Fuzhou dla południowej floty chińskiej, pierwsza z serii trzech okrętów, o wyporności 1000 ton, jednym kominie i trzech masztach. Kanonierki te miały podwyższony pokład dziobowy w formie „skorupy żółwia” i taran. Ich długość wynosiła 71,63 m, szerokość 8,23 m, zanurzenie 3,96 m. Miały dwie śruby napędzane przez poziomo umieszczone maszyny parowe potrójnego rozprężania o mocy 2400 koni parowych; parę dostarczały trzy cylindryczne kotły. Zapas węgla wynosił 140 t., a zużycie 1,5 t na godzinę
Kanonierki uzbrojone były w trzy odtylcowe armaty Kruppa kalibru 120 mm, dwie rozmieszczone na burtach, po obu stronach nadbudówki dziobowej z kominem, a trzecia na rufie. Uzbrojenie uzupełniały cztery działka kalibru 47 mm (3-funtowe). Uzbrojenie torpedowe stanowiły dwie stałe wyrzutnie torpedowe kalibru 356 mm (14 cali) na dziobie i dwie burtowe, na pokładzie górnym. Okręty, uznawane w chwili budowy za nowoczesne, budowano według planów francuskich; lekkie opancerzenie obejmowało 25 mm pokład pancerny i 50mm wieżę dowodzenia.
Służba.
Po zbudowaniu służyła we flotylli kantońskiej. W 1894 uczestniczyła, wraz z siostrzanymi okrętami, we wspólnych manewrach flot południowych i północnych i nie zdążyła wrócić na południe przed początkiem wojny chińsko-japońskiej.
W 1895 wraz z krążownikiem "Jiyuan", eskortując transportowce wojska do Korei wyruszyła do Asanu. 25 lipca, drodze powrotnej, chińskie okręty natknęły się na trzy nowoczesne japońskie krążowniki („Yoshino”, "Naniwa" i "Akitsushima"). Doszło do starcia, znanego jako bitwa pod Pungdo. Słabo opancerzona "Guangyi" była najsłabszym z okrętów uczestniczących w walce i choć walczyła dzielnie, próbując ataku torpedowego, nie miała szans w starciu z nowoczesną "Naniwą". Kanonierka wyrzuciła się ostatecznie na brzeg, wciąż pod japońskim ogniem, który spowodował detonację wyrzutni torpedowej. Okręt doszczętnie spłonął, z załogi ocalało jedynie 18 ludzi. Jest możliwe, że podczas akcji pocisk z "Guangyi" trafił „Yoshino”, a spowodowane uszkodzenia skłoniły Japończyków do przerwania pościgu za "Jiyuanem".

</doc>
<doc id="2717795" url="https://pl.wikipedia.org/wiki?curid=2717795" title="March 751">
March 751

March 751 – samochód Formuły 1, zaprojektowany w 1975 roku przez Robina Herda i skonstruowany przez March Engineering. Model rywalizował w sezonie 1975, odnosząc jedno zwycięstwo. Zwycięstwo Vittorio Brambilli tym samochodem w Grand Prix Austrii 1975 było pierwszym zwycięstwem Marcha w Formule 1.

</doc>
<doc id="2717796" url="https://pl.wikipedia.org/wiki?curid=2717796" title="Adam Męciński">
Adam Męciński

Adam Męciński herbu Poraj (ur. 1740, zm. 1796) – kasztelan spycimierski w latach 1788–1793, starosta bodaczowski, członek konfederacji Sejmu Czteroletniego, konsyliarz konfederacji radomskiej.
Życiorys.
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku. Był posłem województwa krakowskiego na Sejm Repninowski.
W 1790 roku odznaczony Orderem Orła Białego, w 1784 roku został kawalerem Orderu Świętego Stanisława.

</doc>
<doc id="2717797" url="https://pl.wikipedia.org/wiki?curid=2717797" title="Kamenica (powiat Sabinov)">
Kamenica (powiat Sabinov)

Kamenica – wieś (obec) na Słowacji, w kraju preszowskim w powiecie Sabinov. 
Położenie.
Znajduje się w dolinie Lipiańskiego Potoku ("Lipianský potok"), w dwóch regionach geograficznych; wschodnia część wsi położona jest na stokach Gór Czerchowskich, zachodnia na równinach Szaryszu (podregion: Ľubotínska pahorkatina). W obrębie miejscowości znajdują się zbudowane ze skał wapiennych skałki należące do Pienińskiego Pasa Skałkowego: Slatina pri Šarišskom Jastrabí, Spiací mních, Zámok. Na tym ostatnim znajdują się ruiny Zamku w Kamenicy ("Kamenický hrad"). 
Opis miejscowości.
Pierwsze wzmianki o miejscowości pochodzą z roku 1248. 
Według danych z dnia 31 grudnia 2010 wieś zamieszkiwało 1867 osób, w tym 913 kobiet i 954 mężczyzn. We wsi znajdował się sklep spożywczy, lokal gastronomiczny, warsztat mechaniczny, biblioteka, boisko piłkarskie, sala gimnastyczna, a także urząd pocztowy.
W 2001 roku względem narodowości i przynależności etnicznej 99,06% populacji stanowili Słowacy, 0,33% Romowie, 0,11% Czesi, a 0,06% Ukraińcy. 97,74% spośród mieszkańców wyznawało rzymskokatolicyzm, a 1,38% grekokatolicyzm. We wsi znajdowało się 505 domostw.

</doc>
<doc id="2717798" url="https://pl.wikipedia.org/wiki?curid=2717798" title="Faceci od kuchni">
Faceci od kuchni

Faceci od kuchni (franc. "Comme un chef") – francusko-hiszpańska komedia z 2012 w reżyserii Daniela Cohena. Wyprodukowany przez Gaumont.
Światowa premiera filmu miała miejsce 7 marca 2012, natomiast w Polsce odbyła się 13 lipca 2012.
Opis fabuły.
Alexandre'a Lagarde'a (Jean Reno), świetnego paryskiego mistrza kuchni, nagle opuszcza kulinarna wena. Nieświadomi tego klienci wciąż szturmują prowadzoną przez niego restaurację, a jej właściciel chce zastąpić dotychczasowe menu nową, dużo tańszą kuchnią molekularną. Na miejsce kucharza czyha mnóstwo konkurentów, Alexandre ma więc poważny problem. Nieoczekiwanie na jego drodze staje niepokorny, ale kulinarnie bardzo uzdolniony Jacky Bonnot (Michaël Youn).

</doc>
<doc id="2717799" url="https://pl.wikipedia.org/wiki?curid=2717799" title="NGC 1966">
NGC 1966

NGC 1966 (również ESO 056-SC125) – gromada otwarta powiązana z mgławicą emisyjną, znajdująca się w gwiazdozbiorze Złotej Ryby. Należy do Wielkiego Obłoku Magellana. Odkrył ją John Herschel 31 stycznia 1835 roku, być może wcześniej obserwował ją James Dunlop we wrześniu 1826 roku.

</doc>
<doc id="2717800" url="https://pl.wikipedia.org/wiki?curid=2717800" title="Trolejbusy w Charcysku">
Trolejbusy w Charcysku

Trolejbusy w Charcysku − system komunikacji trolejbusowej działający w ukraińskim mieście Charcysk.
Historia.
Pierwszą linię trolejbusową pomiędzy dworcem kolejowym a końcówką Promrajon otwarto 4 lutego 1982. Kolejną linię trolejbusową od ulicy A. Czmaka do Mikrorajonu Jubiłejnij przez ulicę Klary Cetkin otwarto 6 czerwca 1983. Także tego dnia uruchomiono dwie linie:
12 września 1983 otwarto linię jednokierunkową od zajezdni trolejbusowej przez końcówkę Mikrorajon Jubiłejnij i dalej ulicami: Żukowskogo i Gajdara do ulicy Połupanowa, w związku z tym uruchomiono nową linię, którą oznaczono nr 4: dworzec kolejowy − Gorbołnica i wydłużono linie 2 i 3 z dotychczasowej końcówki Mikrorajon Jubiłejnij do zajezdni. 20 kwietnia 1986 zlikwidowano linię nr 3. 1 października 1986 otwarto linię jednokierunkową od dworca kolejowego do ulicy K. Cetkin po ulicach dworcowej i Nachimowa. Po nowej trasie zaczęła kursować linia nr 3 na trasie:
Na początku lat 90. XX w. rozpoczęto budowę 5,8 km linii do kopalni "Kommunist", której nigdy nie ukończono. Pod koniec lat 90. XX w. ostatecznie zlikwidowano linię nr 3.
Długość sieci wynosi 22 km.
Linie.
W Charcysku obecnie istnieją trzy linie trolejbusowe:
Tabor.
W eksploatacji w Charcysku znajduje się 13 trolejbusów:

</doc>
<doc id="2717801" url="https://pl.wikipedia.org/wiki?curid=2717801" title="Milovan Mirosevic">
Milovan Mirosevic

Milovan Petar Mirosevic Albornoz (ur. 20 czerwca 1980 w Santiago) – chilijski piłkarz pochodzenia chorwackiego występujący na pozycji pomocnika. Zawodnik klubu Columbus Crew.
Kariera klubowa.
Mirošević karierę rozpoczynał w 1997 roku w zespole Universidad Católica. W sezonach 1997 oraz 2002 wywalczył z nim mistrzostwo fazy Apertura Primera División de Chile. Na początku 2003 roku przeszedł do argentyńskiego Racing Club. W Primera División Argentina zadebiutował 14 lutego 2003 roku w wygranym 1:0 pojedynku z Huracánem. Barwy Racingu reprezentował przez 3,5 roku.
W 2006 roku Mirošević odszedł do izraelskiego Beitaru Jerozolima. W 2007 roku zdobył z nim mistrzostwo Izraela. Na początku 2008 roku wrócił do Argentyny, gdzie został graczem klubu Argentinos Juniors. Spędził tam pół roku.
W 2008 roku Mirošević ponownie został graczem Universidadu Católica. W 2010 roku zdobył z nim mistrzostwo Chile. Z 19 golami na koncie został także królem strzelców Primera División de Chile. W 2011 roku triumfował z zespołem w rozgrywkach Pucharu Chile.
W 2012 roku podpisał kontrakt z amerykańskim Columbus Crew. W MLS zadebiutował 10 marca 2012 roku w przegranym 0:2 spotkaniu z Colorado Rapids.
Kariera reprezentacyjna.
W reprezentacji Chile Mirošević zadebiutował w 2001 roku. W 2004 roku został powołany do kadry na Copa América. Na tamtym turnieju, zakończonym przez Chile na fazie grupowej, zagrał w meczach z Brazylią (0:1), Paragwajem (1:1) oraz Kostaryką (1:2).

</doc>
<doc id="2717803" url="https://pl.wikipedia.org/wiki?curid=2717803" title="Milovan Mirosević">
Milovan Mirosević



</doc>
<doc id="2717806" url="https://pl.wikipedia.org/wiki?curid=2717806" title="Rose Bowl Game">
Rose Bowl Game

Rose Bowl Game – mecz pucharowy futbolu amerykańskiego na poziomie ligi uniwersyteckiej, zazwyczaj rozgrywany 1 stycznia na stadionie Rose Bowl w Pasadenie w Kalifornii. Rose Bowl został nazwany "The Granddaddy of Them All" (tłum. dziadek ich wszystkich), ponieważ jest najstarszym pucharem futbolu amerykańskiego. Rose Bowl po raz pierwszy odbył się w 1902 roku i jest rozgrywany corocznie od 1916 roku.

</doc>
<doc id="2717807" url="https://pl.wikipedia.org/wiki?curid=2717807" title="Pies Stalina">
Pies Stalina



</doc>
<doc id="2717808" url="https://pl.wikipedia.org/wiki?curid=2717808" title="Gravity Falls">
Gravity Falls



</doc>
<doc id="2717813" url="https://pl.wikipedia.org/wiki?curid=2717813" title="GRB 020813">
GRB 020813

GRB 020813 – rozbłysk gamma trwający ok. 125 s, emitowany również w zakresie fal dłuższych niż gamma (promieniowanie rentgenowskie, ultrafioletowe, optyczne, podczerwone czy radiowe). Rozbłysk miał miejsce w galaktyce o przesunięciu ku czerwieni równym z=1,254.
Rozbłysk został wykryty przez instrumenty satelity HETE-2. Rejon rozbłysku był obserwowany przez Teleskop kosmiczny Chandra, który wykrył poświatę rentgenowską.

</doc>
<doc id="2717815" url="https://pl.wikipedia.org/wiki?curid=2717815" title="Fabryka Wyrobów Runowych „Runotex”">
Fabryka Wyrobów Runowych „Runotex”

Fabryka Wyrobów Runowych „Runotex” (FWR „Runotex”) – przedsiębiorstwo przemysłu włókienniczego założone w 1907 w Kaliszu na terenie historycznego kalisko-mazowieckiego okręgu przemysłowego, obecnie Kaliskiego Okręgu Przemysłowego. Firma działa jako grupa kapitałowa, w skład której wchodzą FWR Runotex S.A., Runotex-Tkalnia Sp. z o.o. i Runotex-Dziewiarnia Sp. z o.o.
Historia.
Korzenie firmy Runotex sięgają początków XX wieku. W 1907 roku bracia Muller: Ernst Wilhelm, Ludwik i Hugo wraz ze szwagrami uruchomili w Kaliszu fabrykę „Bracia Muller i Spółka”. Asortyment obejmował wtedy m.in. welwetinę, kordy, gronostaje, kapy, pledy, gobeliny, tkaniny meblowe, samochodowe, techniczne, a także popularne aksamity.
Okres od połowy lat dwudziestych do początków lat trzydziestych ubiegłego wieku, charakteryzował się dużym eksportem m.in. do Finlandii, Niemiec, Jugosławii, Szwajcarii, Grecji, Chin i na rynki Ameryki i Afryki. Po II wojnie światowej nastąpił dalszy rozwój, głównie ze względu na dynamikę wzrostu produkcji. W latach pięćdziesiątych i sześćdziesiątych XX wieku realizowano inwestycje budowlane – m.in. powstał budynek przędzalni i tkalni.
W latach siedemdziesiątych, odnotowano wielkość produkcji tkanin na poziomie 8 mln mb oraz największe zatrudnienie wynoszące ok. 3500 osób. W 1974 roku rozpoczął się proces wzbogacania asortymentu, głównie futer.
W 1969 roku Kaliska Fabryka Pluszu i Aksamitu „Pluszownia” otrzymała nazwę Kaliskich Zakładów Pluszu „Runotex”. Natomiast obecną nazwę przedsiębiorstwa – Fabryka Wyrobów Runowych „Runotex”, przyjęto w 1972 roku.
W roku 1991 rozpoczął się czas transformacji fabryki – powstała jednoosobowa spółka akcyjna Skarbu Państwa. W następnych latach miały miejsce kolejne etapy przekształceń własnościowych. Obecnie Runotex jest polską prywatną firmą produkującą tkaniny i dzianiny dla sektora meblarskiego, transportowego, odzieżowego, technicznego, dekoracyjnego oraz wielu innych.
W 2011 roku podjęto decyzję o likwidacji Pluszowni Sp. z o.o., która istniała przy FWR Runotex S.A. i włączono ją do Runotex-Tkalni Sp. z o.o., w ramach której odbywa się produkcja i sprzedaż aksamitów. Zgodnie z ponad stuletnią tradycją, firma kontynuuje produkcję wyrobów pluszowych.
Produkty.
Asortyment całej Grupy Kapitałowej firmy jest bardzo zróżnicowany. Oferta Runotex-Tkalni obejmuje różnorakie tkaniny meblowe (w tym do pomieszczeń użytku publicznego), komunikacyjne (do środków komunikacji publicznej – kolejowej, autobusowej, tramwajowej), techniczne (mopy i wałki malarskie), a od jesieni 2011 roku, również szlachetne aksamity, jedwabki, iduny. Do głównych grup produktowych Runotex-Dziewiarni zalicza się pościel wełnianą i galanterię wełnianą, koce i narzuty, futra sztuczne, dzianiny futerkowe zabawkarskie, dekoratorskie oraz dzianiny obuwnicze i odzieżowe, wszystko w wielu różnych odmianach oraz kolorystyce.

</doc>
<doc id="2717820" url="https://pl.wikipedia.org/wiki?curid=2717820" title="Joaquín Espalter y Rull">
Joaquín Espalter y Rull

Joaquín Espalter y Rull – hiszpański malarz pochodzący z Katalonii.
Studiował w Królewskiej Katalońskiej Akademii Sztuk Pięknych św. Jerzego w Barcelonie oraz w Paryżu (gdzie został uczniem Antoine-Jean Grosa), Marsylli i Rzymie. W Rzymie związał się ze zgrupowaniem Nazareńczyków.
W 1842 r. wyjechał do Madrytu, gdzie był profesorem na Królewskiej Akademii Sztuk Pięknych św. Ferdynanda oraz nadwornym malarzem.
Malował sceny historyczne ("El suspiro del moro", 1855), religijne ("La era cristiana", 1871) i przede wszystkim portrety ("La familia Flaquer", "Retrato de los esposos Muntades"). Ozdobił również freskami kilka sal na Uniwersytecie w Madrycie.

</doc>
<doc id="2717830" url="https://pl.wikipedia.org/wiki?curid=2717830" title="Centrum Klima">
Centrum Klima

Centrum Klima Spółka Akcyjna – do 2014 wiodący na rynku polskim oraz liczący się w Europie producent i dystrybutor systemów wentylacyjnych i klimatyzacyjnych. W 2012 roku spółka została przejęta przez światowego potentata w dziedzinie wentylacji firmę Lindab i weszła w skład międzynarodowej Grupy, przyczyniając się istotnie do zwiększenia pozycji firmy Lindab na rynku polskim. Firma działała na rynku wentylacji i klimatyzacji od 1995 roku, w latach 2009-2012 akcje spółki notowane były na rynku podstawowym Giełdy Papierów Wartościowych w Warszawie. Od czerwca 2012 roku Lindab posiada 100% akcji spółki i wycofał je z obrotu na rynku GPW. Przedsiębiorstwo prowadziło działalność spełniając wymagania normy ISO 9001:2008. 8 lipca 2014 roku nastąpiło oficjalne połączenie firmy ze spółką Lindab Sp. z o.o.
Historia.
W 1995 roku powołana została do życia spółka Centrum Klima Sp. z o.o. zajmująca się produkcją, sprzedażą oraz montażem instalacji wentylacji i klimatyzacji. Dzięki ciągłemu rozwojowi i wypracowanej jakości produkty spółki w 2004 roku, wraz z wejściem Polski do UE, trafiły na rynki europejskie. Ciągłe inwestycje w rozwój oraz zaplecze produkcyjne i magazynowe, doprowadziły do przełomu w 2008 roku, w którym został zmieniony status prawny spółki na Centrum Klima Spółka Akcyjna oraz jej debiutu na rynku NewConnect. Po debiucie giełdowym działania handlowe zostały rozszerzone o rynek iberyjski i skandynawski. Akcje Centrum Klima zostały wycofane z GPW po przejęciu spółki przez szwedzką grupę Lindab. 8 lipca 2014 roku nastąpiło połączenie ze spółką Lindab Sp. z o.o. i Centrum Klima stanowi oficjalnie Dział Wentylacji firmy Lindab Sp. z o.o. 
Nagrody.
Najważniejsze nagrody przyznane spółce:

</doc>
<doc id="2717833" url="https://pl.wikipedia.org/wiki?curid=2717833" title="French Championships 1964">
French Championships 1964

Turniej tenisowy French Championships, dziś znany jako wielkoszlemowy French Open, rozegrano w 1964 roku w dniach 19 - 30 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Manuel Santana - Nicola Pietrangeli 6-3, 6-1, 4-6, 7-5
Gra pojedyncza kobiet.
 Margaret Smith Court - Maria Bueno 5-7, 6-1, 6-2

</doc>
<doc id="2717834" url="https://pl.wikipedia.org/wiki?curid=2717834" title="Lucky Strikes">
Lucky Strikes

Lucky Strikes – album muzyczny amerykańskiego saksofonisty jazzowego Lucky’ego Thompsona nagrany przez Lucky Thompson Quartet 15 września 1964 w Rudy Van Gelder Studio, w Englewood Cliffs (w New Jersey). LP wydany w 1965 przez wytwórnię Prestige. Reedycja na CD wydana przez Original Jazz Classics (OJC 194).
Lista utworów.
Strona A
Strona B

</doc>
<doc id="2717835" url="https://pl.wikipedia.org/wiki?curid=2717835" title="French Championships 1963">
French Championships 1963

Turniej tenisowy French Championships, dziś znany jako wielkoszlemowy French Open, rozegrano w 1963 roku w dniach 13 - 26 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Roy Emerson - Pierre Darmon 3-6, 6-1, 6-4, 6-4
Gra pojedyncza kobiet.
 Lesley Turner - Ann Jones 2-6, 6-3, 7-5

</doc>
<doc id="2717836" url="https://pl.wikipedia.org/wiki?curid=2717836" title="French Championships 1962">
French Championships 1962

Turniej tenisowy French Championships, dziś znany jako wielkoszlemowy French Open, rozegrano w 1962 roku w dniach 21 maja - 2 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Rod Laver - Roy Emerson 3–6, 2–6, 6–3, 9–7, 6–2
Gra pojedyncza kobiet.
 Margaret Smith Court - Lesley Turner Bowrey 6–3, 3–6, 7–5

</doc>
<doc id="2717837" url="https://pl.wikipedia.org/wiki?curid=2717837" title="French Championships 1961">
French Championships 1961

Turniej tenisowy French Championships, dziś znany jako wielkoszlemowy French Open, rozegrano w 1961 roku w dniach 15 - 27 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Manuel Santana - Nicola Pietrangeli 4-6, 6-1, 3-6, 6-0, 6-2
Gra pojedyncza kobiet.
 Ann Haydon - Yola Ramírez 6-2, 6-1

</doc>
<doc id="2717839" url="https://pl.wikipedia.org/wiki?curid=2717839" title="French Championships 1960">
French Championships 1960

Turniej tenisowy French Championships, dziś znany jako wielkoszlemowy French Open, rozegrano w 1960 roku w dniach 17 - 28 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Nicola Pietrangeli - Luis Ayala 3-6, 6-3, 6-4, 4-6, 6-3
Gra pojedyncza kobiet.
 Darlene Hard - Yola Ramírez 6-3, 6-4

</doc>
<doc id="2717840" url="https://pl.wikipedia.org/wiki?curid=2717840" title="French Championships 1959">
French Championships 1959

Turniej tenisowy French Championships, dziś znany jako wielkoszlemowy French Open, rozegrano w 1959 roku w dniach 19 - 30 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Nicola Pietrangeli - Ian Vermaak 3-6, 6-3, 6-4, 6-1
Gra pojedyncza kobiet.
 Christine Truman - Zsuzsa Körmöczy 6-4, 7-5

</doc>
<doc id="2717841" url="https://pl.wikipedia.org/wiki?curid=2717841" title="French Championships 1958">
French Championships 1958

Turniej tenisowy French Championships, dziś znany jako wielkoszlemowy French Open, rozegrano w 1958 roku w dniach 20 - 31 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Mervyn Rose - Luis Ayala 6-3, 6-4, 6-4
Gra pojedyncza kobiet.
 Zsuzsa Körmöczy - Shirley Bloomer 6-4, 1-6, 6-2

</doc>
<doc id="2717842" url="https://pl.wikipedia.org/wiki?curid=2717842" title="Antonio María Esquivel">
Antonio María Esquivel

Antonio María Esquivel y Suárez de Urbina – hiszpański malarz pochodzący z Andaluzji. Malował obrazy o tematyce biblijnej, mitologicznej oraz portrety.
Studiował w Akademii Sztuk Pięknych w Sewillii, gdzie był uczniem José Gutiérrez de la Vega oraz poznał techniki malarskie Murilla. W 1831 r. przeniósł się do Madrytu, gdzie studiował a później wykładał w Królewskiej Akademii Sztuk Pięknych św. Ferdynanda. Brał udział w tworzeniu "Liceo Artístico y Literario" w 1837 r., gdzie później wykładał anatomię w sztuce.
W 1839 r. po powrocie do Sewilli w wyniku choroby oślepł niemal całkowicie. Pogrążony w depresji próbował popełnić samobójstwo rzucając się do rzeki Gwadalkiwir. Jego przyjaciele z artystycznych kręgów zebrali środki potrzebne na kosztowną operację oczu u francuskiego specjalisty. Dzięki temu w 1840 r. wyzdrowiał i odzyskał wzrok. W dowód wdzięczności sportretował swoich przyjaciół – romantycznych poetów i malarzy – na obrazie "Los poetas contemporáneos" z 1846 roku. W 1843 r. został mianowany nadwornym malarzem Izabeli II.
Jego synowie Carlos María i Vicente również byli malarzami.

</doc>
<doc id="2717843" url="https://pl.wikipedia.org/wiki?curid=2717843" title="French Championships 1957">
French Championships 1957

Turniej tenisowy French Championships, dziś znany jako wielkoszlemowy French Open, rozegrano w 1957 roku w dniach 21 maja - 1 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Sven Davidson - Herbert Flam 6-3, 6-4, 6-4
Gra pojedyncza kobiet.
 Shirley Bloomer - Dorothy Knode 6-1, 6-3

</doc>
<doc id="2717844" url="https://pl.wikipedia.org/wiki?curid=2717844" title="French Championships 1956">
French Championships 1956

Turniej tenisowy French Championships, dziś znany jako wielkoszlemowy French Open, rozegrano w 1956 roku w dniach 15 - 26 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Lew Hoad - Sven Davidson 6-4, 8-6, 6-3
Gra pojedyncza kobiet.
 Althea Gibson - Angela Mortimer 6-0, 12-10

</doc>
<doc id="2717845" url="https://pl.wikipedia.org/wiki?curid=2717845" title="Krwiowiec kanadyjski">
Krwiowiec kanadyjski



</doc>
<doc id="2717846" url="https://pl.wikipedia.org/wiki?curid=2717846" title="Krwiowiec">
Krwiowiec



</doc>
<doc id="2717847" url="https://pl.wikipedia.org/wiki?curid=2717847" title="French Championships 1955">
French Championships 1955

Turniej tenisowy French Championships, dziś znany jako wielkoszlemowy French Open, rozegrano w 1955 roku w dniach 24 maja - 4 czerwca, na kortach im. Rolanda Garrosa w Paryżu.

</doc>
<doc id="2717857" url="https://pl.wikipedia.org/wiki?curid=2717857" title="Boże Narodzenie (fresk Giotta)">
Boże Narodzenie (fresk Giotta)

Boże Narodzenie – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa.
Fresk obrazuje jeden z najbardziej popularnych wątków religijnych malowanych przez artystów. Boże Narodzenie zostało opisane w Ewangelii Łukasza. Gdy Święta Rodzina przybyła do Betlejem, nie było miejsca dla nich w gospodzie więc schronili się poza miastem. Wówczas Maria porodziła syna. Według Ewangelii narodziny nastąpiły w stajence lub w zadaszonym schronieniu dla zwierząt o czym mają świadczyć słowa: "Porodziła swego pierworodnego Syna, owinęła Go w pieluszki i położyła w żłobie, gdyż nie było dla nich miejsca w gospodzie" (Łk.2 7).
Giotto odszedł od tradycyjnego przedstawienia wątku. Tłem dla "Narodzin Jezusa" uczynił skalny krajobraz ze skalnym występem zadaszonym drewnianym daszkiem. Zgodnie z bizantyjską tradycją ikonograficzną umieścił Marię w pozycji leżącej, ale już układ ciała Matki było nowością w sztuce. Maria pochyla się nad małym Jezusem, zbliżając swoją twarz do twarzy dziecka. Giotto podobną scenę powtórzył w późniejszym fresku pt. " Opłakiwanie Chrystusa". Na pierwszym planie po lewej stronie osioł został namalowany w skrócie perspektywicznym. Obok niego Józef tradycyjnie pogrążony jest w śnie, a jego sylwetka przypomina Joachima w "Śnie Joachima". Po prawej stronie dwaj pasterze wysłuchują słów anioła, który zapowiada przyjście Mesjasza na świat: 
Wspomniane zastępy aniołów zostały umieszczone nad dachem stajenki. W ten sposób Giotto przedstawił dwa wątki na jednym fresku.

</doc>
<doc id="2717858" url="https://pl.wikipedia.org/wiki?curid=2717858" title="French Championships 1954">
French Championships 1954

Turniej tenisowy French Championships, dziś znany jako wielkoszlemowy French Open, rozegrano w 1954 roku w dniach 18 - 29 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Tony Trabert - Arthur D. Larsen 6-4, 7-5, 6-1
Gra pojedyncza kobiet.
 Maureen Connolly - Ginette Bucaille 6-4, 6-1

</doc>
<doc id="2717859" url="https://pl.wikipedia.org/wiki?curid=2717859" title="French Championships 1953">
French Championships 1953

Turniej tenisowy French Championships, dziś znany jako wielkoszlemowy French Open, rozegrano w 1953 roku w dniach 19 - 30 maja, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Ken Rosewall - Victor Elias Seixas 6-3, 6-4, 1-6, 6-2
Gra pojedyncza kobiet.
 Maureen Connolly - Doris Hart 6-2, 6-4

</doc>
<doc id="2717863" url="https://pl.wikipedia.org/wiki?curid=2717863" title="French Championships 1952">
French Championships 1952

Turniej tenisowy French Championships, dziś znany jako wielkoszlemowy French Open, rozegrano w 1952 roku w dniach 20 maja - 1 czerwca, na kortach im. Rolanda Garrosa w Paryżu.
Zwycięzcy.
Gra pojedyncza mężczyzn.
 Jaroslav Drobný - Frank Sedgman 6-2, 6-0, 3-6, 6-4
Gra pojedyncza kobiet.
 Doris Hart - Shirley Fry 6-4, 6-4

</doc>
<doc id="2717865" url="https://pl.wikipedia.org/wiki?curid=2717865" title="Luis Pedro Figueroa">
Luis Pedro Figueroa

Luis Pedro Figueroa Sepúlveda (ur. 14 maja 1983 w San Pedro de la Paz) – chilijski piłkarz występujący na pozycji pomocnika. Zawodnik klubu O’Higgins.
Kariera klubowa.
Figueroa karierę rozpoczynał w 2003 roku w zespole Universidad Concepción. W trakcie sezonu 2005 odszedł stamtąd do Universidadu de Chile. Na początku 2007 roku przeniósł się zaś do argentyńskiego Arsenalu Sarandí. W Primera División Argentina zadebiutował 23 lutego 2007 roku w wygranym 4:0 pojedynku z Nueva Chicago. W Arsenalu spędził pół roku.
Następnie Figueroa grał w Banfield, a także chilijskich drużynach Cobreloa oraz CSD Colo-Colo. W 2009 roku przeszedł do brazylijskiego SE Palmeiras. W Campeonato Brasileiro Série A pierwszy mecz zaliczył 24 września 2009 roku przeciwko Cruzeiro Esporte Clube (2:1). Graczem Palmeiras był przez rok.
W 2010 roku Figueroa wrócił do Chile, gdzie został graczem klubu Unión Española. W połowie 2011 roku podpisał kontrakt z portugalskim SC Olhanense. Spędził tam sezon 2011/2012, a potem odszedł do O’Higgins.
Kariera reprezentacyjna.
W reprezentacji Chile Figueroa zadebiutował w 2004 roku. W tym samym roku został powołany do kadry na Copa América. Na tamtym turnieju, zakończonym przez Chile na fazie grupowej, nie zagrał jednak w żadnym meczu.
16 listopada 2006 roku w wygranym 3:2 towarzyskim pojedynku z Paragwajem strzelił pierwszego gola w drużynie narodowej.

</doc>
<doc id="2717866" url="https://pl.wikipedia.org/wiki?curid=2717866" title="Wojna elektroniczna">
Wojna elektroniczna



</doc>
<doc id="2717867" url="https://pl.wikipedia.org/wiki?curid=2717867" title="25 Pułk Piechoty Armii Krajowej">
25 Pułk Piechoty Armii Krajowej

25 Pułk Piechoty AK (25 pp) – powstał ok. 15 lipca 1944 r., na bazie oddziałów partyzanckich i dywersyjnych Inspektoratu Piotrkowskiego AK, jako element akcji „Burza”. Działał w lasach koneckich i przysuchskich (kieleckie) do 9 listopada 1944 r., kiedy to został rozkazem d-cy – mjr. Rudolfa Majewskiego (ps. „Roman”, nast. „Leśniak”) – rozformowany jako oddział zwarty, z poleceniem prowadzenia dalszej walki małymi oddziałami, ze względu na duże nasycenie terenu operacyjnego wojskami npla, uniemożliwiające efektywne prowadzenie działań partyzanckich w dużej grupie bojowej. Ostatnie walki rozformowanego pułku stoczyły oddziały: „Bończy” (25/26 XI 1944) i „Wichra” (3 XII 1944). Potem, do końca okupacji niemieckiej na tym terenie, brak realnej działalności. Od 3 stycznia 1945 r. nominalnym d-cą Pułku został mjr H. Moraczewski, ps. „Morus”, do czasu wejście w kilkanaście dni później na ten obszar regularnych jednostek Armii Czerwonej 1 Frontu Ukraińskiego, w ramach tzw. „ofensywy styczniowej”.
W swojej tradycji bojowej nawiązywał do przedwojennego piotrkowskiego 25 Pułku Piechoty WP, który zapisał chwalebne karty bojowe podczas kampanii wrześniowej 1939 r., m.in. w bitwie pod Bąkową Górą.
Historia organizacji i działań pułku.
Formowanie pułku.
Pułk rozpoczął formowanie ok. 15 lipca 1944 r., na bazie dotychczasowych oddziałów partyzanckich i dywersyjnych Inspektoratu Piotrkowskiego, położonego na terenie Generalnego Gubernatorstwa. Przedtem były one podporządkowane d-cy „Kedywu” Łódzkiego Okręgu AK, cichociemnemu, kpt. Adamowi Trybusowi.
W tym czasie w jego skład weszły oddziały partyzanckie: „Wicher”' (d-ca ppor. Witold Kucharski, ps. „Wicher”), „Burza” (d-ca sierż. Stanisław Karliński, ps. „Burza”), „Grom” (d-ca ppor. Aleksander Arkuszyński, ps. „Maj”), „Błyskawica” (d-ca sierż. Klemens Lasota, ps. „Cygan”), „Lotniczy” (d-ca ppor. Henryk Furmańczyk, ps. „Henryk”), ponadto oddział por. Kazimierza Załęskiego, ps. „Bończa”.
W składzie tworzącego się pułku znalazła się też ponad 100-osobowa grupa żołnierzy radzieckich, byłych jeńców zbiegłych z niewoli niemieckiej.
Dowództwo nad tworzącym się zgrupowaniem, koncentrującym się w okolicy wsi Barkowice Mokre (dziś wieś nad Zalewem Sulejowskim, objął najpierw dotychczasowy komendant „Kedywu” Obwodu Piotrkowskiego AK – Hilary Moraczewski, ps. „Morus”, wraz z zastępcą kpt. „Marsem”. Z końcem lipca dowództwo nad zgrupowaniem przejął dotychczasowy komendant Obwodu „Rawa Mazowiecka” AK – mjr Rudolf Majewski, ps. „Roman”, „Leśniak”, który ze zgromadzonego stanu osobowego utworzył I baon 25 pp AK. Jego dowódcą został mianowany por. „Morus” (Hilary Moraczewski), dotychczasowy organizator 25 pp AK. Dowódcami pierwszych trzech kompanii baonu zostali: ppor. „Wicher” (Witold Kucharski), mjr „Cybulski” (kp żołnierzy radzieckich) i por. „Bończa” (Kazimierz Załęski). W tym czasie cały Pułk liczył 580 żołnierzy.
Działalność bojowa.
Działalność bojową pułk rozpoczął 11 sierpnia 1944 r., przechodząc marszem ubezpieczonym przez wsie Janikowice i Siucice, by stanąć wieczorem na kwaterze we wsi Widuch k. Żarnowa (pow. opoczyński). Tu dowódcy pułku podporządkował się niedawno zorganizowany oddział AK o kryptonimie „Trop” (d-ca Jan Matecki, ps. „Grom”), który został włączony do kompanii por. „Bończy”.
29 sierpnia 1944 r. z pułku odeszła wraz z mjr. Mikołajem Cybulskim 133-osobowa grupa żołnierzy radzieckich, która następnie weszła w skład utworzonych w I poł. września dwóch brygad Armii Ludowej: 10 Brygady AL „Zwycięstwo” i 11 Brygady AL „Wolność”; przyczyną były nie do pogodzenia różnice ideologiczne. W tej sytuacji d-ca pułku przeorganizował 1 baon tworząc: 1 kp (d-ca „Wicher”; plutony: ppor. „Konrada”, „Groma” i „Drukarza”), 2 kp (d-ca por. „Bończa”); plutony: ppor. „Konrada”, „Groma”, „Gardy i sierż. „Burzy”), 3 kp (d-ca ppor. „Henryk”; plutony: ppor. „Wacława”, „Mariana” i sierż. „Cygana”). Zastępca d-cy Pułku i kwatermistrz: kpt. Hilary Moraczewski, ps. „Morus”.
Ponowną zmianę organizacji 25 pp AK mjr „Leśniak” zaplanował już 5 września, w związku z podporządkowaniem się mu oddziału kpt. „Lancy” w sile 200 żołnierzy. Z nich miał powstać II batalion. Ta nowa struktura organizacyjna działała tylko jeden dzień. W dniu następnym – 6 września – miejsce postoju Pułku w leśniczówce „Huta” k. wsi Kurzacze zostało zaatakowane przez kompanię npla z 692 batalionu pod dowództwem mjr. Schlütera. Potyczka zakończyła się sukcesem Polaków, ale kpt. „Lanca” zdecydował o opuszczeniu Pułku. W tej sytuacji „Leśniak” ponownie powrócił w organizacji pułku do podziału tylko na kompanie, bez tworzenia batalionów. Z-cą d-cy Pułku i kwatermistrzem pozostał kpt. „Morus”, a dowódcami pięciu kompanii zostali mianowani: 1 – por. „Wicher”, 2 – „Bończa”, 3 – „Henryk”, 4 – „Grom” i 1 kp ckm-ów – ppor. Bolesław Turkiewicz.
W II poł. września 1944 r. w rejonie operacyjnym 25 pp AK pojawił się 72 pp AK pod dowództwem mjr „Stefana”, który podporządkował się d-cy 25 pp. 5 września do pułku dołączył też oddział kpt. „Starego”, włączony do pułku jako 5 kp, ale tego samego dnia odłączył się 72 pp AK. Również w tym samym czasie został odkomenderowany pod Drzewicę por. Zdzisław Suszycki ps. „Osuch” z rozkazem zorganizowania w jej okolicy kompanii z rozbitych w Puszczy Kampinoskiej grup partyzanckich AK (czego dokonał), natomiast 3 pluton (d-ca „Henryk”), wzmocniony nowo utworzonym plutonem pod dowództwem sierż. „Cygana”, udał się w lasy przysuchskie (Przysucha), by oczekiwać na zrzut broni i umundurowania.
30 października 1944 r.: kolejna zmiana organizacji pułku polegająca na wprowadzeniu znowu w jego strukturę batalionów. W związku z tym zmiany na stanowiskach dowódczych: z-cą d-cy pułku został mianowany mjr „Kurs”, poprzedni z-ca d-cy pułku – kpt. „Morus” objął dowództwo I baonu (w jego składzie kompanie „Wichra”, „Bończy” (którego jakiś czas zastępował por. „Sędziwój”), „Henryka” i 1 kp ckm-ów). Dowódcą II baonu (kompanie „Groma”, oddział „Starego” i 2 kp ckm-ów) został kpt. Józef Wyrwa, ps.„Stary”. Dowódcą III batalionu (powstałego z rozbitych grup z Puszczy Kampinoskiej; stąd jego nazwa – „Kampinos”) został mianowany por. „Dolina”, z jednej z rozbitych grup z Kampinosu, który dołączył do 25 pp 24 października.
2 listopada 1944 r. d-ca 25 pp mjr „Leśniak” zarządził odprawę wszystkich oficerów w miejscu postoju, w Mechlinie. Przybył na nią też por. „Osuch”, który zameldował swoją kompanię stojącą we wsi Piaski w sile 180 żołnierzy. Otrzymał rozkaz dołączenia do głównych sił pułku. Tak więc w tym czasie 25 pp AK liczył ok. 1250 ludzi.
W dwa dni później – 4 listopada, rano – pułk wymaszerował z Mechlina w kierunku gajówki „Huta”, gdzie ok. godz. 10.00 natknął się na przeważające siły nieprzyjaciela, który zaryglował wyjścia z lasu czołgami i ogniem ciężkiej broni maszynowej; użył też samolotów. Ostry bój trwał do nocy. Podczas jego trwania, doskonale znający te tereny por. „Wicher”, zdołał ponownie wyprowadzić zgrupowanie z okrążenia w wyniku czego rankiem – 5 listopada – pułk dotarł do wsi Boków. W czasie tego nocnego marszu d-ca straży tylnej – por. „Sędziwój” utracił łączność z główną kolumną, w efekcie czego pozostał na zagrożonym terenie. W dniu następnym – 6 listopada – został zaatakowany przez dywizjon kałmuckiego korpusu kawalerii (pod dowództwem rosyjskiego renegata – Szandzi Mukiebenowa) i rozbity. Porucznik „Sędziwój” poległ w czasie walki.
Wcześniej – 5 listopada – ok. godz. 9.00, na kwaterujący w Bokowie pułk znowu wyszło silne natarcie niemieckie dywizji płk. Redera; tej samej, która atakowała pułk w okolicy leśniczówki „Huta”. Doszło znowu do ciężkich i krwawych walk, w wyniku których pułk zaczął się cofać, osłaniany przez kompanie por. „Wichra” i ppor. „Bohuna”, w kierunku na Końskie. Udało się to w miarę, bowiem w wyniku tych walk stan pułku zmalał aż o ponad połowę stanu; do 600 ludzi.
W dniach 7-8 listopada pułk kwaterował się w okolicach wsi Piekło-Niebo, ok. 4 km na pn.-wsch. od Końskich, ciągle pozostając w zamkniętym pierścieniu sił wroga. Zadanie kolejnego, już trzeciego, wyjścia z okrążenia otrzymał znowu por. „Wicher”, jako d-ca straży przedniej. W nocy – 8 listopada, podczas przekraczania szosy pod Kazanowem doszło do katastrofy. Rankiem, 9 listopada, do Górek Niemojewskich dotarło tylko 302 ludzi. Reszta pogubiła się lub została zabita bądź ranna. Kompania ckm-ów straciła w tej walce całą ciężką broń. W tej sytuacji d-ca pułku – mjr „Leśniak”, podczas niezwłocznie zwołanej odprawy oficerskiej, zarządził rozformowanie pułku jako oddziału zwartego, z powodu wielkiego nasycenia oddziałami nieprzyjaciela obszaru na którym pułk działał i prowadzenie dalszej walki partyzanckiej małymi oddziałami. Była to próba ratowania ze stanu osobowego kogo jeszcze się dało. Formalnie żołnierze 25 pp AK zostali urlopowani. W efekcie m.in. kompania ckm-ów ppor. „Bohuna” oraz kompania ppor. „Groma” rozpadły się. Kompania kpt. „Starego” odeszła w lasy położone dalej na południe od tego feralnego rejonu. Kompania por. „Osucha” dołączyła do oddziału Antoni Hedy, ps. „Szarego”. W polu pozostały tylko kompanie por. „Wichra”, por. „Bończy” i zdekompletowany szwadron por. „Doliny”. Z nich pododdział „Bończy” został zaatakowany w nocy z 25 na 26 listopada przez siły nieprzyjaciela w Dorobnej Woli k. Żarnowa. Na ranem zdołał wyrwać się z okrążenia, ale niedługo potem uległ też rozformowaniu. Porucznik „Wicher” 3 grudnia stoczył pod Adamowem pomyślny bój z grupą ze wspomnianego już kałmuckiego korpusu kawalerii (dow. Szandzia Mukiebenow), zabijając czterech z nich i siedmiu raniąc. Inne pozostałe luźne oddziały byłego 25 pp AK nie przejawiały większej aktywności do końca okupacji niemieckiej na tym terenie. Z dniem 3 stycznia 1945 r. nominalne dowództwo nad nimi objął mjr „Morus”, który nie zdążył podjąć żadnych istotnych działań, ponieważ w kilkanaście dni później obszar ten zajęły regularne jednostki Armii Czerwonej 1 Frontu Ukraińskiego, w ramach tzw. „ofensywy styczniowej”.
Ważniejsze walki (15 VII – 9 XI 1944) – zestawienie zbiorcze.
Sumaryczna ilość niemieckich strat osobowych według Dariusza Gołębiowskiego w tych walkach: co najmniej 1000 zabitych, ok. 400 rannych i 30 jeńców. Straty własne (do czasu rozformowania): zabitych – co najmniej 120, rannych – co najmniej 240.
Upamiętnienie.
Imię „25 Pułku piechoty AK” noszą dwie szkoły: Gimnazjum w Żarnowie. Walki 25 pp AK upamiętnia też obelisk znajdujący się na niewielkim wzniesieniu, mniej więcej w połowie drogi z Końskich do Sielpi Wielkiej.
W 1984 ustawiono pomnik upamiętniający walki pod Żdżarami, nastomiast w roku 1994 we wsi Barkowice Mokre żołnierze Armii Krajowej odsłonili pomnik upamiętniający miejsce koncentracji 25 PP AK.

</doc>
<doc id="2717868" url="https://pl.wikipedia.org/wiki?curid=2717868" title="Zakrycie Jowisza przez Księżyc">
Zakrycie Jowisza przez Księżyc

Zakrycie Jowisza przez Księżyc – zakrycie przez naturalnego satelitę Ziemi tarczy Jowisza; zachodzi, gdy Ziemia, Księżyc i Jowisz ustawiają się w jednej linii. Jest to przykład okultacji, czyli przejścia planety lub innego ciała niebieskiego za Słońcem lub Księżycem. Z powodu nachylenia orbit jest to dość rzadkie zjawisko (z terenu Polski widoczne było np. 15 lipca 2012). Kolejne zakrycia będą miały miejsce 31 października 2037 i 25 stycznia 2041 roku.

</doc>
<doc id="2717872" url="https://pl.wikipedia.org/wiki?curid=2717872" title="Akumulator litowo-żelazowo-fosforanowy">
Akumulator litowo-żelazowo-fosforanowy

Akumulator litowo-żelazowo-fosforanowy ("Li-FePO4") – rodzaj akumulatora elektrycznego, który jest żywotniejszym i bezpieczniejszym wariantem akumulatora litowo-jonowego. Stosowane w samochodach hybrydowych i z napędem elektrycznym, np. w modelu Fisker Karma.

</doc>
<doc id="2717875" url="https://pl.wikipedia.org/wiki?curid=2717875" title="Zaglinki">
Zaglinki

Zaglinki (ukr. Глиня́нка, pol. hist. "Glinianka") – wieś w rejonie lubomelskim obwodu wołyńskiego, położona na południowy wschód od Lubomla. W 2001 roku wieś liczyła 227 mieszkańców. W 1933 roku wieś liczyła 109 gospodarstw. Wieś należała do gminy Olesk, powiat włodzimierski.

</doc>
<doc id="2717882" url="https://pl.wikipedia.org/wiki?curid=2717882" title="Ian Mariano">
Ian Mariano

Ian Mariano (ur. 7 października 1990) – guamski piłkarz grający na pozycji obrońcy, 16-krotny reprezentant Guamu, grający w reprezentacji od 2007 roku.
Kariera klubowa.
Mariano karierę klubową rozpoczął w 2007 roku w guamskim klubie Guam Shipyard. Po roku gry przeniósł się do klubu Islanders, w którym grał przez następne dwa lata, a od 2010 roku gra w Cars Plus FC.
Kariera reprezentacyjna.
Ian Mariano rozegrał w reprezentacji 16 oficjalnych spotkań. Do tej pory strzelił jednego gola.

</doc>
<doc id="2717884" url="https://pl.wikipedia.org/wiki?curid=2717884" title="Sleze">
Sleze

Sleze – amerykański zespół muzyczny uformowany w Seattle w roku 1984 z inicjatywy gitarzysty i basisty Johnny’ego Bacolasa, basisty Byrona Hansena, gitarzysty Zoli Semanate i perkusisty Jamesa Bergstroma. W ciągu dwóch lat aktywności, grupa pełniła w głównej mierze rolę cover bandu, który w 1986 przekształcony został w kwartet Alice N’ Chains. Rok później muzycy utworzyli własne projekty, między innymi Alice in Chains, My Sister's Machine i Second Coming.
Historia.
Zespół Sleze założony został w roku 1984 przez uczniów Shorewood High School, gitarzystę i basistę Johnny’ego Bacolasa, basistę Byrona Hansena, gitarzystę Zoli Semanate i perkusistę Jamesa Bergstroma. Pomysłodawcą nazwy był Semanate. Muzycy zorganizowali w szkole konkurs na stanowisko wokalisty. James Bergstrom spotkał się z Kenem Elmerem, który zasugerował im, aby ci przesłuchali jego przyrodniego brata Layne’a Staleya, ówcześnie przedstawiającego się jako Layne Elmer. Obydwaj ustalili termin spotkania. Wbrew temu co twierdził Ken Elmer, matka Staleya Nancy McCallum, w udzielonym kilka lat później wywiadzie stwierdziła, że syn początkowo wahał się i był niezdecydowany. Ostatecznie zgodził się na udział w przesłuchaniach. Pierwsze próby odbywały się w piwnicy domu rodziców Bergstroma w Richmond Beach. „On przyszedł do naszego pokoju gdzie improwizowaliśmy, i był naprawdę bardzo nieśmiały, bojaźliwy” – przyznał Bacolas, wspominając proces przesłuchania Staleya. Zoli Semanate stwierdził, że Staley przyszedł na próbę w spodniach, na których wybielaczem miał napisane nazwy wykonawców muzycznych – „Ozzy” i „Mötley Crüe”. Timothy „Tim” Branom, który zajął się produkcją jednego z albumów demo zespołu wspomniał: „Mieli coś z Mötley Crüe, jednak z wpływem punka, coś co dziś można by określić mianem «wściekłego klimatu Seattle», ale jako glam metalowy zespół, używali czarnych szminek i mieli pomalowane na czarno paznokcie. To było dla nich bardzo radykalne, zwłaszcza że ich rodzice byli prostymi i wierzącymi ludźmi”. 
Pierwszym utworem wykonanym przez zespół na próbie ze Staleyem, była prawdopodobnie kompozycja „Looks That Kill” z repertuaru Mötley Crüe. Byron Hansen przyznał, że „Mötley Crüe to był dokładnie taki zespół, jakim sami chcieliśmy być”. Wspomniał, że styl śpiewu Staleya mocno nawiązywał do Vince’a Neila.
„Layne miał coś niesamowitego w sobie. Miał bardzo charakterystyczny głos. Nie chcieliśmy szukać drugiego Morrisona czy Roba Halforda. Nie szukaliśmy tego. Po prostu znaleźliśmy coś wyjątkowego” – stwierdził Bacolas. Staley wykonał także na perkusji utwór „Red Hot”. Zespół odbywał próby kilka razy w tygodniu, stopniowo rozszerzając swój repertuar i umiejętności gry. Staley ćwiczył umiejętności wokalne w swoim domu, wzorując się między innymi na utworze „Metal Thrashing Mad” z repertuaru grupy Anthrax.
4 lutego 1985 zespół zagrał 45-minutowy występ podczas przerwy na lunch w Students Activities Center, potocznie nazywanym SAC w Shorewood High School. W formie żartu, Byron Hansen ręcznie zaprojektował plakat promujący koncert, na którym zasugerował, że Sleze to zespół satanistyczny. Narysował pentagramy i odwrócone krzyże. W trakcie występu grupa prezentowała w głównej mierze covery – „L.O.V.E. Machine” W.A.S.P., „Looks That Kill” z repertuaru Mötley Crüe, „False Alarm” Armored Saint, „Stakk Attakk” brytyjskiej kapeli Wrathchild, „Countess Bathory” z repertuaru thrash/blackmetalowej formacji Venom i „Black Magic” Slayera. 
Niedługo po tym występie, matka Bergstroma zaprosiła członków zespołu wraz z rodzicami do pizzerii. W obawie przed złym wpływem Semanate na pozostałych muzyków, zdecydowano o jego odejściu. „Byłem prawdziwym dzieckiem draniem w tym zespole. Chciałem jedynie palić zioło i pić, typowe gówno które robię po dziś dzień” – wyznał. Następnego dnia po zdarzeniu, Staley zatelefonował do Semanate z informacją, że również odchodzi z zespołu. Planowali we dwóch utworzyć nowy projekt muzyczny o nazwie Fairfax. Ostatecznie Staley powrócił do Sleze, a miejsce Semanate zajął Chris Markham. 
W tym samym roku Bergstrom i Hansen zorganizowali kolejny koncert zespołu. Odbył się on na terenie Lynnwood Rollerway. Muzycy wystąpili ponownie w Students Activities Center, w Lakeside School na terenie Seattle, gdzie Markham studiował oraz w Shorecrest High School w miejscowości Shoreline w stanie Waszyngton. Podczas ostatniego z koncertów, formacja zaprezentowała cover „Louie Louie” z repertuaru Richarda Berry’ego. Sleze zaprezentował się w Rock Theater, znanym klubie heavymetalowym na terenie Seattle. Był to ostatni występ Byrona Hansena w szeregach grupy, musiał on zrezygnować z powodu przeszczepu serca. Jego miejsce zajął Jim Sheppard. Pod koniec roku Staley z Bergstromem udali się do Lindbergh High School mieszczącej się w Renton, poszukując nowego gitarzysty w miejsce Chrisa Markhama, który opuścił szeregi zespołu. „James i Layne usłyszeli od kogoś, że mam świetną fryzurę i dobrze gram na gitarze” – wspominał Nick Pollock. Muzycy zorganizowali spotkanie, podczas którego Pollock został przyjęty do zespołu. Bacolas w tym czasie opuścił szeregi Sleze, lecz w niedługim odstępie czasu powrócił, obejmując stanowisko basisty. Grupa wyprowadziła się z garażu z domu rodziców Bergstroma. Staley był pomysłodawcą, by członkowie zespołu przenieśli się do nowo powstałego kompleksu sal prób, mieszczącego się przy moście Ballad Bridge. Matka Bergstroma, która była gorliwą chrześcijanką, nie akceptowała stylu ubierania się kolegów z zespołu. „Moja mama modliła się za nas wszystkich. Kochała każdego. Layne miał kurtkę na której był pentagram, więc zwykle musiał zakradać się na próby gdy przychodził do mnie do domu, aby jej nie urazić” – wspominał Bergstrom.
Wkrótce potem zespół postanowił zmienić nazwę na Alice N’ Chains i kontynuować swoją działalność muzyczną.
Po rozwiązaniu.
Dwa dni po opuszczeniu Sleze, gitarzysta Zoli Semanate dołączył do punk rockowej formacji The Dehumanizers, która stała się znana za sprawą debiutanckiego singla „Kill Lou Guzzo”, którego był on współautorem. Zespół Alice N’ Chains funkcjonował przez rok w składzie: Staley, Pollock, Bacolas i Bergstrom. Grupa zarejestrowała dwa albumy demo. Następnie członkowie utworzyli własne projekty muzyczne. Staley wraz z gitarzystą Diamond Lie, Jerrym Cantrellem założyli Alice in Chains, natomiast Nick Pollock i James Bergstrom dołączyli do funkowego zespołu Society, który po dziewięciu miesiącach uległ rozwiązaniu.
W 1989 Pollock założył formację My Sister's Machine. Bergstrom dołączył do grupy Second Coming, prezentującej muzykę z szeroko pojętego rocka. W roku 1990 do składu dołączył Bacolas.
Skład.
Opracowano na podstawie materiału źródłowego:

</doc>
<doc id="2717885" url="https://pl.wikipedia.org/wiki?curid=2717885" title="Euro 2020">
Euro 2020



</doc>
<doc id="2717886" url="https://pl.wikipedia.org/wiki?curid=2717886" title="Piramidy w Gizie">
Piramidy w Gizie

Piramidy w Gizie – zespół historycznych budowli obejmujący dwie największe piramidy zbudowane w starożytnym Egipcie (piramidę Cheopsa i piramidę Chefrena) oraz mniejszą piramidę Mykerinosa i towarzyszące im obiekty.
Opis.
Wszystkie mają kształt ostrosłupa o podstawie kwadratu. Największą z nich jest piramida Cheopsa (w starożytności znana jako „Horyzont Cheopsa”) – jeden z siedmiu cudów świata z podstawą o boku 230 m i o wysokości 147 m. Piramida Chefrena („Wielki jest Chefren”) osiąga wysokość 137 m, piramida Mykerinosa („Boski jest Mykerinos”) ma tylko 65 metrów wysokości. Wokół tych piramid pobudowano szereg mniejszych, przeznaczonych na grobowce królowych i dostojników państwowych.
Piramida Chefrena wyróżnia się dzięki stojącej obok niej (przy dolnej świątyni grobowej) monumentalnej rzeźbie Sfinksa. Wyrzeźbiony w olbrzymim bloku skalnym, ma ciało lwa i głowę faraona osłoniętą szeroką chustą nemes. Długość monumentu wynosi 73 m, a wysokość 20 m. Jest to pierwsza monumentalna rzeźba w sztuce egipskiej. We wnętrzu dolnej świątyni grobowej odnaleziono posąg Chefrena wykonany z ciemnego diorytu i przedstawiający faraona na tronie, którego nogi wyrzeźbiono jako figury lwa, a sam tron ozdobiono reliefem przedstawiającym heraldyczny emblemat "Sema-taui", symbolizujący połączenie obu krajów – Górnego i Dolnego Egiptu. Głowę Chefrena obejmują skrzydła Horusa chroniącego władcę. Rzeźba znajduje się w Muzeum w Kairze.
Najbardziej oryginalny wystrój wnętrz zachował się w piramidzie Mykerinosa. Zachowane w dolnej świątyni rzeźby przedstawiają króla wraz z boginią Hathor z krowimi rogami obejmującymi tarczę słoneczną i z uosobieniem jednego z nomów egipskich. Triady Mykerinosa to najstarsze zachowane w Egipcie kompozycje trzech postaci. W grobowcu znaleziono także posąg Mykerinosa z jego małżonką, wyróżniający się nietypowym jak na kanon egipski przedstawieniem postaci. Artysta nie tylko zrównał wzrostem króla i królową, ale ukazał też zażyłość pomiędzy małżonkami poprzez gest królowej obejmującej króla prawą ręką. Ponadto obydwie postaci ukazane są w lekkim wykroku, czyli w postawie zastrzeżonej dla posągów mężczyzn. Rzeźba ta znajduje się w Muzeum Sztuk Pięknych w Bostonie.
Cały zespół grobowy wybudowano z różnego rodzaju kamienia. Dziedzińce wyłożono czarnym bazaltem, kolumny i filary wykonano z czerwonego granitu, ściany odznaczały się bielą użytych do budowy wapieni i alabastru. Wnętrze pokryte było wykutymi w kamieniu licznymi inskrypcjami. Do wejść grobowców, umieszczonych po wschodniej stronie budowli, prowadziły długie rampy w kierunku Nilu. Zakończenie rampy stanowi budowla w kształcie świątyni – umieszczona na granicy pól uprawnych, odgrywała rolę przystani dla podpływających barek.
Obok piramid budowano podziemne pomieszczenia dla barek, które za życia faraona mogły służyć do ceremonialnych podróży po Nilu, a po jego śmierci były utożsamiane ze świętą barką, służącą do podróży po niebie w zaświatach. Przy piramidzie Cheopsa odnaleziono używaną barkę – jak początkowo sądzono, wykorzystaną do transportu zwłok faraona, jakkolwiek umieszczona na niej inskrypcja wskazuje, że pozostawił ją tam następca Cheopsa.
W 1979 kompleks starożytnych budowli został wpisany na Listę światowego dziedzictwa UNESCO.

</doc>
<doc id="2717887" url="https://pl.wikipedia.org/wiki?curid=2717887" title="Tylko Manhattan (miniserial)">
Tylko Manhattan (miniserial)

Tylko Manhattan (ang. "I'll Take Manhattan") – amerykański miniserial z 1987 roku na podstawie powieści Judith Krantz pod tym samym tytułem.
Fabuła.
Serial opowiada o niezwykłej rodzinie, zdobywającej fortunę w konkurencyjnym świecie wielkiego biznesu. Po drugiej wojnie światowej bohater wraca do rodzinnego miasteczka. Nie przypuszcza jeszcze, jak brzemienna w skutki stanie się jego decyzja opuszczenia bliskich i wyjazdu do Nowego Jorku. Z czasem staje się współwłaścicielem i wydawcą pism dla kobiet. Tu również poznaje modelkę, którą zatrudnia w swojej firmie.
Emisja.
Emisja serialu w Polsce rozpoczęła się 8 stycznia 1989. Serial był nadawany w Programie 1 w niedzielne wieczory, po głównym wydaniu Dziennika Telewizyjnego oraz w niedzielne poranki w Programie 2. Emisję wznowiła następnie w pierwszej połowie lat 90. stacja atv, późnym latem 1993 roku Polsat, a po pewnym czasie, około roku 1996, ponownie Telewizja Polska, w programie 1, w niedziele wczesnymi popołudniami, w cyklu "Seriale wszech czasów". Za drugim i trzecim razem emitowana była wersja z lektorem.
Wersja polska.
Opracowanie wersji polskiej: Studio Opracowań Filmów w Warszawie
Reżyseria: Zofia Dybowska-Aleksandrowicz
Dialogi: Joanna Klimkiewicz
Dźwięk: Jerzy Januszewski
Montaż: Anna Łukasik
Kierownictwo produkcji: Andrzej Oleksiak
Obsada:
W pozostałych rolach:

</doc>
<doc id="2717891" url="https://pl.wikipedia.org/wiki?curid=2717891" title="Stanisław Roman Czaplicki">
Stanisław Roman Czaplicki

Stanisław Roman Bronisław Czaplicki (ur. 3 września 1881 lub 1883 w Chorostkowie, zm. 22 lutego 1957 w Opolu) – polski architekt, scenograf i architekt wnętrz.
Ukończył studia na wydziale architektury Politechniki Lwowskiej, naukę kontynuował na Uniwersytecie Jagiellońskim i w Akademii Sztuk Pięknych w Krakowie. Jego wykładowcami był m.in. Józef Mehoffer, Jan Stanisławski, Konstanty Laszczka i Józef Pankiewicz. W 1909 wyjechał kontynuować naukę we Włoszech, a po roku przeniósł się do Paryża, gdzie stażował m.in. w malarni Folies Bergère. W 1914 powrócił do kraju i wstąpił do Związku Strzeleckiego, a następnie do 4 kompanii III baonu 1 Pułku Piechoty Legionów Polskich. Dwa lata później został przeniesiony do Centralnego Biura Wydawnictw Naczelnego Komitetu Narodowego, a następnie przeniesiony do rezerwy. Na krótko zamieszkał w Krośnie, skąd przeniósł się do Krakowa, gdzie znalazł zatrudnienie w malarni Teatru im. Juliusza Słowackiego w Krakowie. Trzy lata powierzono mu stanowisko głównego dekoratora i inspektora krakowskiego Teatru Bagatela, skąd w 1921 przeniósł się do Teatru Miejskiego w Bydgoszczy, a od 1925 równolegle w Teatrze Miejskim w Toruniu. Praca ta trwała do 1929, w 1934 pracował w warszawskim Teatrze Domu Żołnierza, a rok później został projektantem i wykonawcą scenografii w Teatrze Miejskim w Częstochowie. Czas II wojny światowej spędził w Klimkówce, gdzie przygotowywał w konspiracji przedstawienia teatralne. W 1947 został zaangażowany do nadzorowania przebudowy teatru w Bolesławcu, a następnie pracował jako scenograf w Teatrze Miejskim w Legnicy. W 1949 przeszedł na emeryturę.

</doc>
<doc id="2717895" url="https://pl.wikipedia.org/wiki?curid=2717895" title="Czerwona Wydma">
Czerwona Wydma



</doc>
<doc id="2717896" url="https://pl.wikipedia.org/wiki?curid=2717896" title="Danijar Mukanow">
Danijar Mukanow

Danijar Mukanow (kaz.: Данияр Мұқанов; ur. 26 września 1976) – kazachski piłkarz, od 2013 roku grający w klubie Tobył Kostanaj. Występuje na pozycji obrońcy. W reprezentacji Kazachstanu zadebiutował w 2000 roku. Do 9 listopada 2013 roku rozegrał w niej 12 meczów, w których zdobył jedną bramkę.

</doc>
<doc id="2717897" url="https://pl.wikipedia.org/wiki?curid=2717897" title="Skład ilościowy">
Skład ilościowy



</doc>
<doc id="2717898" url="https://pl.wikipedia.org/wiki?curid=2717898" title="Skład jakościowy">
Skład jakościowy



</doc>
<doc id="2717902" url="https://pl.wikipedia.org/wiki?curid=2717902" title="Samsung Galaxy Chat">
Samsung Galaxy Chat

Samsung Galaxy Chat – smartfon firmy Samsung. Zaprezentowany został 5 lipca 2012 roku. Jest to drugi smartfon Samsunga z nakładką TouchWiz UX Nature. Posiada klawiaturę QWERTY. Samsung planuje wydanie tego modelu także w wersji z LTE.

</doc>
<doc id="2717905" url="https://pl.wikipedia.org/wiki?curid=2717905" title="Skład niestechiometryczny">
Skład niestechiometryczny



</doc>
<doc id="2717907" url="https://pl.wikipedia.org/wiki?curid=2717907" title="Makowe wzgórze">
Makowe wzgórze

 – japoński pełnometrażowy film animowany z 2011 roku, wyprodukowany przez Studio Ghibli. Był najbardziej dochodowym japońskim filmem 2011 roku pod względem wpływów z wyświetlania w kinach w tym kraju. Stanowi ekranizację mangi z lat. 80. XX wieku, której rysownikiem był Chizuru Takahashi, a scenarzystą Tetsurō Sayama. Adaptacji scenariuszowej dokonali Hayao Miyazaki i Keiko Niwa, zaś reżyserem filmu był Gorō Miyazaki.
Opis fabuły.
Akcja filmu rozgrywa się w Jokohamie w 1963 roku. W Japonii kończy się właśnie okres powojennej odbudowy, trwa gwałtowna industrializacja, zaś kraj żyje przygotowaniami do igrzysk w Tokio, które mają pokazać światu "nową" Japonię. Główną bohaterką jest 16-letnia Umi Matsuzaki. Jej ojciec był oficerem marynarki handlowej i zginął, gdy jego statek został zatopiony podczas wojny koreańskiej. Umi nigdy nie pogodziła się do końca z tą stratą i codziennie wywiesza na maszcie przed ich wielkim domem, położonym na wzgórzu nad portem, flagi sygnałowe, których znaczenia nauczył ją ojciec. Tymczasem jej matka, z zawodu lekarka, pozostaje w Stanach Zjednoczonych, zaś na Umi spoczywa odpowiedzialność za prowadzenie domu, w którym oprócz niej i dwójki jej młodszego rodzeństwa mieszka jeszcze babcia oraz wynajmujące u nich pokoje młoda lekarka i studentka malarstwa.
Któregoś dnia wywieszane przez Umi flagi dostrzega nieznany jej dotąd Shun, chodzący do tej samej szkoły, którego ojciec jest operatorem holownika i codziennie "podwozi" nim syna do szkoły przez wody portu. Shun pisze wiersz o dziewczynie wywieszającej flagi i publikuje go w szkolnej gazecie, co z miejsca staje się lokalną sensacją. Gdy oboje wreszcie się poznają, szybko rodzi się między nimi nić sympatii. Na przeszkodzie ich rodzącemu się uczuciu stają jednak skrywane dotąd fakty z przeszłości, związane z bliską przyjaźnią ich ojców. Drugim wątkiem filmu, rozgrywającym się równolegle, jest walka młodzieży o zachowanie starego gmaszyska, będącego siedzibą rozmaitych uczniowskich klubów zainteresowań, które władze szkoły planują wyburzyć. 
Muzyka.
Choć muzyka pojawiająca się w filmie jest stylizowana na tę z wczesnych lat 60., gdy rozgrywa się akcja, większość utworów została napisana specjalnie na potrzeby filmu. Kompozytorem był Satoshi Takebe. Jedynym wykorzystanym autentycznym utworem z tego okresu jest "Ue o Muite Arukō", znana też jako "Sukiyaki" - piosenka, która w 1961 była wielkim hitem w Japonii, zaś w 1963 została wydana w krajach anglojęzycznych i stała się jedynym nagranym w języku japońskim utworem, który znalazł się na liście przebojów Billboard Hot 100.
Nagrody.
Film otrzymał Nagrodę Japońskiej Akademii Filmowej za rok 2011 w kategorii Najlepszy Film Animowany. 

</doc>
<doc id="2717909" url="https://pl.wikipedia.org/wiki?curid=2717909" title="Skład stechiometryczny">
Skład stechiometryczny



</doc>
<doc id="2717914" url="https://pl.wikipedia.org/wiki?curid=2717914" title="Happy Days Are Here Again (album)">
Happy Days Are Here Again (album)

Lucky Thompson Plays Happy Days Are Here Again – album muzyczny amerykańskiego saksofonisty jazzowego Lucky’ego Thompsona nagrany 16 lutego 1965 w Rudy Van Gelder Studio, w Englewood Cliffs (New Jersey). LP wydany w 1965 przez wytwórnię Prestige.

</doc>
<doc id="2717918" url="https://pl.wikipedia.org/wiki?curid=2717918" title="Smuga Tyndalla">
Smuga Tyndalla



</doc>
<doc id="2717919" url="https://pl.wikipedia.org/wiki?curid=2717919" title="Stożek Tyndalla">
Stożek Tyndalla



</doc>
<doc id="2717920" url="https://pl.wikipedia.org/wiki?curid=2717920" title="Jakubovany (powiat Sabinov)">
Jakubovany (powiat Sabinov)

Jakubovany – wieś (obec) na Słowacji, w kraju preszowskim w powiecie Sabinov. Pierwsze wzmianki o miejscowości pochodzą z roku 1314.
Według danych z dnia 31 grudnia 2010 wieś zamieszkiwały 952 osoby, w tym 468 kobiet i 484 mężczyzn.
W 2001 roku względem narodowości i przynależności etnicznej 98,75% populacji stanowili Słowacy, 0,45% Polacy, a 0,34% Czesi. 91,50% spośród mieszkańców wyznawało rzymskokatolicyzm, 3,29% grekokatolicyzm, 2,38% protestantyzm, a 0,34% nie było wiernymi żadnego Kościoła. We wsi znajdowało się 237 domostw.

</doc>
<doc id="2717921" url="https://pl.wikipedia.org/wiki?curid=2717921" title="March 741">
March 741

March 741 – samochód Formuły 1, zaprojektowany w 1974 roku przez Robina Herda i skonstruowany przez March Engineering. Podstawowym zadaniem Herda przy projektowaniu samochodu było połączenie udanego modelu Formuły 2 z silnikiem Cosworth DFV pochodzącym z Formuły 1. Kierowcami samochodu byli między innymi Hans-Joachim Stuck oraz Vittorio Brambilla.

</doc>
<doc id="2717922" url="https://pl.wikipedia.org/wiki?curid=2717922" title="Ofiara Joachima">
Ofiara Joachima

Ofiara Joachima – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, rodziców Marii oraz Chrystusa. Historia rodziców Marii i jej samej pochodziła głównie z trzynastowiecznej "Złotej legendy" autorstwa Jakuba de Voragine'a oraz z Protoewangelii Jakuba z II wieku. Po otrzymaniu nowiny od anioła, dotyczącej brzemienności Anny, Joachim postanowił złożyć ofiarę dziękczynną Bogu: 
Giotto umieścił scenę w surowym górskim krajobrazie. W centralnej części znajduje się klęczącą postać Joachima. Jego sylwetka przedstawiona jest równolegle do zbocza skały, a wznosząca się skała z lewej strony podkreśla jego pozycję. Po obu stronach znajdują się postacie pasterza i prawdopodobnie anioła. Pomiędzy nimi pasą się owce. Artysta tradycyjnie niezmiernie szczegółowo odtworzył kilka elementów fresku m.in. buty pasterza, bogate szaty anioła czy szkielet zwierzęcia na ołtarzu dziękczynnym. Na górze fresku widać dłoń Boga.

</doc>
<doc id="2717923" url="https://pl.wikipedia.org/wiki?curid=2717923" title="Stuttgart-Zuffenhausen">
Stuttgart-Zuffenhausen

Niemcy:

</doc>
<doc id="2717924" url="https://pl.wikipedia.org/wiki?curid=2717924" title="Porsche-Museum">
Porsche-Museum



</doc>
<doc id="2717926" url="https://pl.wikipedia.org/wiki?curid=2717926" title="Hermeryk (władca Swebów)">
Hermeryk (władca Swebów)

Hermeryk (nieznana data narodzin, zmarł w 441 roku) był pierwszym znanym władcą swebskiej Galicji. Z powodu różnic w źródłach historycy przyjmują, iż rządy objął najwcześniej w 406 (jak chce Izydor z Sewilli) a najpóźniej w 419 roku. W 438 roku z powodu ciężkiej choroby przekazał całą władzę w ręce Rechili, który był jego synem. Był wyznawcą pogańskich kultów i przez większość swojego życia walczył przeciwko Cesarstwu Rzymskiemu. 
Hermeryk był albo jednym z wodzów plemienia Swebów, gdy przekraczało ono Ren w 409 roku, albo wręcz ich naczelnym wodzem. Swebowie, wraz z Alanami i Wandalami przebyli Galię i przez Pireneje wkroczyli na Półwysep Iberyjski, gdzie się osiedlili. Według koncepcji części uczonych (np. Theodora Mommsena) Swebowie zostali uznani przez lokalną rzymską administrację za sprzymierzeńców i uzurpator Maksymus wydzielił im ziemie leżące w zachodniej części Iberii pod osadnictwo. W źródłach brak jednak bezpośredniego dowodu na taki stan rzeczy. Tak czy inaczej, doszło w końcu do porozumienia między Swebami a Rzymem. Część uczonych uważa, że Hermeryk zawarł układ z cesarzem Honoriuszem w 411 roku, inni sądzą, że był to 417 rok. Umowa dotyczyła rozdziału ziem, na których barbarzyńcy mogliby się osiedlać. Być może była tylko uzupełnieniem poprzednich układów. Swebom przypadła wschodnia część Galicji, tymczasem zachód tej prowincji przeznaczono dla Hasdingów. 
Między 416 a 418 rokiem doszło do najazdu Wizygotów na Półwysep Iberyjski. Król Walia był sojusznikiem Rzymu, a zagrożone Cesarstwo, które nie potrafiło sobie poradzić z bezkarnymi Swebami, Wandalami i Alanami, poprosiło go o interwencję w Hiszpanii. Walia rozbił Silingów i Alanów, ale później musiał powrócić do Galii z powodu problemów wewnętrznych, w wyniku czego Hasdingowie i Swebowie pozostali nietknięci. W 419 roku po osobistych negocjacjach między Hermerykiem a Gunderykiem, Wandalowie zaatakowali świtę władcy Swebów i uwięzili go. Odzyskał wolność dopiero po ataku rzymskiego generała Asteriusza na Wandalów. 
W 429 roku Wandalowie opuścili Hiszpanię, przeprawiając się przez Gibraltar, w związku z czym Swebowie stali się jedyną zorganizowaną barbarzyńską siłą na Półwyspie Iberyjskim. Rok później Hermeryk rozpoczął dalszy podbój Galicji i okolicznych terenów, biorąc wielu jeńców spośród miejscowych, możnych rodzin. W 431 roku reprezentant Galicyjczyków, Hydacjusz wyprawił się z poselstwem do Aecjusza, prosząc go o interwencję. Aecjusz wysłał do Hermeryka swojego legata Cenzoriusza. Na wieść o jego przybyciu wybuchł bunt galicyjskiego pospólstwa, które zadało Swebom duże straty i zostali oni zmuszeni do uwolnienia jeńców.
W 435 roku, dzięki interwencji kościelnej (prawdopodobnie znów chodziło o Hydacjusza), Hermeryk zawarł pokój z Galicjanami. W tym samym roku władca swebski, za pośrednictwem jednego z biskupów, paktował z samym cesarzem. Próby układu nie zakończyły się w pełni pomyślnie, bo już dwa lata później Cenzoriusz ponownie wyprawił się do Swebów. 
W 438 roku, po siedmiu latach ciężkiej choroby Hermeryk nie był w stanie samodzielnie rządzić zajmowanymi przez Swebów ziemiami jak i samym plemieniem. Przekazał więc władzę swojemu synowi Rechilii. Historia opowiedziana przez Izydora, który utrzymuje, że Hermeryk wysłał po swojej "abdykacji" Rechilę do Betyki, aby ten pokonał Andevotusa, rzymskiego militiae dux, jest najprawdopodobniej nieprawdziwa. Wydaje się bowiem, że Hermeryk po przekazaniu władzy synowi nie zachował żadnych uprawnień.
Hermeryk zmarł trzy lata później, a zapoczątkowana przez niego dynastia rządziła Galicją do 456 roku, doprowadzając Swebów do szczytu potęgi i rozwoju terytorialnego ich państwa. Możliwe, że Hermeryk miał współrządcę o imieniu Heremigariusz, gdyż ten swebski wódz, operujący w Luzytanii zdawał się być zadziwiająco niezależny, ale na potwierdzenie tej tezy brakuje przekonujących dowodów.

</doc>
<doc id="2717930" url="https://pl.wikipedia.org/wiki?curid=2717930" title="Stephen Full">
Stephen Full

Stephen Full (ur. 13 listopada 1969 w Chicago) - amerykański aktor i komik, który grał m.in. w serialu "Ja w kapeli".
Życie prywatne.
Stephen Full był mężem Annie Wersching, która zmarła w 2023 roku, osierocając ich trzech synów.

</doc>
<doc id="2717935" url="https://pl.wikipedia.org/wiki?curid=2717935" title="Baba (1617 m)">
Baba (1617 m)

Baba (1617 m) – szczyt w Niżnych Tatrach, na Słowacji. Znajduje się w ich zachodniej, w bocznym grzbiecie oddzielającym się w kierunku południowym od głównego grzbietu niżnotatrzańskiego w szczycie Dereszów ("Dereše"), ok. 4 km od tych ostatnich. Grzbiet ten rozdziela Dolinę Bystrą (na wschodzie) od Doliny Vajskovskiej (na zachodzie).
Geologia i morfologia.
Masyw Baby budują skały metamorficzne, głównie gnejsy. Stoki masywu są stosunkowo strome, jednak dość gładkie i miernie rozczłonkowane: ku wschodowi opadają (licząc od północy) dolinki: "Veľký Volovec", "Malý Volovec" i "Hlboka", natomiast ku zachodowi "Skalnatá dolina" i "Melicherova dolina". Grzbiet ku północy wznosi się nieznacznie ku szczytowi Pálenicy, natomiast grzbiet ku południowi opada nieco na południowy przedwierzchołek Baby (ok. 1570 m), gdzie się rozdziela: ramię południowo-wschodnie opada ku Dolinie Bystrej nad ośrodkiem rekreacyjnym Tále, natomiast ramię południowo-zachodnie ku Dolinie Vajskovskiej, w miejscu zwanym Črmné. W masywie Baby w wielu miejscach na powierzchni widoczne są większe utwory skalne w postaci ścianek, żeber i progów skalnych
Przyroda ożywiona.
Spiętrzenie szczytowe Baby porastają (zwłaszcza od strony północnej) rozrzucone łany kosodrzewiny, natomiast sam wierzchołek i przedwierzchołek południowy są generalnie porośnięte roślinnością halną.
Cały masyw Baby leży na terenie Parku Narodowego Niżne Tatry.
Turystyka.
Grzbietem przez szczyt biegną żółte znaki szlaku turystycznego z ośrodka Tále na Deresze. Szlak nie jest nadmiernie uczęszczany, chociaż oryginalna panorama ze szczytu Baby w kierunku północnym obejmuje znaczny fragment głównego grzbietu Niżnych Tatr z wszystkimi ich najwyższymi szczytami, a widok w kierunku południowym obejmuje część doliny Hronu wraz z ograniczającymi ją od południa górami.

</doc>
<doc id="2717938" url="https://pl.wikipedia.org/wiki?curid=2717938" title="Linia kolejowa Spychowo Wąskotorowe – Myszyniec">
Linia kolejowa Spychowo Wąskotorowe – Myszyniec

Linia kolejowa Spychowo Wąskotorowe – Myszyniec – zlikwidowana wąskotorowa linia kolejowa łącząca stację Spychowo Wąskotorowe ze stacją Myszyniec.
Historia.
Linia została otwarta 1 kwietnia 1915 roku. Rozstaw szyn wynosił 600 mm. W 1922 roku rozebrano tory na odcinku Rozogi - Myszyniec, które odbudowano w 1940 roku. 27 maja 1962 nastąpiło zamknięcie linii dla ruchu pasażerskiego i towarowego, a następnie ją rozebrano.

</doc>
<doc id="2717939" url="https://pl.wikipedia.org/wiki?curid=2717939" title="Linia kolejowa Myszyniec – Grabowo Wąskotorowe">
Linia kolejowa Myszyniec – Grabowo Wąskotorowe

Linia kolejowa Myszyniec – Grabowo Wąskotorowe – zlikwidowana wąskotorowa linia kolejowa łącząca stację Myszyniec ze stacją Grabowo Wąskotorowe.
Historia.
Linia została otwarta 1915 roku. Rozstaw szyn wynosił 600 mm. 1 kwietnia 1973 roku nastąpiło zamknięcie linii dla ruchu pasażerskiego i towarowego. Jeszcze w tym samym roku tory rozebrano.

</doc>
<doc id="2717942" url="https://pl.wikipedia.org/wiki?curid=2717942" title="Patricio Galaz">
Patricio Galaz

Patricio Sebastián Galaz Sepulveda (ur. 31 grudnia 1976 w Santiago) – chilijski piłkarz występujący na pozycji napastnika.
Kariera klubowa.
Galaz karierę rozpoczynał w 1995 roku w zespole Universidad Católica. Sezon 1996 spędził na wypożyczeniu w Regional Atacama. W sezonie 1997 wraz z Universidadem wywalczył mistrzostwo fazy Apertura Primera División de Chile. Po tym sukcesie odszedł do Deportes Antofagasta. Występował tam do końca sezonu 1997. Następnie grał w Coquimbo Unido oraz Palestino.
W 2001 roku Galaz został graczem Cobreloi. W sezonie 2003 wywalczył z nim mistrzostwo faz Apertura oraz Clausura Primera División de Chile, a w sezonie 2004 mistrzostwo Clausura. W tamtym sezonie został także królem strzelców obu faz.
Na początku 2005 roku Galaz trafił do meksykańskiego Atlante FC. Spędził tam 2 lata. W 2007 roku wrócił do Chile, gdzie został graczem Universidadu de Chile. Grał tam do końca sezonu 2007. Następnie występował w kolumbijskim Millonarios, peruwiańskim Sport Áncash, a także chilijskich drużynach Ñublense i Cobreloa, gdzie w 2010 roku zakończył karierę.
Kariera reprezentacyjna.
W reprezentacji Chile Galaz zadebiutował w 2004 roku. W tym samym roku został powołany do kadry na Copa América. Na tamtym turnieju, zakończonym przez Chile na fazie grupowej, zagrał w meczach z Brazylią (0:1) oraz Paragwajem (1:1).

</doc>
<doc id="2717943" url="https://pl.wikipedia.org/wiki?curid=2717943" title="Tammy Thomas">
Tammy Thomas

Tammy Thomas (ur. 11 stycznia 1970 w Yazoo City) – amerykańska kolarka torowa, wicemistrzyni mistrzyni świata. Największy sukces w swojej karierze osiągnęła w 2001 roku, kiedy podczas mistrzostw świata w Antwerpii zdobyła srebrny medal w sprincie indywidualnym, ulegając jedynie Rosjance Swietłanie Grankowskiej i bezpośrednio wyprzedzając Kanadyjkę Lori-Ann Muenzer. Rok później wygrała zawody Pucharu Świata w australijskim Sydney. W sierpniu tego samego roku w jej organizmie wyryto zakazaną substancję - norboleton, w wyniku czego została dożywotnio zawieszona. Thomas zaprzeczyła, iż przyjmowała doping, wobec czego w 2008 roku została skazana za składanie fałszywych zeznań na karę sześciu miesięcy aresztu domowego. Nigdy nie wystartowała na igrzyskach olimpijskich.

</doc>
<doc id="2717948" url="https://pl.wikipedia.org/wiki?curid=2717948" title="Nieuport 23">
Nieuport 23

Nieuport 23 – francuski jednomiejscowy samolot myśliwski z okresu I wojny światowej.
Historia.
Nieuport 23 stanowił wersję rozwojową doskonałego francuskiego myśliwca – Nieuporta 17. Nieuport 23C1, oblatany w 1917 roku, był konstrukcją wytwórni Societe Anonyme des Establissements Nieuport pod kierownictwem inż. Gustawa Delage. Zbudowany w koncepcji półtorapłata (płat dolny ma dużo mniejsze rozmiary niż górny) samolot był niemal identyczny z poprzednikiem - kadłub przedłużono o 0,6 m, zastosowano mocniejszy napęd - silnik rotacyjny Le Rhône 9Jb o mocy 88 kW (120 KM) oraz staranniej oprofilowano przejście osłony silnika w kadłub. W płatowcu zmieniono też synchronizator karabinu maszynowego na urządzenie systemu Constantinesco, co spowodowało konieczność przemieszczenia uzbrojenia na prawo od osi kadłuba. Wizualnie od Nieuporta 17 różnił się kształtem i odmiennym łączeniem połówek osłony silnika oraz wspomnianym przesunięciem o kilka cm na prawą stronę karabinu maszynowego Vickers.
Konstrukcja.
Był to jednomiejscowy dwupłat konstrukcji mieszanej. Przednią część kadłuba stanowiła kratownica z rur stalowych, zaś tylną kratownica drewniana wzmocniona drutem. Samolot był kryty w większości płótnem (jedynie osłonę silnika wykonano z aluminium). Boki samolotu płaskie, przekrój kadłuba trapezowy. Płaty konstrukcji drewnianej, o płóciennym pokryciu. Drewniane słupki łączące płaty wzmocnione zostały drutami stalowymi, piramidka podtrzymująca płat górny nad kadłubem wykonana została z rurek stalowych. Lotki na płacie górnym, usterzenie płaskie o szkielecie z rurek stalowych, pokryte płótnem, poruszane za pomocą linek. Brak tablicy przyrządów: w różnych częściach kabiny umieszczono busolę, zegar, obrotomierz i wysokościomierz. Podwozie dwukołowe, amortyzowane sznurem gumowym, z tylną płozą ogonową. Śmigło dwułopatowe, drewniane. Napęd stanowił 9-cylindrowy silnik rotacyjny Le Rhône 9Jb o mocy 88 kW (120 KM). Uzbrojenie stanowił zsynchronizowany karabin maszynowy Vickers kal. 7,7 mm.
Służba.
Myśliwce Nieuport 23 stanowiły najliczniej produkowaną wersję półtorapłatów Nieuporta. Używało ich lotnictwo francuskie - Aéronautique Militaire pod wojskowym oznaczeniem Nieuport 23C1 począwszy od 1917 roku, jak również lotnictwo włoskie, belgijskie, brytyjskie i amerykańskie. Samoloty te dostarczono również Rosji, gdzie podjęto produkcję licencyjną w zakładach Duks w Moskwie. Samolotem tego typu latał trzeci na liście asów lotnictwa belgijskiego (Aviation Militaire Belge) - pilot Edmond Thieffry.
Służba w lotnictwie polskim.
W polskich formacjach lotniczych w Rosji używano siedmiu egzemplarzy samolotu Nieuport 23C1, które zostały włączone do wyposażenia 1. i 2. Polskiego Oddziału Awiacyjnego, podporządkowanego później II Korpusowi Polskiemu w Rosji pod dowództwem gen. Józefa Hallera. Dwa samoloty Nieuport 23 tego oddziału wsławiły się udziałem w grupowym przelocie pięciu polskich samolotów z Kamieńca Podolskiego do Kaniowa nad Dnieprem (długość trasy 410 km). Samoloty miały następnie dokonać jeszcze dłuższego lotu do Bobrujska, dlatego wyposażono je w dodatkowe zbiorniki paliwa na górnym płacie. Lot został jednak udaremniony wskutek przejęcia maszyn przez wojska niemieckie 11 maja 1918 roku.
Po odzyskaniu niepodległości zdobyto na froncie wschodnim kolejne siedem egzemplarzy tego modelu, z których większość przeleżała w magazynach. Używano tylko jednej maszyny o numerze 3191 (nr CWL 11.04) w 1. Eskadrze Wywiadowczej, a po wojnie wykorzystywano ją w Szkole Pilotów w Bydgoszczy. Po wycofaniu z eksploatacji w lotnictwie wojskowym samolot stał się eksponatem na wystawach lotniczych LOPP.

</doc>
<doc id="2717952" url="https://pl.wikipedia.org/wiki?curid=2717952" title="Karol Mańka">
Karol Mańka

Karol Henryk Mańka (ur. 7 stycznia 1915 w Wyrach, zm. 29 października 2003) – polski botanik, leśnik i fitopatolog, profesor zwyczajny, członek rzeczywisty Polskiej Akademii Nauk, doktor "honoris causa" Akademii Rolniczej w Poznaniu.
Życiorys.
Karol Mańka ukończył gimnazjum w Mikołowie i, w latach 1934–1938, studia na Wydziale Rolniczo-Leśnym Uniwersytetu Poznańskiego. Po uzyskaniu dyplomu podjął pracę w Państwowej Szkole Ogrodnictwa w Poznaniu. Po kampanii wrześniowej powrócił w rodzinne strony. W 1940 roku, za odmowę podpisania volkslisty, został aresztowany i osadzony w obozie koncentracyjnym Dachau, następnie Sachsenhausen. Zwolniony pod koniec 1940 roku, do końca wojny pracował jako robotnik leśny w okolicach Wałbrzycha.
W 1945 roku przez pewien okres pracował w Państwowym Nadleśnictwie w Pszczynie, później w Leśnym Ośrodku Szkoleniowym w Kuźni Nieborowskiej. Następnie, na propozycję swojego byłego promotora, profesora Karola Zaleskiego, objął stanowisko starszego asystenta w Zakładzie Chorób Roślin Katedry Botaniki Ogólnej i Fitopatologii Uniwersytetu Poznańskiego. Stopień doktora nauk leśnych uzyskał w 1951 roku na podstawie pracy "Badania terenowe i laboratoryjne nad opieńką miodową Armillaria mellea (Vahl. Quel)". W 1954 roku otrzymał stanowisko docenta, kierownika Zakładu Fitopatologii Leśnej Wyższej Szkoły Rolniczej w Poznaniu.
Jego działalność naukowa koncentrowała się na fitopatologii. Badał między innymi przy pomocy opracowanej przez siebie metody korelacyjnej opieńkową zgniliznę korzeni drzew w świerczynach górskich w Beskidach, epifitozę holenderskiej choroby wiązów w Poznaniu, prowadził badania huby "Phellinus pini" i hub korzeniowych, zgorzeli siewek sosny oraz metod ochrony przed tymi chorobami. W 1960 roku uzyskał stypendium Fundacji Rockefellera. W latach 1961–1963, po odejściu na emeryturę profesora Zaleskiego, był kuratorem Katedry Fitopatologii Wydziału Ogrodniczego Wyższej Szkoły Rolniczej, w latach 1962–1966 także kierownikiem Zakładu Fitopatologii Rolnej w Instytucie Ochrony Roślin w Poznaniu. W 1963 roku otrzymał stopień profesora nadzwyczajnego. W latach 1963–1969 był prorektorem do spraw nauczania Akademii Rolniczej w Poznaniu. W 1969 roku został członkiem korespondentem Polskiej Akademii Nauk, w 1970 uzyskał tytuł profesora zwyczajnego. 
W 1971 roku z jego inicjatywy powstało Polskie Towarzystwo Fitopatologiczne, w którym przez 25 lat pełnił funkcję prezesa. Był też współzałożycielem pisma „Phytopatologia Polonica”. Jego dorobek naukowy obejmuje ponad 100 publikacji i artykułów, był także autorem podręcznika akademickiego "Fitopatologia leśna". W 1980 roku został członkiem rzeczywistym Polskiej Akademii Nauk. Był odznaczony między innymi krzyżami Kawalerskim i Oficerskim Orderu Odrodzenia Polski, Medalem Komisji Edukacji Narodowej, Medalem im. Michała Oczapowskiego, Złotą Honorową Odznaką Polskiego Towarzystwa Leśnego oraz szwedzkim Medalem im. Karola Linneusza. W 1996 roku otrzymał tytuł doktora "honoris causa" Akademii Rolniczej w Poznaniu. Był także Honorowym Przewodniczącym Komitetu Nauk Leśnych Polskiej Akademii Nauk.
Zmarł 29 października 2003 roku i został pochowany na cmentarzu św. Jana Vianneya w Poznaniu.

</doc>
<doc id="2717954" url="https://pl.wikipedia.org/wiki?curid=2717954" title="Alex Varas">
Alex Varas

Alex Fabián Varas Rubio (ur. 26 marca 1976 w Santiago) – chilijski piłkarz występujący na pozycji bramkarza.
Kariera klubowa.
Varas karierę rozpoczynał w 1995 roku w zespole Universidad Católica. Sezon 1996 spędził na wypożyczeniu w Coquimbo Unido. W sezonie 1997 wraz z Universidadem wywalczył mistrzostwo fazy Apertura Primera División de Chile. W Universidadzie grał do końca sezonu 1999. W 2000 roku odszedł do drużyny Audax Italiano, gdzie spędził jeden sezon.
W 2001 roku Varas przeniósł się do Santiago Wanderers. W tym samym roku zdobył z nim mistrzostwo Chile. Przez 4 sezony w barwach Santiago rozegrał 49 spotkań. W 2005 roku wrócił do Audax Italiano. Jednak jeszcze w trakcie sezonu 2005 przeniósł się do CSD Colo-Colo. W sezonie 2006 wywalczył z nim mistrzostwo faz Apertura oraz Clausura Primera División de Chile. Dotarł z nim także do finału Copa Sudamericana.
W 2007 roku Varas odszedł do drużyny Universidad Concepción. Potem ponownie grał w Santiago Wanderers, gdzie w 2008 roku zakończył karierę.
Kariera reprezentacyjna.
W reprezentacji Chile Varas zadebiutował w 1995 roku. W 2004 roku został powołany do kadry na Copa América. Na tamtym turnieju, zakończonym przez Chile na fazie grupowej, zagrał w meczach z Brazylią (0:1) oraz Kostaryką (1:2).
W latach 1995–2004 w drużynie narodowej Varas rozegrał łącznie 7 spotkań.

</doc>
<doc id="2717955" url="https://pl.wikipedia.org/wiki?curid=2717955" title="Gabriel Curuchet">
Gabriel Curuchet

Gabriel Ovidio Curuchet (ur. 24 czerwca 1963 w Mar del Plata) – argentyński kolarz torowy i szosowy trzykrotny medalista mistrzostw świata.
Kariera.
Pierwszy sukces w karierze Gabriel Curuchet osiągnął w 1983 roku, kiedy na igrzyskach panamerykańskich w Caracas zdobył brązowy medal w indywidualnym wyścigu na dochodzenie. Rok później wystąpił na igrzyskach olimpijskich w Los Angeles, gdzie był trzynasty indywidualnie i dziewiąty drużynowo. W 1985 roku został mistrzem kraju w szosowym wyścigu ze startu wspólnego, a na igrzyskach panamerykańskich w Indianapolis w 1987 roku zwyciężył w indywidualnym wyścigu na dochodzenie. Na igrzyskach w Seulu w 1988 roku zajął siedemnaste miejsce drużynowo, a indywidualnie odpadł w eliminacjach. W 1995 roku, podczas mistrzostw świata w Bogocie wspólnie ze swym bratem Juanem Curuchetem zdobył srebrny medal w madisonie. Na igrzyskach olimpijskich w Atlancie w 1996 roku w drużynowym wyścigu na dochodzenie był czternasty, jednak już rok później, podczas mistrzostw świata w Perth razem z bratem zdobył brąz w madisonie. Wynik ten bracia powtórzyli na mistrzostwach świata w Antwerpii w 2001 roku. Ponadto Gabriel startował również na igrzyskach olimpijskich w Sydney w 2000 roku zajmując, rywalizację w madisonie kończąc na siódmej pozycji.

</doc>
<doc id="2717957" url="https://pl.wikipedia.org/wiki?curid=2717957" title="Ian Carey">
Ian Carey

Ian Carey, właśc. Ian Harshman (ur. 13 września 1975 w Hancock, w stanie Maryland, zm. 19 sierpnia 2021) – amerykański DJ i producent muzyczny.

</doc>
<doc id="2717960" url="https://pl.wikipedia.org/wiki?curid=2717960" title="Brabham BT45">
Brabham BT45

Brabham BT45 – samochód Formuły 1 zaprojektowany na sezon 1976 zespołu Brabham. Kierowcami bolidu byli Carlos Reutemann, Carlos Pace, Rolf Stommelen i Larry Perkins. W 1977 roku wprowadzono wersję B bolidu, której używali John Watson, Carlos Pace, Hans-Joachim Stuck i Giorgio Francia. W 1978 wprowadzono wersję C, która używana była przez Niki Laudę i Johna Watsona, a w 1981 ponownie używana była przez Héctora Rebaque i Nelsona Piquet wersja B.

</doc>
<doc id="2717961" url="https://pl.wikipedia.org/wiki?curid=2717961" title="Brabham BT45B">
Brabham BT45B



</doc>
<doc id="2717962" url="https://pl.wikipedia.org/wiki?curid=2717962" title="Brabham BT45C">
Brabham BT45C



</doc>
<doc id="2717964" url="https://pl.wikipedia.org/wiki?curid=2717964" title="Jonathan Cisternas">
Jonathan Cisternas

Jonathan Josué Cisternas Fernández (ur. 16 czerwca 1980 w Santiago) – chilijski piłkarz występujący na pozycji pomocnika. Zawodnik klubu Ñublense.
Kariera klubowa.
Cisternas karierę rozpoczynał w 2000 roku w zespole Deportes Concepción. Grał tam w latach 2000-2002. W 2003 roku odszedł do Cobreloi. W sezonie 2003 wywalczył z nią mistrzostwo fazy Apertura i Clausura Primera División de Chile. W sezonie 2004 wraz z zespołem ponownie został mistrzem fazy Clausura. W 2006 roku odszedł do Universidadu de Chile, gdzie grał do końca sezonu 2006.
Następnie Cisternas występował w Coquimbo Unido, Ñublense oraz greckim drugoligowcu GS Iliupoli. W 2011 roku wrócił do Ñublense.
Kariera reprezentacyjna.
W reprezentacji Chile Cisternas zadebiutował w 2004 roku. W tym samym roku został powołany do kadry na Copa América. Na tamtym turnieju, zakończonym przez Chile na fazie grupowej, zagrał w meczu z Brazylią (0:1).
W latach 2004-2006 w drużynie narodowej Cisternas rozegrał łącznie 3 spotkania.

</doc>
<doc id="2717966" url="https://pl.wikipedia.org/wiki?curid=2717966" title="Pierwaja Liga">
Pierwaja Liga



</doc>
<doc id="2717968" url="https://pl.wikipedia.org/wiki?curid=2717968" title="Pálenica (1654 m)">
Pálenica (1654 m)

Pálenica (1654 m) – szczyt w Niżnych Tatrach, na Słowacji.
Położenie.
Leży w zachodniej części Niżnych Tatr, w bocznym grzbiecie oddzielającym się w kierunku południowym od głównego grzbietu niżnotatrzańskiego w szczycie Dereszów, ok. 2,5 km od tych ostatnich. Grzbiet ten rozdziela górne fragmenty Doliny Bystrej (na wschodzie) i Doliny Vajskovskiej (na zachodzie).
Geologia i morfologia.
Masyw Pálenicy budują skały metamorficzne, przeważnie gnejsy. Stoki masywu są strome i dość znacznie rozczłonkowane dolinkami potoków, opadających ku obu wymienionym dolinom. Grzbiet ku północy opada wyraźnie ku bezimiennej przełączce (ok. 1475 m), a za nią przez kopę zwaną Przysłopem (słow. "Príslop", 1557 m) na przełęcz Przysłop (1518 m). Grzbiet ku południowi obniża się bardzo łagodnie na szczyt Baba (1617 m). W masywie Pálenicy wielu miejscach na powierzchni widoczne są większe utwory skalne w postaci ścianek, żeber i progów skalnych.
Przyroda ożywiona.
Szczytowe fragmenty grzbietu Pálenicy porastają rozległe łany kosodrzewiny. Na północno-zachodnich zboczach, nieco poniżej szlaku turystycznego, zachował się duży fragment lasu limbowego – jedyny tej wielkości w Niżnych Tatrach.
Cały masyw Pálenicy leży na terenie Parku Narodowego Niżne Tatry.
Turystyka.
Grzbietem przez szczyt biegną żółte znaki szlaku turystycznego z ośrodka Tále przez Babę na Deresze. Szlak nie jest nadmiernie uczęszczany. Nieco ograniczona panorama ze szczytu Pálenicy w kierunku północnym obejmuje fragment głównego grzbietu Niżnych Tatr z ich najwyższymi szczytami, a widok w kierunku północno-zachodnim obejmuje imponujący kocioł, stanowiący zamknięcie Doliny Vajskovskiej.

</doc>
<doc id="2717969" url="https://pl.wikipedia.org/wiki?curid=2717969" title="Puszcza Pyzdrska">
Puszcza Pyzdrska

Puszcza Pyzdrska – puszcza w środkowej Polsce, na Nizinie Południowowielkopolskiej, na prawym brzegu dolnej Prosny; zajmuje Dolinę Konińską, Równinę Rychwalską i część Wysoczyzny Kaliskiej; podregion etnograficzny w Kaliskiem.
Obszar.
Puszcza Pyzdrska znajduje się na obszarze należącym do 10 gmin: Blizanów, Chocz, Gizałki, Grodziec, Mycielin, Pyzdry, Rychwał, Rzgów, Stawiszyn i Zagórów. Obszar ten jest położony aż na terenie 5 powiatów: wrzesińskiego, kaliskiego, konińskiego, pleszewskiego i słupeckiego.
W połowie XVIII w. puszcza obejmowała obszar 44 tys. ha. W chwili obecnej tereny zalesione stanowią tu ok. 26 tys. ha, z czego największy zwarty obszar leśny ma ok. 17 tys. ha. Większość lasów podlega Nadleśnictwu Grodziec.
Nazwa.
Nazwa puszczy pochodzi od Pyzdr - miasta królewskiego, jednego z najstarszych miast lokacyjnych w Wielkopolsce, którego własność w latach 1387-1793 stanowiło blisko 1/6 obszaru puszczy.
Historia.
Z uwagi na niesprzyjające warunki dla osadnictwa (słabe gleby i liczne bagna) obszar puszczy pozostawał niezasiedlony do końca XVII wieku. Wsie powstawały jedynie na jej obrzeżach. Dopiero w wiekach XVIII i XIX około siedemdziesiąt wsi założyli we wnętrzu puszczy osadnicy olęderscy, przybyli głównie z obszaru Niemiec na zaproszenie polskich właścicieli ziemskich. Tworzyli oni nie tylko wsie, ale całe sieci osadnicze z własnym samorządem, szkołami i kościołami. Wykarczowali około 50% obszaru puszczy. Do dziś pozostał po nich charakterystyczny krajobraz rozproszonych wsi i mozaiki pól, połączonych drogami polnymi i kanałami nawadniającymi. Po 1945 potomkowie Olędrów zostali w większości wysiedleni i wiele wsi wyludniło się, bądź całkowicie zanikło. Zarosła też lasami albo zabagniła się część pól. 
W latach 2009-2011 przeprowadzono prace badawcze w wyniku których wyodrębniono cechy wyróżniające architekturę regionu puszczy i stworzono zalecenia dla realizacji architektonicznych w ramach Puszczy Pyzdrskiej, częściowo z wykorzystaniem rudy darniowej (tzw. "domy z żelaza").
Puszcza Pyzdrska jest jednym z największych skupisk wsi olęderskich w Polsce. Znajduje się tu ponad 70 miejscowości o takim rodowodzie. Krajobraz charakteryzuje się mozaiką lasów, pól i łąk, występowaniem obszarów bagnistych i polodowcowych wzniesień. Miejscowości mają przeważnie zabudowę rozproszoną, wiele domostw jest obecnie opuszczonych.
W krajobrazie występują pozostałości dawnego budownictwa wiejskiego, w tym domy z rudy darniowej („domy z żelaza”), domy z gliny i drewna. Pozostałością po osadnictwie olęderskim są m.in. obiekty sakralne:
Dziedzictwo kulturowe.
Działania dotyczące dziedzictwa kulturowego Puszczy Pyzdrskiej realizowane są przez Towarzystwo Kulturalne „Echo Pyzdr” w takich projektach jak:

</doc>
<doc id="2717971" url="https://pl.wikipedia.org/wiki?curid=2717971" title="Rosyjska Pierwaja Liga w hokeju na lodzie">
Rosyjska Pierwaja Liga w hokeju na lodzie



</doc>
<doc id="2717972" url="https://pl.wikipedia.org/wiki?curid=2717972" title="Antoni Horst">
Antoni Horst

Antoni Horst (ur. 4 czerwca 1915 w Zakrzewie, zm. 14 lipca 2003) – polski naukowiec, lekarz, fizjolog i genetyk, w latach 1956–1959 rektor Akademii Medycznej w Poznaniu, członek rzeczywisty Polskiej Akademii Nauk.
Życiorys.
Był jednym z 12 dzieci Antoniego i Gertrudy. Szkołę powszechną ukończył w rodzinnym Zakrzewie, znajdującym się wówczas w Niemczech, gimnazjum w polskich Chojnicach. W 1934 roku rozpoczął studia na Wydziale Lekarskim Uniwersytetu Poznańskiego. W chwili wybuchu II wojny światowej do ukończenia studiów pozostał mu jeden trymestr i egzaminy końcowe. We wrześniu 1939 roku pracował w Szpitalu Przemienienia Pańskiego w Poznaniu. Podczas okupacji mieszkał i pracował w Warszawie, w 1944 roku ukończył studia na Tajnym Uniwersytecie Ziem Zachodnich. Uczestniczył w konspiracji, podczas powstania warszawskiego był zastępcą szefa sanitarnego obszaru centralnego Armii Krajowej. Odpowiadał za opiekę medyczną wysiedlanych szpitali i ludności Warszawy, korzystając ze środków Delegatury Rządu na Kraj zorganizował doraźną składnicę sanitarną.
Po zakończeniu wojny pracował w warszawskim Szpitalu Dzieciątka Jezus, gdzie był współpracownikiem profesora Witolda Orłowskiego. Jeszcze w 1945 roku przeniósł się do Poznania, gdzie uzyskał stopień doktora medycyny i otrzymał stanowisko adiunkta w II Klinice Chorób Wewnętrznych Uniwersytetu Poznańskiego organizowanej przez profesora Jana Roguskiego. Habilitację uzyskał w 1947 roku. Od 1950 roku był kierownikiem Zakładu Patologii Ogólnej i Doświadczalnej Akademii Medycznej w Poznaniu, w 1950 roku uzyskując stanowisko profesora nadzwyczajnego, a w 1956 tytuł profesora zwyczajnego. Także w 1956 roku został wybrany rektorem Akademii Medycznej. W 1963 roku utworzył na Akademii Medycznej Zakład Genetyki Człowieka, pierwszą tego typu placówkę naukową w Polsce. Otrzymał stypendium Fundacji Rockefellera na pobyt naukowy w Stanach Zjednoczonych. W 1969 roku został członkiem korespondentem, w 1980 roku członkiem rzeczywistym Polskiej Akademii Nauk. W 1974 roku zorganizował w Poznaniu Zakład Genetyki Człowieka PAN i został jego dyrektorem.
Był autorem ośmiu książek i ponad 250 publikacji naukowych, przewodniczącym Komitetu Patofizjologii Komórki PAN, członkiem Polskiego Towarzystwa Genetycznego, Polskiego Towarzystwa Immunologicznego, Polskiego Towarzystwa Histochemików i Cytochemików oraz Poznańskiego Towarzystwa Przyjaciół Nauk. Otrzymał doktorat honorowy Akademii Medycznej w Poznaniu i członkostwa honorowe towarzystw naukowych, do których należał. Był odznaczony między innymi Krzyżem Komandorskim (1957) i Gwiazdą do Krzyża Komandorskiego (1986) Orderu Odrodzenia Polski, Orderem Sztandaru Pracy II klasy (1978), Złotym Krzyżem Zasługi (1957), Medalem Komisji Edukacji Narodowej oraz przyznawanym przez PAN Medalem im. Mikołaja Kopernika.
Opublikował m.in. "Ekologia człowieka" (tom 291 serii wydawniczej Omega, Warszawa 1976).
Podczas wojny poślubił Marię Halinę Soboczyńską, również lekarkę, ich córką była m.in. profesor Wanda Horst-Sikorska.
Został pochowany na Cmentarzu Junikowo w Poznaniu (pole 5-5-37-3).

</doc>
<doc id="2717975" url="https://pl.wikipedia.org/wiki?curid=2717975" title="Kongal z Bangor">
Kongal z Bangor



</doc>
<doc id="2717977" url="https://pl.wikipedia.org/wiki?curid=2717977" title="Afrojack">
Afrojack

Afrojack, właściwie Nick Leonardus van de Wall (ur. 9 września 1987 w Spijkenisse) – holenderski DJ i producent muzyczny. Jeden z pionierów brzmień, wywodzących się z electro house, zwanych "dutch house".
Życiorys.
Edukację muzyczną rozpoczął w wieku 5 lat od nauki gry na pianinie. Kilka lat później skomponował swoje pierwsze utwory przy wykorzystaniu oprogramowania FL Studio, na którym następnie kontynuował produkcję muzyczną. Ostatecznie po ukończeniu szkoły podjął decyzję o rozpoczęciu kariery muzycznej i zadebiutował w klubie "Las Palmas" w Rotterdamie. W 2006 roku przez pięć miesięcy pracował jako DJ na Krecie, gdzie zdobył wykształcenie w zakresie profesjonalnej produkcji muzycznej oraz zrealizował pierwsze nagranie, zatytułowane "Fuck Detroit". Po powrocie do rodzinnego kraju, założył wytwórnię płytową Wall Recordings i zaczął występować pod pseudonimem artystycznym "Afrojack". W ramach własnej wytwórni artysta wydał utwory, które odniosły sukces zarówno w Holandii, jak i za granicą. W związku z tym otrzymał propozycję współpracy z Davidem Guettą. W 2011 roku van de Wall wraz z Guettą zdobył nagrodę Grammy za remiks utworu „Revolver” amerykańskiej piosenkarki Madonny.
W 2013 roku artysta we współpracy z METI wyprodukował utwór "Be My Lover" dla rumuńskiej piosenkarki Inny, w oparciu o sample piosenki o tym samym tytule, niemieckiego duetu La Bouche.
19 maja 2014 roku ukazał się debiutancki album studyjny artysty, zatytułowany Forget the World. Gościnnie w nagraniach udział wzięli m.in. Wiz Khalifa, Sting, Snoop Dogg i Chris Brown.
Ponadto współpracował z takimi wykonawcami jak Eva Simons, Tiësto, Chris Brown, Steve Aoki, Ne-Yo, Pitbull czy Shakira.
W zestawieniu DJ Mag Top 100 Afrojack uzyskał dziewiętnaste miejsce w 2010, siódme w 2011, dziewiąte w 2012 i 2013, dwunaste w 2014, ósme w 2015 i 2017 oraz dziesiąte w 2016.

</doc>
<doc id="2717980" url="https://pl.wikipedia.org/wiki?curid=2717980" title="Annabella Avery Thorne">
Annabella Avery Thorne



</doc>
<doc id="2717985" url="https://pl.wikipedia.org/wiki?curid=2717985" title="Howard T. Odum">
Howard T. Odum

Howard Thomas Odum (ur. 1 września 1924 w Durham lub Chapel Hill, zm. 11 września 2002 w Gainesville) – amerykański ekolog, pionier współczesnych badań struktury ekosystemów, zainteresowany głównie ekosystemami wodnymi, znany również ze swoich kontrowersyjnych prac w dziedzinie teorii systemów. W 1987 roku otrzymał – wraz z bratem, Eugene Odumem – Nagrodę Crafoorda, przyznawaną przez Królewską Szwedzką Akademię Nauk (odpowiednik Nagrody Nobla w dziedzinie nauk ekologicznych).
Życiorys.
Był trzecim dzieckiem Howarda Washingtona i Anny Luizy Odum; miał brata (Eugen, ur. 1913 r.) i siostrę (Mary Francis, ur. 1919). Studiował zoologię na Uniwersytecie Karoliny Północnej w Chapel Hill w latach 1941–1943 i 1946–1947; w latach 1943–1944 należał do "Air Force Meteorology" i "Institute of Tropical Meteorology" w San Juan, a w latach 1945–1946 pracował w "AAF Tropical Weather School" (Howard Field, Panama). Pracę doktorską na temat "The Biogeochemistry of Strontium: With Discussion on the Ecological Integration of Elements" obronił na Uniwersytecie Yale, pod opieką G. Evelyn Hutchinson oraz Gordona Rileya (1951). W kolejnych latach jego miejscami pracy były: 
Był członkiem:
Otrzymał:
Tematyka badań naukowych.
Był pionierem w dziedzinie badań przepływów energii w ekosystemach, z zastosowaniem zasad obowiązujących w innych dziedzinach, np. dotyczących racjonalnego wykorzystania energii przez człowieka. W latach 50. XX w. zajmował się m.in. sieciami troficznymi Silver Springs; za bardzo doniosłe są uważane również wyniki badań raf koralowych, np. Atolu Eniwetok na Wyspach Marshalla. Opierał się na równaniach opisujących dynamikę populacji, które opracował Alfred J. Lotka. Zainicjował stosowanie termodynamiki i zasad przepływu energii w ekosystemach do rozwiązywania energetycznych problemów ludzi ("Environment, Power and Society", wyd. 1971). Wprowadził pojęcie "emergy". 
Publikacje.
H.T. Odum jest autorem lub współautorem 15 książek i niemal 300 artykułów naukowych; był też promotorem ok. 100 prac doktorskich. Spośród publikacji wyróżniane są m.in.:
Na inne języki zostały przetłumaczone m.in.:

</doc>
<doc id="2717986" url="https://pl.wikipedia.org/wiki?curid=2717986" title="Juvenal Olmos">
Juvenal Olmos

Juvenal Mario Olmos Rojas (ur. 5 października 1962 w Santiago) – chilijski piłkarz występujący na pozycji pomocnika. Trener piłkarski.
Kariera klubowa.
Olmos karierę rozpoczynał w 1981 roku w zespole Universidad Católica. W 1983 roku zdobył z nim Puchar Chile, a w 1984 roku mistrzostwo Chile. W 1985 roku przeszedł do belgijskiego KSV Waregem. Spędził tam rok.
W 1986 roku Olmos wrócił do Universidadu Católica. W 1987 roku zdobył z nim mistrzostwo Chile. W 1989 roku odszedł do meksykańskiego CD Irapuato. Przez 2 lata rozegrał tam 34 spotkania i zdobył 3 bramki. W 1991 roku wrócił do Chile, gdzie został graczem klubu Deportes Antofagasta. Następnie grał w O’Higgins oraz ponownie w Universidadzie Católica, z którym w 1994 roku zdobył Copa Interamericana, a w 1995 roku mistrzostwo Chile. Po tym drugim sukcesie zakończył karierę.
Kariera reprezentacyjna.
W reprezentacji Chile Olmos rozegrał 10 spotkań i zdobył 2 bramki, wszystkie w 1989 roku. W tym samym roku wziął udział w turnieju Copa América, zakończonym przez Chile na fazie grupowej. W 1984 roku był uczestnikiem Letnich Igrzysk Olimpijskich, z których drużyna Chile odpadła w ćwierćfinale.
Kariera trenerska.
Jako trener Olmos prowadził drużyny Unión Española, Universidad Católica, reprezentację Chile, argentyński Newell’s Old Boys oraz Everton Viña del Mar. Do jego sukcesów należą awans z Primera B de Chile do Primera División de Chile wraz z Uniónem Española (1999), mistrzostwo fazy Apertura Primera División de Chile w sezonie 2002 z Universidadem Católica, a także zakończony na fazie grupowej występ w Copa América 2004 z reprezentacją Chile.

</doc>
<doc id="2717987" url="https://pl.wikipedia.org/wiki?curid=2717987" title="THK Twer">
THK Twer

THK Twer (ros. ТХК Тверь) – rosyjski klub hokeja na lodzie z siedzibą w Twerze.
Historia.
Pierwotnie został utworzony jako Spartak Kalinin. Jako THK funkcjonuje od 1999. W 2004 roku Ministerstwo Spraw Wewnętrznych Rosji postanowiło o stworzeniu własnej drużyny hokejowej, co zapoczątkowało powstanie klubu HK MWD Bałaszycha, który zaistniał po przeniesieniu drużyny MWD Twer do Podolska w obwodzie moskiewskim i występował w rozgrywkach KHL (później w 2010 roku przeprowadzono fuzję MWD z Dinamo Moskwa, w wyniku której powstał nowy klub "OHK Dinamo"', zaś od 2011 działa już jako Dinamo Moskwa).
Po tychże zmianach zawodnicy THK zostali włączeni do kadry nowego klubu MWD, zaś pod nazwą THK Twer występował nadal zespół juniorski oraz drużyna rezerwowa w ówczesnych rozgrywkach Pierwaja Liga. W 2009 roku zespą awansował do drugoligowych rozgrywek Wysszaja Liga, gdzie występował przez rok. W związku z utworzeniem w 2010 roku nowych drugoligowych rozgrywek Wysszaja Chokkiejnaja Liga, THK przeniesiono ponownie do Pierwaja Liga. Od sezonu 2012/2013 THK Twer występuje w lidze WHL. Od tego czasu stanowił klub farmerski stowarzyszony z CSKA Moskwa. Później został klubem podległym dla Witiazia Podolsk.
Drużyną juniorską został zespół Twiericzi występująca w rozgrywkach MHL-B.

</doc>
<doc id="2717990" url="https://pl.wikipedia.org/wiki?curid=2717990" title="Handżar Odiejew">
Handżar Odiejew



</doc>
<doc id="2717994" url="https://pl.wikipedia.org/wiki?curid=2717994" title="Mechri Geldiewa">
Mechri Geldiewa



</doc>
<doc id="2717995" url="https://pl.wikipedia.org/wiki?curid=2717995" title="Fryderyki - album roku hip hop/r&amp;b">
Fryderyki - album roku hip hop/r&amp;b



</doc>
<doc id="2717996" url="https://pl.wikipedia.org/wiki?curid=2717996" title="Wakefield (Anglia)">
Wakefield (Anglia)



</doc>
<doc id="2717998" url="https://pl.wikipedia.org/wiki?curid=2717998" title="Anna Mishchenko">
Anna Mishchenko



</doc>
<doc id="2718001" url="https://pl.wikipedia.org/wiki?curid=2718001" title="Demo 1989">
Demo 1989

Demo 1989 – pierwsze demo amerykańskiego zespołu doom-metalowego Solitude Aeturnus, wydane przez sam zespół w 1989 roku.
Lista Utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2718003" url="https://pl.wikipedia.org/wiki?curid=2718003" title="Maracziwka">
Maracziwka

Maracziwka (ukr. Марачівка) – wieś na Ukrainie, w obwodzie chmielnickim, w rejonie sławuckim.
Historia.
Pod koniec XIX w. wieś znajdowała się w gminie Chorowiec w powiecie zasławskim guberni wołyńskiej Imperium Rosyjskiego. Mieszkało tu 669 osób w 119 domach. Wieś należała do parafii prawosławnej w Baczmanowce. Miejscowi katolicy należeli do parafii Berezdów (dekanat Nowogród Wołyński).
Po traktacie ryskim w 1921 r. wieś znalazła się na terytorium USRR. Od 1991 r. w granicach niepodległej Ukrainy.
6 października 2000 r. bp Jan Olszański erygował w Maracziwce rzymskokatolicką parafię pw. Miłosierdzia Bożego. Należy ona do dekanatu Połonne diecezji kamienieckiej. Obejmuje katolików z Maracziwki i Baczmaniwki. Liczy 125 wiernych.
Współcześnie w Polsce miejscowość jest najbardziej znana z biografii Franceski Michalskiej, która mieszkała tu pod władzą sowiecką w okresie wielkiego głodu.

</doc>
<doc id="2718004" url="https://pl.wikipedia.org/wiki?curid=2718004" title="Feliks Selmanowicz">
Feliks Selmanowicz

Feliks Selmanowicz ps. „Zagończyk”, nazwisko konspiracyjne: „Karol Szach” (ur. 6 czerwca 1904 w Wilnie, zm. 28 sierpnia 1946 w Gdańsku) – naczelnik II rejonu IV Okręgu Trockiego oraz dowódca drużyny Milicji Ludowej Pasa Neutralnego, sierżant Korpusu Ochrony Pogranicza, partyzant 3 Wileńskiej Brygady AK, zastępca dowódcy plutonu 5 Wileńskiej Brygady AK, dowódca 2 kompanii 4 Wileńskiej Brygady AK. 28 sierpnia 2016 awansowany pośmiertnie do stopnia podpułkownika.
Życiorys.
Młodszy syn Franciszka i Anny z Zacharewiczów. Ukończył pięć klas gimnazjum. Razem z bratem brał udział w wojnie polsko-bolszewickiej z 1920 r. jako ochotnik. W latach 1921–1923 był związany z Oddziałem II Sztabu Generalnego Wojska Polskiego (wywiad wojskowy). W 1923 r. przeszedł do cywila w stopniu sierżanta. Pracował jako pracownik biurowy poczty. Ożenił się z Apolonią ze Skoczyków, z którą miał syna Feliksa, małżeństwo wkrótce się rozpadło. W późniejszym czasie prawdopodobnie miał również córkę Reginę, której matka oraz losy są nieznane.
Zmobilizowany ponownie 25 sierpnia 1939 r. do pułku KOP „Wilno”. Po agresji ZSRR na Polskę uczestniczył w walkach obronnych z Armią Czerwoną. Po przekroczeniu granicy polsko-litewskiej internowany przez władze litewskie. Szybko zbiegł z obozu internowania i powrócił do Wilna. Tam nawiązał kontakt z konspiracją, najprawdopodobniej z organizacją „Koła Pułkowe”. Został aresztowany przez policję litewską w 1940 r. za udział w konspiracji, lecz po dwunastu tygodniach zwolniono go z powodu braku dowodów. Od chwili zwolnienia ukrywał się, korzystając z fałszywych dokumentów.
W styczniu 1944 r. odkomenderowany został do 3 Wileńskiej Brygady AK por. Gracjana Fróga „Szczerbca”, a następnie został przeniesiony do 5 Wileńskiej Brygady AK mjr Zygmunta Szendzielarza „Łupaszki”, gdzie pełnił funkcję zastępcy dowódcy plutonu. Dał się poznać jako surowy, lecz sprawiedliwy dowódca. Wkrótce też został awansowany do stopnia podporucznika czasu wojny. W czasie walk był dwukrotnie ranny. W maju 1944 r. objął dowództwo kompanii w 4 Wileńskiej Brygadzie ppor. Longina Wojciechowskiego „Ronina”. Funkcję tę pełnił do rozbrojenia brygady przez wojska sowieckie 17 lipca 1944 r.
Po rozbrojeniu podzielił los innych żołnierzy. Był internowany w Kałudze, skąd udało mu się zbiec 20 kwietnia 1945 r. i przedostać się do Wilna. Nawiązał tam kontakt z pozostałą siatką konspiracyjną i przy jej pomocy wyjechał w październiku 1945 r. transportem repatriacyjnym do Polski.
Na przełomie lat 1945/1946 nawiązał kontakt z mjr. „Łupaszką”. W odtwarzanej na Pomorzu 5 Wileńskiej Brygadzie AK objął dowództwo pięcioosobowego samodzielnego patrolu bojowo-dywersyjnego na okręg gdańsko-olsztyński, który miał zdobywać środki na działalność organizacyjną. Od marca do czerwca 1946 r. oddział ten dokonał szeregu akcji m.in. w Gdańsku, Sopocie, Olsztynie, Tczewie, zdobywając broń oraz gotówkę, która przekazana została oddziałowi „Łupaszki”.
Wydał też ulotkę skierowaną do żołnierzy ludowego Wojska Polskiego w nakładzie 900 egzemplarzy. Fragment ulotki przypisywany „Zagończykowi”:
"„...Nakazuję: Oficerowie, podoficerowie, Ułani Zaniemieńscy. Bądźcie CZWARTAKAMI!!!...”"
Został aresztowany 17 lipca 1946 r. w Sopocie i osadzony w miejscowym więzieniu. Miesiąc później Wojskowy Sąd Rejonowy w Gdańsku pod przewodnictwem mjr. Adama Gajewskiego skazał go na karę śmierci, utratę praw obywatelskich i praw honorowych na zawsze oraz przepadek całego mienia. Prośba o łaskę została odrzucona. Prawdopodobnie wyrok został wykonany przed jej rozpatrzeniem. Egzekucja odbyła się w piwnicy gdańskiego więzienia 28 sierpnia 1946 r. Razem z nim stracona została Danuta Siedzikówna „Inka” (wyrok na obojgu wykonał ppor. Franciszek Sawicki, dowódca plutonu egzekucyjnego). Zanim padły strzały, obydwoje zdążyli krzyknąć: Niech żyje Polska!
W 1997 r. postanowieniem Sądu Wojewódzkiego w Gdańsku wyrok śmierci został unieważniony.
8 stycznia 2015 roku IPN podał informację o prawdopodobnym zlokalizowaniu szczątków Feliksa Selmanowicza.
28 sierpnia 2016 roku odbył się uroczysty, państwowy pogrzeb Feliksa Selmanowicza na Cmentarzu Garnizonowym w Gdańsku, razem z nim, obok niego w miejscu symbolicznego grobu została pochowana Danuta Siedzikówna ps. „Inka”. Liturgii pogrzebowej sprawowanej w bazylice konkatedralnej w Gdańsku przewodniczył abp Sławoj Leszek Głódź. Prezydent Andrzej Duda wydał postanowienie o mianowaniu Feliksa Selmanowicza na stopień podpułkownika.
Odznaczenia.
Został odznaczony Krzyżem Zasługi Wojsk Litwy Środkowej oraz Medalem Pamiątkowym za Wojnę 1918-1921. W okresie międzywojennym otrzymał dwa Medale za Długoletnią Służbę, zaś w 1932 r. Medal Dziesięciolecia Odzyskanej Niepodległości. W 1944 r. został odznaczony przez Komendanta Armii Krajowej Krzyżem Walecznych. W 2016 Krzyżem Oficerskim Orderu Odrodzenia Polski (pośmiertnie).

</doc>
<doc id="2718008" url="https://pl.wikipedia.org/wiki?curid=2718008" title="PolskiBus.com">
PolskiBus.com

Souter Holdings Poland (marka handlowa: PolskiBus.com) – polski przewoźnik autokarowy ze szkockim kapitałem, świadczący usługi komunikacji ekspresowej na trasach krajowych i międzynarodowych.
Przedsiębiorstwo weszło na polski rynek w czerwcu 2011 roku. Funkcjonowało na zasadzie "first minute" – co oznacza, że im bardziej odległy termin i im mniej pasażerów zarezerwowało bilet na dany kurs, tym tańszy bilet. Zakup biletów odbywa się przede wszystkim przez Internet, ale jest możliwy także w stacjonarnych punktach sprzedaży. Od grudnia 2017 roku przedsiębiorstwo nie prowadziło działalności pod własną marką, lecz świadczyło usługi przewozowe dla niemieckiej platformy Flixmobility, która jest właścicielem marki Flixbus. Na przestrzeni lat 2018 i 2019 kolejne trasy obsługiwane dotychczas przez SHP były stopniowo przekazywane innym przedsiębiorstwom przewozowym, natomiast w styczniu 2020 roku ogłoszono, że SHP zakończą obsługę tras Flixbus 1 kwietnia 2020 r., a tym samym SHP zakończy działalność w Polsce. 
Działalność jako PolskiBus.com.
Udział w rynku.
Według informacji kierownictwa spółki na połowę roku 2012 z jej usług korzystało miesięcznie ponad 100 tysięcy pasażerów. Na koniec roku 2012 podano informację, że od debiutu przewoźnik obsłużył 2 mln pasażerów (w roku 2011 ogółem z transportu autobusowego skorzystało 800 mln osób, a przewozy na odległości większe niż 150 km to ok. 2% rynku). W połowie stycznia 2014 roku przewoźnik podał, że od początku swojej działalności przewiózł 5 milionów pasażerów, z tego milion przypadł na okres od połowy września 2013 do połowy stycznia 2014 roku. W listopadzie podał natomiast, że przewiózł już 10 mln pasażerów w ciągu 3,5 roku działalności. W styczniu 2016 roku liczba ta przekroczyła 16 milionów pasażerów.
Przewoźnik został wyróżniony w National Champion w konkursie European Business Award 2014/15 w kategorii "The Award for Customer Focus". Wyróżnienie uzyskuje się za szczególne uwzględnianie potrzeb klienta podczas pełnionych usług, jak również przedsiębiorstwo ma rozwijać się w sposób dynamiczny.
Trasy.
PolskiBus w ramach swojej platformy internetowej sprzedawał również bilety na połączenia innych przewoźników, m.in. Polonus, Żak Express, Garden Express, Arriva Bus, FlixBus, czy też Voyager. Ponadto od lipca 2017 roku oferował bilety kolejowe na wakacyjnej trasie Bydgoszcz – Gdańsk – Hel. Połączenie obsługuje Arriva.
Autokary.
Przed uruchomieniem połączeń na terenie Polski, zarząd Souter Holdings Poland przeanalizował oferty od wielu producentów autokarów i wybrał najkorzystniejszą od belgijskiego przedsiębiorstwa Van Hool. O wyborze zadecydowała m.in. cena oraz niskie spalanie i niewielkie koszty eksploatacji tych autokarów. Do 2014 r. flota PolskiegoBusa składała się wyłącznie z autokarów TD921 Altano (70 miejsc dla pasażerów) oraz dwupokładowych TD927 Astromega (89 miejsc dla pasażerów) i TDX27 Astromega (89 miejsc). Od 20 sierpnia 2014 roku do floty PolskiBus.com dołączyły autokary Plaxton Elite na podwoziu Volvo B11R posiadające 75 miejsc dla pasażerów.
Na pokładzie każdego pojazdu pasażerowie mieli dostęp do bezpłatnego internetu, gniazdek elektrycznych znajdujących się pod każdym siedzeniem, a także klimatyzacji oraz skórzanych, rozkładanych foteli. Autokary posiadały również udogodnienia dla niepełnosprawnych podróżnych.
Integracja z FlixBus.
W 2016 roku PolskiBus.com nawiązał współpracę z niemieckim przewoźnikiem FlixBus. W ramach siatki połączeń FlixBus były sprzedawane bilety na zagraniczne trasy PolskiBus.com, natomiast PolskiBus sprzedawał bilety na połączenia FlixBusa skomunikowane z przesiadką w Berlinie, m.in. do Zurychu, Amsterdamu i Bonn.
18 grudnia 2017 podano do wiadomości publicznej o przejęciu siatki połączeń PolskiBus.com przez niemieckiego przewoźnika FlixBus. W 2018 roku nastąpił proces rebrandingu, w ramach którego przemalowano czerwone autokary w zielono-pomarańczowe barwy FlixBusa, zmieniono system wyszukiwania połączeń i sprzedaży biletów, integrując go ze stroną internetową FlixBus. Starsze pojazdy przystosowano do wymogów nowego przewoźnika – zwiększono przestrzeń między fotelami, podniesiono komfort podróży. Zmieniono także siatkę połączeń, wprowadzając nowy rozkład jazdy. Souter Holdings Poland stał się jedynie podwykonawcą FlixBus Polska Sp.z o.o., podobnie jak kilkanaście innych firm przewozowych w Polsce.
Połączenia FlixBus w Polsce, które są obsługiwane przez Souter Holdings Poland, realizowane są za pomocą autokarów, które dawniej jeździły w barwach PolskiBus.com. Ze względu na wymóg FlixBusa dotyczący wieku autokarów, który nie może przekraczać 7 lat, większość floty przewoźnika została wycofana na przełomie 2018 i 2019 roku. Ostatecznie w styczniu 2020 roku poinformowano, że ostatnie autokary należące do SHP znikną z polskich dróg do 1 kwietnia tego roku. Obsługę tych tras przejmą inni przewoźnicy dysponujący nowszą flotą autokarów, natomiast SHP całkowicie zakończy działalność przewozową w Polsce 

</doc>
<doc id="2718009" url="https://pl.wikipedia.org/wiki?curid=2718009" title="Ulica Klasztorna w Poznaniu">
Ulica Klasztorna w Poznaniu

Ulica Klasztorna – ulica w Poznaniu, zlokalizowana na Starym Mieście na osiedlu Stare Miasto, pomiędzy ulicą Wielką na północy a ulicą Gołębią na południu. Na północy za skrzyżowaniem z ulicą Wielką jej przedłużeniem jest ulica Kramarska. 
Nazwa.
W 1607 powstał przy ulicy klasztor sióstr benedyktynek, które przybyły z Chełmna i zajęły Pałac Górków, magnatów związanych z reformacją. Od zakonu nazwę przyjęła ulica.
Historia.
Klasztor benedyktynek działał do 1836, kiedy to zaborca pruski zarządził jego kasatę. Pałac Górków oddano Szkole Ludwiki wraz z pensją (jej nazwa upamiętniała żonę namiestnika Wielkiego Księstwa Poznańskiego, Antoniego Radziwiłła). Początkowo zapewniała ona dobry standard pobytu, jednak wraz z upływem czasu i procesem budowy nowych szkół w mieście, stała się mało atrakcyjna. Władze szkolne w 1876 nabyły budynek przy ul. Młyńskiej i tam przeniosły placówkę. Od 1965 budynek mieści Muzeum Archeologiczne.
W przeszłości wschodnia część traktu pełniła głównie funkcje gospodarcze. Na odcinku od ulicy Wielkiej do Gołębiej istniało kilka tanich restauracji o słabej reputacji. Na narożniku ulicy Koziej funkcjonował w okresie międzywojennym sklep z trumnami.
Obiekty.
Z zabudowań Pałacu Górków do ulicy przylega m.in. budynek oznaczony numerem 14 (między ulicami Kozią i Wodną). Zawiera ona renesansowy portal z datą budowy gmachu: 1548. 
Górujący elementem nad ulicą jest wieża kolegium jezuickiego (obecnie Urząd Miasta Poznania). Przy jej skrzyżowaniu z ulicą Gołębią, stoi dawne probostwo farne pochodzące z XIV wieku (przebudowane w wieku XVIII). Rezydowali tu m.in. ksiądz, poseł i senator Antoni Stychel czy ksiądz Paweł Steinmetz, zamordowany przez Niemców w Forcie VII. Probostwo do dziś nie zmieniło swojej pierwotnej funkcji.
Zabytki.
Do rejestru zabytków wpisane są następujące budynki:

</doc>
<doc id="2718012" url="https://pl.wikipedia.org/wiki?curid=2718012" title="Oskar Loerke">
Oskar Loerke

Oskar Loerke (ur. 13 marca 1884 w Jungen, obecnie Wiąg koło Świecia, zm. 24 lutego 1941 w Berlinie) – niemiecki poeta z nurtu ekspresjonizmu i realizmu magicznego.

</doc>
<doc id="2718013" url="https://pl.wikipedia.org/wiki?curid=2718013" title="Zevenbergen">
Zevenbergen

Zevenbergen – holenderskie miasto położone w Brabancji Północnej w pobliżu Bredy. Zevenbergen było do 1997 r. samodzielną gminą, a obecnie jest stolicą gminy Moerdijk. Miejscowość liczy ok. 14.000 mieszkańców. Jest miastem partnerskim Opalenicy.
Linki zewnętrzne.
Oficjalna strona Gminy Moerdijk (NL)

</doc>
<doc id="2718014" url="https://pl.wikipedia.org/wiki?curid=2718014" title="Kraj Bassari">
Kraj Bassari

Kraj Bassari - region kulturowy w południowo-wschodnim Senegalu, w pobliżu granicy z Gwineą, w 2012 roku wpisany na listę światowego dziedzictwa UNESCO. 
Geograficznie kraj Bassari stanowi północny kraniec masywu Futa Dżalon, stąd dominuje pagórkowaty krajobraz, porośnięty roślinnością strefy Sudanu. Gospodarka opiera się między innymi na tarasowa uprawie ryżu.
Region ten zamieszkany jest przez ludność należącą do kilku plemion, głównie Bassari, od których wziął swoją nazwę, a także Fula, Wolofów, Bambara, Malinke i Bedik. W pobliżu głównego miasta regionu - Kedougou - skupiają się tradycyjne wioski miejscowych plemion z typową architekturą, złożoną z gęsto popudowanych chat o stromych dachach krytych strzechą. Tradycyjne wioski to m.in. Bandafassi, znana z wyrobów wiklinowych, Indar, Ibel, Iwol z wielkiem baobabem uważanych przez miejscowych za święty, Salemata z cotygodniowym "lumo", Etiolo i Dindefelo.

</doc>
<doc id="2718016" url="https://pl.wikipedia.org/wiki?curid=2718016" title="Tadeusz Kopeć (poseł II RP)">
Tadeusz Kopeć (poseł II RP)

Tadeusz Kopeć (ur. 31 maja 1905 w Warszawie, zm. 2 listopada 1949 w Epping, w Wielkiej Brytanii) – polski prawnik, dziennikarz, działacz społeczny, polityk, poseł na Sejm IV kadencji (1935-1938) w II Rzeczypospolitej.
Życiorys.
Był synem Stanisława i Joanny z domu Trzcińskiej. Ukończył gimnazjum W. Giżyckiego w Warszawie, ukończył studia na Wydziale Prawno-Ekonomicznym Uniwersytetu Poznańskiego, gdzie uzyskał tytuł magistra praw. W wojsku uzyskał stopień podporucznika rezerwy.
Będąc uczniem działał w tajnym harcerstwie i OMN w Warszawie. W czasie studiów był wojewódzkim sekretarzem Zjednoczenia Pracy Miast i Wsi oraz współorganizatorem Związku Strzeleckiego w Wielkopolsce. Był wieloletnim sekretarzem generalnym Narodowo-Chrześcijańskiego Zjednoczenia Pracy. Pracował w środowiskach polonijnych na Śląsku Opolskim i w Berlinie. Pracował też jako dziennikarz w Poznaniu, Warszawie i Katowicach, był korespondentem Gazety Polskiej. 
W wyborach parlamentarnych w 1935 roku został wybrany posłem na Sejm IV kadencji (1935-1938) 42 663 głosami z okręgu nr 89, obejmującego powiat katowicki. W kadencji tej był sekretarzem Sejmu. Pracował w komisjach: budżetowej (od 1936 roku był zastępcą jej członka), pracy i regulaminowej (sekretarz). W marcu 1936 roku został wybrany do specjalnej komisji do spraw samorządu stołecznego, a w lutym 1938 roku – do specjalnej komisji do spraw samorządu miejskiego . 
Po wybuchu II wojny światowej we wrześniu 1939 roku wyjechał do Rumunii, gdzie w okresie maj–wrzesień 1940 roku był wiceprezesem zarządu i kierownikiem sekcji kulturalno-oświatowej Komitetu Obywatelskiego w Bukareszcie. Następnie przedostał się na Bliski Wschód, skąd dołączył jako oficer do II Korpusu Polskiego we Włoszech, od 1944 roku był szefem jego misji wojskowej w Awinionie. Po wojnie pozostał we Francji i zamieszkał w Paryżu. Pełnił tam m.in. funkcję wiceprezesa Zarządu Okręgu Francja Stowarzyszenia Polskich Kombatantów.

</doc>
<doc id="2718019" url="https://pl.wikipedia.org/wiki?curid=2718019" title="Skaleczenie">
Skaleczenie



</doc>
<doc id="2718024" url="https://pl.wikipedia.org/wiki?curid=2718024" title="Olimzon Bobojew">
Olimzon Bobojew



</doc>
<doc id="2718026" url="https://pl.wikipedia.org/wiki?curid=2718026" title="William Van Dijck">
William Van Dijck

William Van Dijck (ur. 24 stycznia 1961 w Leuven) – belgijski lekkoatleta specjalizujący się w biegu na 3000 metrów z przeszkodami, trzykrotny uczestnik letnich igrzysk olimpijskich (Los Angeles 1984, Seul 1988, Barcelona 1992).

</doc>
<doc id="2718029" url="https://pl.wikipedia.org/wiki?curid=2718029" title="Jonathan Marray">
Jonathan Marray

Jonathan Marray (ur. 10 marca 1981 w Liverpoolu) – brytyjski tenisista, zwycięzca Wimbledonu 2012 w grze podwójnej.
Kariera tenisowa.
Zawodowym tenisistą Marray był w latach 2000–2017. Wielokrotnie wygrywał i osiągał finały w zmaganiach rangi ATP Challenger Tour w grze podwójnej. Najwyższe – 215. miejsce w singlu osiągnął podczas notowania 25 kwietnia 2005 roku. 28 stycznia 2013 roku zanotował 15. pozycję w deblu, co było jego najwyższą lokatą.
Podczas Wimbledonu 2012 zwyciężył w zawodach gry podwójnej mężczyzn. Był on pierwszym Brytyjczykiem od czasów Marka Coxa w 1977 roku, który dostał się do półfinałów debla na kortach All England Lawn Tennis and Croquet Club. Marray to także pierwszy brytyjski finalista Wimbledonu w grze podwójnej od 1960 roku i pierwszy triumfator od 1936 roku. W zawodach wystąpił dzięki dzikiej karcie przyznanej przez organizatorów. Razem z partnerem, którym był Frederik Nielsen, pokonali rozstawione pary w tym m.in. najbardziej utytułowanych deblistów – braci Bryanów. W meczu o mistrzostwo zmierzyli się z Robertem Lindstedtem oraz Horią Tecău, których pokonali 4:6, 6:4, 7:6(5), 6:7(5), 6:3. Łącznie Marray triumfował w 3 turniejach ATP World Tour oraz uczestniczył w 5 finałach.

</doc>
<doc id="2718035" url="https://pl.wikipedia.org/wiki?curid=2718035" title="Amir Karakulow">
Amir Karakulow



</doc>
<doc id="2718036" url="https://pl.wikipedia.org/wiki?curid=2718036" title="Alina Krawczyk">
Alina Krawczyk



</doc>
<doc id="2718041" url="https://pl.wikipedia.org/wiki?curid=2718041" title="Tadeusz Norek">
Tadeusz Norek



</doc>
<doc id="2718048" url="https://pl.wikipedia.org/wiki?curid=2718048" title="Puchar Świata w biegach na nartorolkach 2012">
Puchar Świata w biegach na nartorolkach 2012

Sezon 2012 Pucharu Świata w biegach na nartorolkach rozpoczął się 16 czerwca w chorwackim Oroslavlje, a zakończył się dnia 16 września we włoskim Toblach.
Pucharu Świata bronili Włoch Simone Paredi (zakończył sezon na trzecim miejscu) i Norweżka Guro Stroem Solli (zakończyła karierę).
Triumfatorami zostali reprezentanci Szwecji Anders Svanebo i Marika Sundin. Puchar Narodów obroniła Rosja.
Rywalizację juniorek na piątym miejscu zakończyła Urszula Łętocha. Polka wygrała trzy zawody. Polska głównie dzięki jej punktom znalazła się na siódmym miejscu w Pucharze Narodów.
Klasyfikacja Generalna.
Mężczyźni.
1. Anders Svanebo
2. Sergio Bonaldi
3. Simone Paredi
4. Romain Claudon
5. Marcus Johansson
6. Eugenio Bianchi
7. Jewgenij Abdurakhmanov
8. Igor Glushkov
9. Alessio Berlanda
10. Emmanuelle Sbabo
Kobiety.
1. Marika Sundin
2. Ksenia Kohonova
3. Elena Rodina

</doc>
<doc id="2718050" url="https://pl.wikipedia.org/wiki?curid=2718050" title="Ulica Kurzanoga w Poznaniu">
Ulica Kurzanoga w Poznaniu

Ulica Kurzanoga – ulica w Poznaniu na Starym Rynku.
Jej przebieg jest równoległy do osi północ-południe. Jej poprzednia nazwa to: "Kurzegasse" (do 1918 i 1939-1945). Wytyczona została w XIV wieku. Jest to ulica przebiegająca na tyłach domków budniczych, w obrębie bloku śródrynkowego. Z obu stron zakończona jest bramami osadzonymi w łukach. Stanowi drogę dojazdu i podwórze dla mieszkańców domków budniczych i okolicznych restauracji. Nazwa pochodzi z błędnego tłumaczenia "Kurzegasse (niem. krótka uliczka)".

</doc>
<doc id="2718053" url="https://pl.wikipedia.org/wiki?curid=2718053" title="Ofiarowanie Maryi w świątyni (fresk Giotta)">
Ofiarowanie Maryi w świątyni (fresk Giotta)

Ofiarowanie Maryi w świątyni – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa. Historia rodziców Marii i jej samej pochodziła głównie z trzynastowiecznej "Złotej legendy" autorstwa Jakuba de Voragine'a oraz z Protoewangelii Jakuba z II wieku.
Na wieść od anioła o przyszłym poczęciu dziecka, Anna ofiarowała je Bogu: Według legendy, gdy Maria miała trzy lata została przedstawiona w Świątyni jerozolimskiej i przy niej się wychowała jako dziewica aż do osiągnięcia wieku zamążpójścia. Giotto przedstawił wątek w podobnej scenerii co pierwszy fresk z kaplicy "Wypędzenie Joachima z świątyni", choć pod innym kątem. Maria stoi przed arcykapłanem a za nią stoi Anna i Joachim. Ojciec częściowo zasłonięty jest przez sługę niosącego na barku kosz z rzeczami Marii. Obok Joachima stoi Starzec Symeon. Równowaga kompozycji jest zachowane dzięki odpowiedniemu zestawieniu pustych i zapełnionych przestrzeni. Umiejętne rozmieszczenie postaci podkreśla tę równowagę. 

</doc>
<doc id="2718055" url="https://pl.wikipedia.org/wiki?curid=2718055" title="USS Sunfish (SSN-649)">
USS Sunfish (SSN-649)

USS Sunfish (SSN-649) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Quincy Shipbuilding według projektu SCB-188A.

</doc>
<doc id="2718056" url="https://pl.wikipedia.org/wiki?curid=2718056" title="USS Whale (SSN-638)">
USS Whale (SSN-638)

USS Whale (SSN-638) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Quincy Shipbuilding według projektu SCB-188A.

</doc>
<doc id="2718057" url="https://pl.wikipedia.org/wiki?curid=2718057" title="Chrystus i jawnogrzesznica">
Chrystus i jawnogrzesznica



</doc>
<doc id="2718061" url="https://pl.wikipedia.org/wiki?curid=2718061" title="Kazimierz Lemańczyk">
Kazimierz Lemańczyk

Kazimierz Lemańczyk (ur. 1953) – artysta plastyk, grafik, malarz. 
Absolwent Państwowego Liceum Sztuk Plastycznych w Bydgoszczy, gdzie w 1973 roku uzyskał tytuł technika sztuk plastycznych w specjalności techniki graficzne. Od 1973 roku studiował na Wydziale Sztuk Pięknych Uniwersytetu Mikołaja Kopernika w Toruniu. Dyplom, w pracowni grafiki prof. Edmunda Piotrowicza, obronił w 1978 roku. 
Obok grafiki warsztatowej, jako środków wyrazu używa też technik malarskich – do najczęściej stosowanych przez artystę należy akwarela. Oprócz klasycznych prac olejnych i akrylowych stosuje także pastel, posługuje się równie często technikami mieszanymi oraz własnymi, uzyskując oryginalne efekty fakturowe, teksturowe i kolorystyczne. Zajmuje się również projektowaniem graficznym i poligrafią, fotografią artystyczną oraz edytorstwem.
Lemańczyk prezentował swoją twórczość na 43. wystawach indywidualnych, również za granicą, na wielu wystawach zbiorowych i prezentacjach sztuki polskiej w kraju i za granicą (m.in. Francja, Niemcy). Jest członkiem Związku Polskich Artystów Plastyków. Jego prace znajdują się w zbiorach w Austrii, Belgii, Bułgarii, Czechach, Francji, Holandii, Kanadzie, Niemczech, Stanach Zjednoczonych, Watykanie, Wielkiej Brytanii i na Węgrzech.

</doc>
<doc id="2718064" url="https://pl.wikipedia.org/wiki?curid=2718064" title="Stadion Korakuen">
Stadion Korakuen

Korakuen Stadium – tokijski stadion baseballowy wyburzony w 1987 roku.
Stadion po zbudowaniu był siedzibą Yomiuri Giants, który to zespół przeniósł się do Tokyo Dome, wybudowanego na miejscu stadionu Korakuen.
W 1988 roku stadion był gospodarzem mistrzostw Japan Series. Miał pojemność 50.000 osób. Był również siedzibą japońskiej Baseball Hall of Fame, tu po raz pierwszy rozegrano mecz NFL poza Stanami Zjednoczonymi, w 1976 roku gościł tu Mirage Bowl.

</doc>
<doc id="2718066" url="https://pl.wikipedia.org/wiki?curid=2718066" title="Sezon snookerowy 2012/2013">
Sezon snookerowy 2012/2013

Kalendarz najistotniejszych (w szczególności rankingowych) turniejów snookerowych w sezonie 2012/2013.

</doc>
<doc id="2718067" url="https://pl.wikipedia.org/wiki?curid=2718067" title="Jesion Kolumnowy">
Jesion Kolumnowy

Jesion Kolumnowy bądź Jesion przy Drodze Objazdowej – jesion wyniosły o pomnikowych rozmiarach rosnący w Białowieskim Parku Narodowym, aktualnie drugi potężny jesion Białowieskiego Parku Narodowego i całej Puszczy Białowieskiej, jeden z najpotężniejszych jesionów w Polsce.
Pień drzewa posiada obwód 525 cm na wysokości 130 cm od postawy (w 2011 roku) i wysokości (40,4 m).
Wysokość strzały pnia do pierwszej gałęzi wynosi 21 m, konary mają blisko 20 m. Pierwsze wzmianki pochodzą z około roku 1950, wtedy obwód drzewa miał wynosić 410 cm.
Tomasz Niechoda szacuje jego wiek na ok. 200-250 lat. Pod względem rozmiarów może z nim konkurować jedynie jesion rosnący w Wetlinie w Bieszczadach, który jest grubszy (615 cm obwodu pnia) lecz niższy (31 m). Nie jest najwyższym jesionem w Puszczy Białowieskiej. Rekordzista mierzy 44,8 m wysokości, ma jednak tylko 408 cm obwodu pnia.
Zdaniem niektórych przyrodników jest to najpiękniejsze drzewo Puszczy Białowieskiej. Drzewo jest wciąż w dobrej kondycji i stale przyrasta, w latach 2005-2008 jego obwód powiększył się o ok. 20 cm. Obecnie jest jednym z trzech jesionów przekraczających 5 metrów w obwodzie.

</doc>
<doc id="2718069" url="https://pl.wikipedia.org/wiki?curid=2718069" title="Jesion – puszczański rekordzista">
Jesion – puszczański rekordzista

Jesion – puszczański rekordzista – jesion wyniosły o rozmiarach pomnikowych rosnący w Białowieskim Parku Narodowym, jest najpotężniejszym i najbardziej okazałym jesionem Białowieskiego Parku Narodowego i całej Puszczy Białowieskiej, aktualnie najwyższy jesion w Polsce i prawdopodobnie najwyższe drzewo liściaste w Polsce.
Obwód pnia drzewa na wysokości 130 cm od postawy wynosi 408 centymetrów (2011 r.), wysokość drzewa wynosi 44,8 metrów (pomiar dokonany został dalmierzem laserowym). Podobną wysokość ma w Polsce topola czarna rosnąca na Bielanach w Warszawie (podawana wysokość waha się 43–45 m), jednak w 2007 utraciła wierzchołek.
Tomasz Niechoda szacuje jego wiek na ok. 200-250 lat.
Niechoda przypuszcza, że rozmiary drzewa wynikają z bliskości grupy świerków o wysokości 46-47 metrów.
Pień jesionu jest lekko pochylony w kierunku południowo-zachodnim. Obok rośnie jeszcze jeden jesion o wysokości 41–42 m i obwodzie pnia 408 cm (dane z 2008).

</doc>
<doc id="2718070" url="https://pl.wikipedia.org/wiki?curid=2718070" title="Stadion Hankyu Nishinomiya">
Stadion Hankyu Nishinomiya

Stadion Hankyu – stadion w Japonii. Zburzony w 2005 r.

</doc>
<doc id="2718071" url="https://pl.wikipedia.org/wiki?curid=2718071" title="Jesion przy Carskiej Tropinie">
Jesion przy Carskiej Tropinie

Jesion przy Carskiej Tropinie – pomnikowy jesion wyniosły rosnący w Puszczy Białowieskiej, aktualnie najpotężniejszy jesion w zagospodarowanej części Puszczy Białowieskiej. Od roku 2002 drzewo jest martwe. Pień drzewa ma nieregularny kształt, korona jest zwarta. Miejsce, w którym rośnie, w 1996 roku włączone zostało do Białowieskiego Parku Narodowego.
Jest najpotężniejszym i najbardziej okazałym jesionem Puszczy Białowieskiej, o obwodzie pnia 510 centymetrów na wysokości 130 cm od postawy (w 2008 roku). Wysokość drzewa wynosi 37 metrów (pomiar dokonany został dalmierzem laserowym w roku 2008).
Wiek drzewa szacowany jest na około 250 lat.
Jesion wymieniony został w książce J. B. Falińskiego „Park Narodowy w Puszczy Białowieskiej”.
Konary drzewa oraz pień stopniowo tracą korę.

</doc>
<doc id="2718073" url="https://pl.wikipedia.org/wiki?curid=2718073" title="Jesion Olbrzym">
Jesion Olbrzym

Jesion Olbrzym – jesion wyniosły o rozmiarach pomnikowych rosnący w Puszczy Białowieskiej, jeden z najpotężniejszych jesionów w Puszczy Białowieskiej; rośnie na terenie Białowieskiego Parku Narodowego. Pień ma lejkowaty kształt u podstawy.
Drzewo ma obwód pnia 521 centymetrów na wysokości 130 cm od postawy (w 2008 roku); wysokość drzewa wynosi 38 metrów (pomiar dokonany został dalmierzem laserowym w roku 2008); wysokość strzały pnia do pierwszej gałęzi wynosi 16-17 metrów.
Obwód pnia u podstawy wynosi 710 cm.
Wiek drzewa szacowany jest na około 250 lat. Jesion został „znaleziony” i opisany przez Tomasza Niechodę w 2008 roku. Przedtem nikt go nie opisywał. W odległości 20 metrów rośnie inny potężny jesion o obwodzie pnia 464 cm.
Kondycja drzewa nie jest w najlepszym stanie; korona utraciła wiele gałęzi i jest przerzedzona.

</doc>
<doc id="2718074" url="https://pl.wikipedia.org/wiki?curid=2718074" title="Jesion z naroślą">
Jesion z naroślą

Jesion z naroślą – jesion wyniosły o rozmiarach pomnikowych rosnący w Puszczy Białowieskiej, jeden z najpotężniejszych jesionów w Puszczy Białowieskiej; rośnie na terenie Białowieskiego Parku Narodowego. Rośnie w środowisku, w którym jest dużo wilgoci.
W roku 2008 był trzecim potężnym jesionem Puszczy Białowieskiej, po Jesionie Olbrzymie i Jesionie Kolumnowym. Obwód pnia na wysokości 130 centymetrów od postawy wynosi 455 centymetrów (w 2008 roku), całkowita wysokość drzewa wynosi 37-38 metrów (pomiar dokonany został dalmierzem laserowym w roku 2008); wysokość strzały pnia do pierwszej gałęzi wynosi 17-18 metrów.
Wiek drzewa szacowany jest na około 250 lat. Nazwa drzewa pochodzi od narośli osadzonej na południowej stronie pnia, 1,5 m od ziemi. Podstawa pnia jest porośnięta mchem.
Kondycja drzewa nie jest w najlepszym stanie; korona drzewa jest zwarta, konary zwrócone do góry, częściowo już przerzedzona.

</doc>
<doc id="2718076" url="https://pl.wikipedia.org/wiki?curid=2718076" title="Dąb na Łagierach">
Dąb na Łagierach

Dąb na Łagierach – pomnikowy dąb szypułkowy rosnący w Białowieskim Parku Narodowym, jedna z legend BPN. Obecnie drzewo jest martwe.
Przez długi okres drzewo uchodziło za najgrubszy dąb rosnący na terenie BPN. Obwód pnia na wysokości 130 cm od postawy wynosi 628 cm (według pomiarów z 2009 roku), wysokość drzewa wynosiła 29-30 metrów (według pomiarów z 2007; pomiar dokonany został dalmierzem laserowym). Pod względem obwodu pnia zajmuje obecnie czwarte miejsce wśród dębów rosnących na terenie BPN.
Obwód pnia u podstawy wynosi 706 cm. Pod względem obwodu pnia jest czwartym dębem BPN.
Całkowita wysokość strzały pnia dębu wynosi 19 – 20 m. Korona drzewa złożona z trzech niedużych konarów. W 2009 roku odłamał się wierzchołek dębu i obecnie dąb mierzy 24-25 metrów.
Dąb wykiełkował w XVII wieku. Pierwsze wzmianki o dębie pochodzą z połowy XX wieku. Drzewo uschło w 2006 roku, lecz zdaniem niektórych nastąpiło to wcześniej.
W pobliżu drzewa rosną drzewa owocowe, a uroczysko nosi nazwę „Łagiery”, od rosyjskiego „łagier” (obóz).

</doc>
<doc id="2718077" url="https://pl.wikipedia.org/wiki?curid=2718077" title="Dąb prof. Karpińskiego">
Dąb prof. Karpińskiego

Dąb Prof. Karpińskiego – pomnikowy dąb szypułkowy rosnący w Białowieskim Parku Narodowym, jedno z najwcześniej sfotografowanych drzew Puszczy Białowieskiej i jeden z jej najpotężniejszych dębów. Rośnie w 370 oddziale BPN.
Przez długi okres drzewo uchodziło za najgrubszy dąb rosnący na terenie BPN. Obwód pnia na wysokości 130 cm od postawy wynosi 601 cm (według pomiarów z 2011 roku), wysokość drzewa 42,2 metrów. Pod względem obwodu pnia zajmuje obecnie czwarte miejsce wśród dębów rosnących na terenie BPN.
Całkowita wysokość strzały pnia dębu wynosi ok. 30 metrów. Korona drzewa jest symetryczna.
Wiek dębu szacowany jest na około 400 lat. Pierwszy opis dębu dokonany został w 1930 roku przez Jana Karpińskiego. Ocenił on jego wiek na około 350 lat, a wysokość na 37 metrów. Obwód miał wówczas wynosić 460 cm. Tomasz Niechoda nazwał go Dębem Prof. Karpińskiego, ze względu na jego zasługi w ochronie Puszczy Białowieskiej. 
Sfotografowany został przez Karpińskiego, który opublikował jego fotografię w 1930 roku. Spośród dębów Puszczy Białowieskiej jedynie Dąb Jagiełły sfotografowany został wcześniej.
Drzewo jest w dobrej kondycji, żaden z konarów korony nie jest suchy, a na pniu nie ma ubytków kory.

</doc>
<doc id="2718078" url="https://pl.wikipedia.org/wiki?curid=2718078" title="Dąb przy Wilczym Szlaku">
Dąb przy Wilczym Szlaku

Dąb przy Wilczym Szlaku – pomnikowy dąb szypułkowy rosnący w Białowieskim Parku Narodowym, jedna z atrakcji turystycznych na terenie Obrębu Hwoźna Białowieskiego Parku Narodowego, przy Wilczym Szlaku.
Obwód pnia drzewa na wysokości 130 cm od postawy wynosi 561 centymetrów (według pomiarów z 2009 roku), wysokość drzewa wynosi 36 metrów (według pomiarów z 2009).
Obwód pnia u podstawy wynosi 725 cm, obwód pnia na wysokości 180 cm wynosi 535 cm.
Korona drzewa jest stosunkowo niewielka, atutem drzewa jest kolumnowy pień, którego średnica tylko nieznacznie się zmniejsza aż do pierwszych gałęzi korony.
Dąb wykiełkował w XVII wieku. Drzewo rośnie w wilgotnym miejscu. Pierwsze o nim wzmianki pochodzą z połowy XX wieku. Fotografie dębu sporządził i opublikował Janusz Korbel.

</doc>
<doc id="2718079" url="https://pl.wikipedia.org/wiki?curid=2718079" title="Dąb przy bagnisku">
Dąb przy bagnisku

Dąb przy bagnisku – pomnikowy dąb szypułkowy rosnący w Białowieskim Parku Narodowym, jeden z najpotężniejszych dębów Puszczy Białowieskiej, w roku 2011 był drugim potężnym dębem BPN. Dąb rośnie na skraju bagniska.
Przez długi okres drzewo uchodziło za najgrubszy dąb rosnący na terenie BPN. Obwód pnia na wysokości 130 centymetrów od postawy wynosi 676 cm (według pomiarów z 2011 roku), wysokość drzewa wynosi 35,6 metrów (według pomiarów z 2011).
Wysokość pnia do pierwszej gałęzi wynosi 15-16 metrów.
Korona drzewa jest stosunkowo niewielka, atutem drzewa jest kolumnowy pień, którego średnica tylko nieznacznie się zmniejsza aż do pierwszych gałęzi korony.
Dąb wykiełkował w XVI wieku. Drzewo rośnie w wilgotnym miejscu. Drzewo zostało sfotografowane w latach 30. XX wieku i jest jednym z pierwszych sfotografowanych drzew BPN. W odróżnieniu od Maćka drzewo nie wzbudzało większego zainteresowania ze strony pracowników BPN.
Korona drzewa tworzona była niegdyś przez cztery konary, jeden z nich odłamał się w latach 90. I spoczywa dziś u podstawy drzewa. Dąb jest w dobrej kondycji, jakkolwiek jego korona jest przerzedzona.

</doc>
<doc id="2718080" url="https://pl.wikipedia.org/wiki?curid=2718080" title="Terrestra Silverstream">
Terrestra Silverstream

Terrestra Silverstream – piłka futbolowa firmy Adidas wyprodukowana na potrzeby Mistrzostw Europy w Piłce Nożnej w 2000 roku. Nazwa nawiązuje do rzek w krajach gospodarzy i ich srebrzystego koloru - Holandii i Belgii.
Pod względem technologicznym piłka była ulepszoną wersją Tricolore i różniła się znacznie od dotychczas produkowanych. Warstwa zewnętrzna została wykonana z paneli z pianki poliuretanowej, która nadała przedmiotowi miękkość w dotyku i większą łatwość w prowadzeniu. Wewnętrzna strona wyłożona została warstwą ściśniętych mikrobalonów wypełnionych gazem, która miała zapewnić precyzyjny kierunek lotu po uderzeniu, jak i odpowiednio rozkładać siły podczas uderzenia nogą lub głową. Była pierwszą piłką testowaną w kosmosie.

</doc>
<doc id="2718081" url="https://pl.wikipedia.org/wiki?curid=2718081" title="Dąb Bartny">
Dąb Bartny

Dąb Bartny – pomnikowy dąb szypułkowy rosnący w Białowieskim Parku Narodowym. 
Opis.
Dąb wykiełkował w XVI wieku. Tomasz Niechoda szacuje jego wiek na 400-450 lat. Pień drzewa jest kolumnowy, korona jest mało rozłożysta. Przez długi czas uchodziło ono za najgrubszy dąb rosnący na terenie BPN. Obwód pnia na wysokości 130 cm od postawy wynosi 610 cm (według pomiarów z 2007 roku), wysokość drzewa wynosi 41 metrów (według pomiarów z 2007); wysokość do pierwszej gałęzi wynosi 16-17 metrów.
Drzewo uschło na początku XXI wieku, między 2001 a 2003 rokiem. Stoi na terenie Białowieskiego Parku Narodowego, przy ścieżce turystycznej do dębu Jagiełły.
Nazwa dębu pochodzi od barci, która była niegdyś w tym dębie bartnym u podstawy korony. W XIX wieku w barci tego dębu hodował pszczoły bartnik białowieski – Paweł Buszko. Obecnie barć jest zarośnięta.
Drzewo było opisywane w wielu wydawnictwach, opisywał je Jan Jerzy Karpiński oraz Janusz Bogdan Faliński, który zalicza je do dębów późno wypuszczających liście na wiosnę.

</doc>
<doc id="2718082" url="https://pl.wikipedia.org/wiki?curid=2718082" title="Dąb Hugo Conwentza">
Dąb Hugo Conwentza

Dąb Hugo Conwentza – pomnikowy dąb szypułkowy rosnący w Białowieskim Parku Narodowym, jeden z najpotężniejszych i najsłynniejszych dębów Puszczy Białowieskiej obok Dębu Jagiełły oraz Dębu Cara. Drzewo stoi na terenie Białowieskiego Parku Narodowego przy głównej ścieżce turystycznej, jako jedna z jego atrakcji.
Obwód pnia na wysokości 130 cm od postawy wynosi 690 centymetrów (według pomiarów z 2009 roku), wysokość drzewa wynosi 36.8 metrów (według pomiarów z 2009).
Nazwa dębu nadana została przez Tomasza Niechodę, ze względu za zasługi Hugo Conwentza podczas I wojny światowej dla ochrony zakątka Puszczy ukrytego w ramionach rzeki Narewki oraz Hwoźnej (później BPN).
Dąb wykiełkował w XVI wieku, Niechoda szacuje jego wiek na 400-450 lat. Pień drzewa jest prosty, korona składa się z mało rozłożystych konarów.
Żywotność dębu jest dobra; rośnie na żyznym siedlisku. W jego sąsiedztwie rośnie kilka innych potężnych dębów.

</doc>
<doc id="2718083" url="https://pl.wikipedia.org/wiki?curid=2718083" title="Sosna z wiszącym śniotem">
Sosna z wiszącym śniotem

Sosna z wiszącym śniotem lub Sosna ze śniotem na hwozdowni – pomnikowa sosna rosnąca w Białowieskim Parku Narodowym, jedna z najlepiej zachowanych martwych sosen Puszczy Białowieskiej. Drzewo uschło w XIX wieku. Na liście drzew bartnych Karpińskiego figuruje na pozycji 67. Sosna znajduje się w oddziale 284.
Obecny obwód pnia na wysokości 130 cm od postawy wynosi 300 cm (według pomiarów z 2010 roku), obecna wysokość drzewa wynosi 16 metrów (według pomiarów z 2010).
Nazwa sosny pochodzi od śniota, tj. potężnej dębowej deski służącej do zabezpieczenia barci przed drapieżnikami. Obecnie w BPN jest jeszcze około 100-150 sosen z barciami i wielka liczba sosen z wyżarami, jednak sosen z wiszącym na niej śniotem jest tylko pięć.
Drzewo wykiełkowało w XVII wieku, uschło w końcu XIX wieku. Drzewo opisał Jan Jerzy Karpiński w latach 30. XX wieku:
Sosna: pierśnica 81 cm, wysokość 16 m. Wierzchołek obcięty. Drzewo martwe, konary odłamane, bez kory. Barć na wysokości 5,5 m, wykończona. Otwór bartny od południa Drzewo pochylone na południowy wschód. "Klucze" i "hwozdownia" w dobrym stanie. Śniot wisi na "hwozdowni", "płaszki" brak. Dodatkowe "oko" z lewej strony, w górze barci.

</doc>
<doc id="2718085" url="https://pl.wikipedia.org/wiki?curid=2718085" title="Sosna bartna przy trasie turystycznej (BPN)">
Sosna bartna przy trasie turystycznej (BPN)

Sosna bartna przy trasie turystycznej – sosna o rozmiarach pomnikowych rosnąca w Białowieskim Parku Narodowym, jedna z najlepiej znanych i najczęściej opisywanych sosen bartnych Puszczy Białowieskiej. Obecnie jest martwa. Na liście drzew bartnych Karpińskiego figuruje na pozycji 63.
Obwód pnia sosny na wysokości 130 cm od postawy wynosił niegdyś 390 centymetrów (według pomiarów z 2007 roku), wysokość drzewa wynosi 22 metrów (według pomiarów z 2007).
Obecnie w BPN jest jeszcze około 100-150 sosen z barciami, ta jednak uchodzi za najsłynniejszą.
Drzewo uschło na przełomie lat 50. i 60. XX wieku, zostało powalone przez wiatr w 2004 roku i ulega powolnemu rozkładowi. Dawniej było atrakcją turystyczną, rosło w miejscu, gdzie kończy się ścieżka turystyczna.
Jan Jerzy Karpiński sporządził opis drzewa w latach 30. XX wieku. Według jego opisu, sosna – wtedy jeszcze żywa – miała pierśnicę pnia o wartości 160 cm, wysokość drzewa wynosiła 22 metrów. Pierwsza barć znajdowała się na wysokości 6 metrów, druga na wysokości 10 metrów; jest wyżar długości 1,7 metra. Na obciętym wierzchołku widoczna „nakrywka”. Otwory bartne od wschodu, drzewo pochylone na wschód.

</doc>
<doc id="2718087" url="https://pl.wikipedia.org/wiki?curid=2718087" title="Sosna przy Dziedzince">
Sosna przy Dziedzince

Sosna przy Dziedzince – pomnikowa sosna zwyczajna rosnąca w Białowieskim Parku Narodowym, olbrzym sosnowy, w chwili obecnej druga pod względem rozmiarów sosna Puszczy Białowieskiej, po sośnie Marta, która rośnie w zagospodarowanej części puszczy.
Obecny obwód pnia na wysokości 130 cm od postawy wynosi 360 cm (według pomiarów z 2009 roku), obecna wysokość drzewa wynosi 39,8 metrów (według pomiarów Tomasza Niechody z 2009 roku).
Pomimo iż w tej chwili jest drugą potężną sosną Puszczy Białowieskiej, a pierwszą w PBN, w przeszłości kilka sosen przewyższało ją rozmiarami. Na początku XX wieku rekordzistką była sosna z oddziału 402, której obwód pnia wynosił 410 cm, została powalona w latach 20. XX wieku. Po niej rekordzistką była sosna z oddziału 318, o obwodzie pnia ponad 390 cm, drzewo zamarło w latach 60. lub 70..
Żywotność sosny jest dobra, jej wiek jest szacowany na około 300 lat.

</doc>
<doc id="2718088" url="https://pl.wikipedia.org/wiki?curid=2718088" title="Świerk Olbrzym">
Świerk Olbrzym

Świerk Olbrzym – świerk pospolity o rozmiarach pomnikowych rosnący w Białowieskim Parku Narodowym, olbrzym świerkowy, w obecnej chwili najpotężniejszy świerk Puszczy Białowieskiej.
Obecny obwód pnia na wysokości 130 cm od postawy wynosi 484 cm (według pomiarów z 2008 roku), obecna wysokość drzewa wynosi 44,2 metra (według pomiarów z 2008). Podstawa pnia jest mocno rozbudowana i ma 6 metrów obwodu.
Drzewo wykiełkowało w XVIII wieku. Przeżyło gradację kornika z początku XXI wieku.
U nasady pnia znajduje się dziupla. Świerk został znaleziony przez Tomasza Niechodę w 2008 roku, we wcześniejszych inwentaryzacjach nie był uwzględniany.
Żywotność świerka jest dobra, korona pokryta gęstym igliwiem.

</doc>
<doc id="2718090" url="https://pl.wikipedia.org/wiki?curid=2718090" title="Świerk Kolumnowy">
Świerk Kolumnowy

Świerk Kolumnowy – świerk pospolity o rozmiarach pomnikowych rosnący w Białowieskim Parku Narodowym, olbrzym świerkowy, do roku 2011 był najwyższym świerkiem Puszczy Białowieskiej.
Obecny obwód pnia na wysokości 130 cm od postawy wynosi 413 cm (według pomiarów z 2008 roku), obecna wysokość drzewa wynosi 50,2 metra (według pomiarów z 2008). Pod względem obwodu pnia ustępuje tylko Świerkowi Olbrzymowi. W roku 2011 świerk został przerośnięty przez inny świerk z BPN (51,8 m).
Drzewo wykiełkowało w XVIII wieku; rośnie w oddziale 369. Obok rośnie potężna lipa, o obwodzie pnia przekraczającym 5 metrów, nieco dalej olbrzymi jesion – puszczański rekordzista.
Drzewo zostało opisane przez Karpińskiego, który oszacował jego wiek na ok. 200 lat, a jego obwód na 520 cm. Obwód został przesadzony.
Żywotność świerka jest dobra.

</doc>
<doc id="2718091" url="https://pl.wikipedia.org/wiki?curid=2718091" title="Świerk Gigant">
Świerk Gigant

Świerk Gigant – świerk pospolity o rozmiarach pomnikowych rosnący w Białowieskim Parku Narodowym, olbrzym świerkowy, jeden z najpotężniejszych świerków polskiej części Puszczy Białowieskiej.
Obecny obwód pnia drzewa na wysokości 130 cm od postawy wynosi 361 cm (według pomiarów z 2007 roku), wysokość drzewa wynosi 48,6 metrów (według pomiarów z 2007). Pod względem obwodu pnia ustępuje tylko Świerkowi Olbrzymowi.
Drzewo wykiełkowało w XIX wieku. Miejsce, w którym rośnie, leży w dobrze zachowanym fragmencie lasu świeżego, z dużym udziałem drzew o rozmiarach pomnikowych. W odległości 80 metrów rośnie olbrzymi dąb oraz grupa potężnych świerków, niewiele ustępujących świerkowi Gigantowi.
Drzewo ma prostą kolumnę i symetryczną koronę, podstawa pnia nie ma beczkowatego kształtu, jak inne olbrzymie świerki, ani żadnych zbędnych narośli.
Żywotność świerka jest dobra, nie ma ubytków w korze.

</doc>
<doc id="2718093" url="https://pl.wikipedia.org/wiki?curid=2718093" title="Świerk z okolic Zwierzyńca">
Świerk z okolic Zwierzyńca

Świerk z okolic Zwierzyńca – pomnikowy świerk pospolity rosnący na skraju zrębu, w pobliżu osady Zwierzyniec, olbrzym świerkowy, jeden z najpotężniejszych świerków polskiej części Puszczy Białowieskiej.
Obecny obwód pnia na wysokości 130 cm od postawy wynosi 394 centymetrów (według pomiarów dokonanych przesz Tomasza Niechodę w 2009 roku), obecna wysokość drzewa wynosi 46 metrów (według pomiarów z 2009).
Drzewo wykiełkowało w XIX wieku; jego wiek jest szacowany na najwyżej 200 lat.
Drzewo ocalało w czasach rabunkowej eksploatacji puszczy, gdy nie obowiązywały zakazy zabraniające wycinkę olbrzymich drzew (polanka obok niego powstała w wyniku wycinki).
Świerk, jak na swoje rozmiary, jest w bardzo dobrej kondycji; korona drzewa jest dorodna, gęsto pokryta igliwiem. Dzięki polanie świerk jest łatwy do fotografowania.

</doc>
<doc id="2718095" url="https://pl.wikipedia.org/wiki?curid=2718095" title="Świerk z rezerwatu krajobrazowego im. Władysława Szafera">
Świerk z rezerwatu krajobrazowego im. Władysława Szafera

Świerk z rezerwatu krajobrazowego – pomnikowy świerk pospolity rosnący na terenie rezerwatu krajobrazowego im. Władysława Szafera, w dobrze zachowanym fragmencie lasu; olbrzym świerkowy, jeden z najpotężniejszych świerków polskiej części Puszczy Białowieskiej, obwodem pnia ustępuje tylko Świerkowi Olbrzymowi, ale przewyższa go pod względem objętości drewna (25–30 m3).
Obecny obwód pnia drzewa na wysokości 130 cm od postawy wynosi 426 cm (według pomiarów z 2009 roku), całkowita wysokość drzewa wynosi 46 metrów (według pomiarów z 2009).
Drzewo wykiełkowało w XVIII wieku; od roku 1993 jest pomnikiem przyrody.
Drzewo ocalało w czasach rabunkowej eksploatacji puszczy; olbrzymie świerki na terenie zagospodarowanej Puszczy Białowieskiej są rzadkością.
Żywotność drzewa umiarkowana.

</doc>
<doc id="2718096" url="https://pl.wikipedia.org/wiki?curid=2718096" title="Lipa przy Drodze Objazdowej">
Lipa przy Drodze Objazdowej

Lipa przy Drodze Objazdowej – lipa o rozmiarach pomnikowych rosnąca w Białowieskim Parku Narodowym, przy drodze objazdowej; jedna z najpotężniejszych lip Puszczy Białowieskiej.
Obwód pnia na wysokości 130 cm od postawy wyniósł w 2011 roku 585 cm, a wysokość drzewa – 32,5 metrów. Wysokość kolumny pnia do pierwszej gałęzi wynosi 17-18, a całkowita wysokość kolumny pnia wynosi 23-24 metrów. Obwód pnia od lat 50. XX w. wzrósł o około 70 centymetrów. Według pomiarów Tomasza Niechody w 2007 roku obwód pnia na wysokości 130 cm od postawy wynosił 580 cm, a wysokość drzewa zmierzona dalmierzem laserowym wynosiła 32 metrów. Dawniej przez szereg lat podawano, że lipa ma 43 metry. 
Wiek drzewa szacowany jest na 250-300 lat; jego korona jest rozłożysta, u podstawy pień pokryty jest licznymi naroślami.
Drzewo zostało sfotografowane przez Hereźniaka i opublikowane w książce Falińskiego „Zielone grądy i czarne bory Białowieży”. Przy fotografii podano, że jest to "najpotężniejsza lipa o wysokości 43 m i średnicy 166 cm w wieku 300 lat, rośnie w Parku Narodowym".
Żywotność drzewa jest dobra jak na jego wiek. W roku 2010 drzewo utraciło jeden ze swoich głównych konarów.

</doc>
<doc id="2718102" url="https://pl.wikipedia.org/wiki?curid=2718102" title="Lekcjonarz 1">
Lekcjonarz 1

Lekcjonarz 1 (według numeracji Gregory-Aland), oznaczany przy pomocy siglum ℓ "1" – rękopis Nowego Testamentu pisany uncjałą na pergaminie w języku greckim z X wieku. Służył do czytań liturgicznych. Dawniej był znany jako Codex Colbertinus 700, następnie jako Codex Regius 278. Jest rzadko cytowany w krytycznych wydaniach Nowego Testamentu.
Opis rękopisu.
Kodeks zawiera wybór lekcji z Ewangelii do czytań liturgicznych, na 265 pergaminowych kartach (30 cm na 24 cm). Służył do czytań od święta Paschy do Zielonych Świąt.
Tekst rękopisu pisany jest dwoma kolumnami na stronę, 10 linijek w kolumnie, 7-8 liter w linijce. Stosuje przydechy i akcenty pochodzące od oryginalnego skryby.
Historia.
W przeszłości kodeks był rozmaicie datowany. Montfaucon datował go na wiek VIII. Datę tę podtrzymali Wettstein i Scrivener. Gregory datował go na X wiek (z wahaniem), Henri Omont na XIV. Obecnie INTF datuje go na wiek X.
Rękopis badał Bernard de Montfaucon, który opublikował pierwsze jego facsimile (patrz ilustracja). Scholz kolacjonował jego tekst. Rękopis badali Paulin Martin oraz Henri Omont.
Na listę rękopisów Nowego Testamentu wciągnął go Johann Jakob Wettstein, który umieścił go w grupie lekcjonarzy i nadał mu numer 1. Pozycja ta została podtrzymana na liście Gregory'ego i Alanda.
Obecnie przechowywany jest we Francuskiej Bibliotece Narodowej (Gr. 278) w Paryżu.
Jest rzadko cytowany w naukowych wydaniach greckiego "Novum Testamentum" Nestle-Alanda (UBS3). NA27 oraz NA28 nie cytują go.

</doc>
<doc id="2718103" url="https://pl.wikipedia.org/wiki?curid=2718103" title="Lekcjonarz 2">
Lekcjonarz 2

Lekcjonarz 2 (według numeracji Gregory-Aland), oznaczany przy pomocy siglum ℓ "2" – rękopis Nowego Testamentu pisany uncjałą na pergaminie w języku greckim z X wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 257 pergaminowych kartach (28,6 cm na 21,8 cm). Lekcje pochodzą z Ewangelii Jana, Mateusza i Łukasza. Stosuje noty muzyczne (neumy).
Tekst rękopisu pisany jest dwoma kolumnami na stronę, 18 linijek w kolumnie.
Historia.
Paleograficznie datowany jest na wiek XI. Rękopis badał Johann Jakob Wettstein, Scholz, Paulin Martin oraz Henri Omont.
Obecnie przechowywany jest we Francuskiej Bibliotece Narodowej (Gr. 280) w Paryżu.
Kodeks nie jest cytowany w naukowych wydaniach greckiego "Novum Testamentum" Nestle-Alanda.

</doc>
<doc id="2718104" url="https://pl.wikipedia.org/wiki?curid=2718104" title="SDJuSSzOR Charków">
SDJuSSzOR Charków



</doc>
<doc id="2718105" url="https://pl.wikipedia.org/wiki?curid=2718105" title="Gliese 676">
Gliese 676

Gliese 676 (GJ 676) – gwiazda podwójna w gwiazdozbiorze Ołtarza, odległa o 52 lat świetlnych od Słońca. Jaśniejszy składnik układu, Gliese 676 A ma układ planetarny.
Nazwa.
Nazwa gwiazdy pochodzi z katalogu Gliesego, liczba „676” jest numerem kolejnym w katalogu.
Charakterystyka.
Główny składnik układu, Gliese 676 A, jest czerwonym karłem należącym do typu widmowego M0 V. Ma masę 0,71 ± 0,04 i metaliczność ([Fe/H]) 0,23 ± 0,10. Gwiazda ta ma układ planetarny, składający się z przynajmniej czterech planet. Był to trzeci znany czerwony karzeł (po GJ 876 i GJ 581) z tak licznym układem planetarnym.
Druga gwiazda, Gliese 676 B, to słabszy czerwony karzeł typu widmowego M3 V. Gwiazdy dzieli na niebie 50 sekund kątowych, co przekłada się na odległość w przestrzeni równą co najmniej 800 au; okres obiegu pary wokół wspólnego środka masy to co najmniej 20 tysięcy lat.
Układ planetarny.
Odkrycie pierwszej planety, GJ 676 Ab, ogłoszono w 2009. Ma ona masę minimalną wynoszącą około 4,7 mas Jowisza i obiega gwiazdę w odległości 1,8 au. Astrometria wskazuje, że nachylenie jej orbity do kierunku obserwacji to ok. 45°, zatem jej rzeczywista masa to 6,7 . Wykryty w badaniach długookresowy trend wskazywał, że w układzie znajduje się jeszcze jedna planeta-olbrzym na dalekiej orbicie.
Badania opublikowane w 2012 uwzględniające dłuższe pomiary zmian prędkości radialnej wzmocniły argument za istnieniem dalekiej planety i pozwoliły na odkrycie dwóch następnych planet okrążających tę gwiazdę. Planety GJ 676 Ad i GJ 676 Ae mają masy minimalne około 4,4 i 11,5 mas Ziemi i krążą w odległościach 0,04 i 0,19 au od gwiazdy. Najdalsza, czwarta planeta GJ 676 Ac ma masę minimalną około 6,8 i orbituje wokół gwiazdy w odległości ok. 6,6 au.
Dwie planety krążące najbliżej gwiazdy zostały określone jako superziemie, choć mogą być też minineptunami; dwie bardziej odległe planety to gazowe olbrzymy.

</doc>
<doc id="2718107" url="https://pl.wikipedia.org/wiki?curid=2718107" title="Herb Nienieckiego Okręgu Autonomicznego">
Herb Nienieckiego Okręgu Autonomicznego

Herb Nienieckiego Okręgu Autonomicznego (ros: "Герб Ненецкого автономного округа") – jest oficjalnym symbolem Nienieckiego Okręgu Autonomicznego, przyjętym w obecnej formie 4 października 2007 r. przez okręgowe zgromadzenie deputowanych.
Opis i symbolika.
Francuska tarcza herbowa podzielona na dwa poziome pola. Górne barwy srebrnej, dolne barwy zielonej. Oba pola nie są oddzielone jednolitą linią, lecz taką, której nadano formę krokwi. Pośrodku tarczy błękitny okrąg z wpisanym w niego srebrnym płomieniem. Zarówno w górnym jak i dolnym polu umieszczono symbol nawiązujący do ornamentyki miejscowych ludów, korona w formie rogów renifera, o dwóch zębach, które przy ich końcach rozdwajają się i jedne z nich ukierunkowane zostają do wnętrza. Symbol w górnym polu o barwie zielonej, w dolnym polu o barwie srebrnej (odwrotnie do kolorystyki pól). Całość wieńczy korona herbowa. Jest ona barwy złotej, o charakterze otwartym, z siedmioma zębami, środkowy zakończony kolejnym odwołaniem do lokalnego folkloru. Tarczę herbową otaczają dwie wstęgi orderowe. Z prawej heraldycznej strony (lewa z punktu widzenia obserwatora) jest to wstęga Orderu Przyjaźni Narodów w kolorach srebra, czerwieni, błękitu, złota i zieleni. Z lewej heraldycznej strony (prawa z punktu widzenia obserwatora) znajduje się Order Czerwonego Sztandaru Pracy ze wstęgą w odcieniach srebra i błękitu.
Ornament użyty w obu polach herba jest nawiązaniem do tradycji ludowych Nieńców i jest używany przez nich w ich kulturze, wzornictwie i odpowiadać ma ich charakterowi narodowemu. Ma on reprezentować ich tradycyjny sposób życia, w górnym polu jest nawiązaniem do tradycyjnego domostwa nienieckiego, w dolnym polu do rogów renifera - który stanowi ważne zwierzę nie tylko w ich kulturze, ale także w gospodarce. Ogień płonący pośrodku ma znaczenie życiodajne, szczególnie ważne w trudnych warunkach regionu o ciężkim klimacie i niskich temperaturach. Jest on też symbolem siły, daje światło, poczucie bezpieczeństwa i ciepło. Srebrna barwa płomienia w błękitnym okręgu ma też być odwołaniem do zasobów naturalnych regionu - ropy i gazu. Srebro, zieleń i błękit użyte w herbie symbolizują harmonię trzech żywiołów: nieba (srebro), ziemi (zieleń) i wody (błękit). Srebro ma oddawać szczerość i szczodrość mieszkańców, a także symbolizować rosyjską północ z jej śniegami. Zieleń oznacza tundrę, a także nadzieję i wolność. Natomiast błękit rzekę Peczorę, która według wierzeń Nieńców łączy świat żywych ze światem ich przodków, a także przeszłość z przyszłością. Złota korona, która wieńczy tarczę ma podkreślać status Nienieckiego Okręgu Autonomicznego jako ważnego podmiotu Federacji Rosyjskiej. Dwie wstęgi orderowe mają podkreślać zasługi okręgu wobec kraju. W 1972 r. został on udekorowany Orderem Przyjaźni Narodów, a w 1979 r. Orderem Czerwonego Sztandaru Pracy.
Historia.
Jednostka administracyjna stworzona dla Nieńców powstała 15 lipca 1929 r. jako okręg narodowy, a pod obecną postacią okręgu autonomicznego funkcjonuje od 1977. W czasach sowieckich nie obowiązywały oznaczenia zgodne z dawnymi tradycjami heraldycznymi. W użyciu była symbolika związania z ideologią i instytucjami komunistycznymi. Czasami w użyciu znajdowały się emblematy ukazujące głowę renifera lub inne wyobrażenia nawiązujące do kultury Nieńców. Okrągły emblemat ze srebrną głową renifera i wypisaną nazwą podmiotu pojawia się w latach siedemdziesiątych i był on od czasu do czasu używany jako symbol okręgu. Rozpad Związku Radzieckiego i przemiany jakie zachodziły w Rosji w latach dziewięćdziesiątych sprawiły, że pojawiły się możliwości i zapotrzebowanie na stworzenie herbu zgodnego z zasadami rosyjskiej heraldyki. 
W 1999 r. w związku z siedemdziesiątą rocznicą utworzenia okręgu pojawiają się okolicznościowe projekty herbów i godeł mających uświetnić tą uroczystość. Jednym z nich był wspomniany błękitny emblemat ze srebrną głową renifera. W sierpniu 1999 r. zostało przyjęte inne okolicznościowe godło. Był to błękitny okrąg ze wpisaną w niego złotą głową renifera zwróconą w heraldyczną lewą stronę (prawą z perspektywy widza) i datą powstania okręgu "1929" umieszczoną nad porożem. Poniżej nazwa okręgu, a powyżej głowy kolejny okrąg barwy czerwonej, w złotym obramowaniu przedstawiający nieniecką chatę w kolorze złota oraz element zaczerpnięty z miejscowego folkloru. Do końca 2001 r. godło to (po uwzględnieniu kilku poprawek, np. usunięcia daty) służyło za nieoficjalny symbol Nienieckiego Okręgu Autonomicznego i jako takie pojawiało się na fasadach budynków administracji, na dokumentach urzędowych oraz dyplomach i oficjalnych listach.
27 stycznia 2000 r. Zgromadzenie Deputowanych Nienieckiego Okręgu Autonomicznego przegłosowało ustanowienie zupełnie nowego herbu, ale ustawa nie została podpisana przez gubernatora, lecz skierowana do dalszych prac. Utworzono grupę roboczą do spraw stworzenia propozycji herbu, która rozpoczęła prace. W grudniu 2002 r. zostały one przedstawione do konsultacji społecznych i eksperckich. Projekt zakładał użycie tarczy hiszpańskiej o jednolitym zielonym polu. W nie wpisana miała zostać srebrna głowa renifera, zwrócona w heraldyczną prawą stronę (lewą z perspektywy widza), ozdobiona złotą uprzężą, łeb zwrócony miał być w górę. W prawym górnym rogu (lewym) ośmioramienna złota gwiazda, a całość ozdobiona złotą koroną o trzech zębach i kamieniach szlachetnych w barwach czerni i błękitu. Renifer miał być odwołaniem do tradycji i kultury Nieńców. Uprząż oznaczać miała, że zwierzę jest ujarzmione i odnosi się z miłością i troską do ludzi. Gwiazda nawiązywała do Gwiazdy Polarnej i była symbolem energii witalnej oraz odwołaniem do zasobów naturalnych regionu. Srebro podkreślało czystość, szlachetność i piękno przyrody. Złoto bogactwo, a czerń i błękit kamieni szlachetnych to odwołanie do mądrości, kolejny raz do bogactw naturalnych oraz dni i nocy polarnych. Zieleń została użyta jako kolor symbolizujący młodość, nadzieję i witalność. Herb ten był używany, jako nieoficjalny symbol, do roku 2004. Herb w swojej obecnej formie został ustanowiony 4 października 2007 r., a w Państwowym heraldycznym rejestrze Federacji Rosyjskiej otrzymał on numer 3610. Użycie herbu jest regulowane przez specjalną ustawę zgromadzenia deputowanych. Na jej podstawie musi się on znajdować na fasadach budynków, związanych zarówno z władzą prawodawczą jak i wykonawczą, a także w biurach i salach posiedzeń najwyższych władz okręgowych. Powinien być także umieszczany pieczęciach, listach gratulacyjnych, dyplomach oraz wszystkich ważnych dokumentach wytwarzanych przez okręgową administrację. Dozwolone jest użycie bez wstąg orderowych i korony jako samej tarczy herbowej.

</doc>
<doc id="2718109" url="https://pl.wikipedia.org/wiki?curid=2718109" title="Herb Chanty-Mansyjskiego Okręgu Autonomicznego – Jugry">
Herb Chanty-Mansyjskiego Okręgu Autonomicznego – Jugry

Herb Chanty-Mansyjskiego Okręgu Autonomicznego – Jugry (ros: "Герб Ханты-Мансийского автономного округа — Югры") – jest oficjalnym symbolem Chanty-Mansyjskiego Okręgu Autonomicznego – Jugry. Pierwsza wersja przyjęta 14 września 1995 r. Aktualna wersja została zatwierdzona 24 grudnia 2020 r. 
Opis i symbolika.
Na polu pokrytym błękitem i zielenią znajduje się srebrny ptak "Kat uhup voy" z dwiema orlimi głowami na długich szyjach, czterema nogami i ogonem widocznym między głowami a szyjami, jak paw, i szeroko wyciętym w kolory pola; tarcza zwieńczona jest złotą korona ziemi z siedmioma widocznymi zębami, której środek uzupełnia płomień, oraz paskiem narodowego ornamentu na obręczy.
Posiadacze tarcz – dwa złote niedźwiedzie o czarnych oczach i nosach, podtrzymujące dwa złote tyczki z flagami państwowymi Chanty-Mansyjskiego Okręgu Autonomicznego – Jugry u stóp zielonych gałęzi cedrowych z zielonymi stożkami; motto „Czynami wielka” (ros: "Делами великая") – linia z hymnu okręgu autonomicznego – wypisane jest srebrnymi literami na lazurowej wstążce.
Historia.
Wersja 1995 roku.
Francuska tarcza herbowa barwy czerwonej, a w nią wpisana kolejna tarcza, o nietypowym kształcie, która dominuje w całym herbie. Podzielona na dwa poziome pola. Prawe heraldyczne (lewe z punktu widzenia obserwatora) barwy błękitnej, lewe heraldyczne (prawe) barwy zielonej. Wewnętrzna tarcza okalana złotym obramowaniem. W dwa pola wpisane wyobrażenie, będące odwołaniem do pochodzącego z folkloru rdzennej ludności obwodu, Chantów i Mansów, podwójnego ptaka. Z wewnętrzną tarczą połączona niejako korona herbowa w formie srebrnej korony, o czterech zębach, z tego dwa środkowe są rozdwojone i zwrócone ku wewnątrz. Podwójną tarczę okala wieniec z liści sosny, z zawieszoną u dołu błękitna wstęgą, na której srebrnymi literami w języku rosyjskim widnieje napis "Jugra". 
Srebrna korona użyta w herbie pochodzi z tradycji miejscowych ludów i jest nawiązaniem do ornamentyki ludowej. Ma ona być stylizowana na poroże jelenia, który zamieszkiwał te obszary i był ważnym zwierzęciem w tradycjach lokalnych ludów. Wieniec sosnowy ma oddawać, że więcej niż połowa Chanty-Mansyjskiego Okręgu Autonomicznego pokryta jest lasami, które stanowią o pięknie regionu, ale także mają ważny wpływ na gospodarkę. Ten sam symbol widnieje we fladze okręgu, a także w herbie obwodu tiumeńskiego, z którym administracyjnie związana jest Jugra. Wyobrażenie dwugłowego srebrnego ptaka zajmujące centralne miejsce na tarczy herbowej zostało zaczerpnięte z lokalnych wierzeń i podań miejscowych ludów ugrofińskich. Dwa ptaki stykają się ze sobą ogonami, a swymi skrzydłami podtrzymywać mają słońce - źródło życia i kolejny ważny element w kulturze ludów autochtonicznych. Umieszczony na błękitnej szarfie drugi człon nazwy regionu, "Jugra", został dodany w 2003 r. decyzją prezydenta Władimira Putina i ma być odwołaniem do dawnego staroruskiego określenia tych ziem. Użyta kolorystyka ma podkreślać geograficzne i etnograficzne uwarunkowania okręgu. Błękit jest odwołaniem do rzek i jezior znajdujących się na tym obszarze, a zieleń do mnogości lasów. Barwa srebrna (biała) nawiązuje do śniegów jakie pokrywają ziemie okręgu przez większą część roku, złoto ma oddawać chwalebną przeszłość, a czerwień symbolizuje życie, piękno i odwagę. 
Chanty-Mansyjski Okręg Autonomiczny w obecnej postaci został powołany do życia 7 października 1977 r. jako wynik przekształcenia Chanty-Mansyjskiego Okręgu Narodowościowego i w czasach sowieckich nie posiadał własnego herbu. W powszechnym użyciu obowiązywała symbolika związana z ideologią i instytucjami komunistycznymi. Sytuacja zmieniła się, gdy doszło do rozpadu Związku Radzieckiego, a na terenie Federacji Rosyjskiej zaczęło dochodzić do przemian. Pojawiło się wówczas zapotrzebowanie na stworzenie własnego znaku heraldycznego, który symbolizowałby ten okręg autonomiczny. 14 września 1995 r. okręgowa duma przyjęła herb, który obowiązuje obecnie. 20 września tego samego roku został on zaakceptowany przez gubernatora okręgu. Jego użycie regulowane jest specjalną ustawą. Na jej podstawie herb musi być umieszczany na fasadach budynków, związanych zarówno z władzą prawodawczą jak i wykonawczą, a także w biurach i salach posiedzeń najwyższych władz okręgowych. Musi on także znajdować się na pieczęciach, listach gratulacyjnych, dyplomach oraz wszystkich ważnych dokumentach wytwarzanych przez okręgową administrację.

</doc>
<doc id="2718111" url="https://pl.wikipedia.org/wiki?curid=2718111" title="Herb Żydowskiego Obwodu Autonomicznego">
Herb Żydowskiego Obwodu Autonomicznego

Herb Żydowskiego Obwodu Autonomicznego () – jest oficjalnym symbolem znajdującego się na terytorium Rosji, Żydowskiego Obwodu Autonomicznego, przyjętym w obecnej formie 31 lipca 1996 roku przez zgromadzenie prawodawcze.
Opis i symbolika.
Francuska tarcza herbowa o stosunku szerokości do wysokości - 8:9 barwy akwamarynowej. Tarczę na trzy pola dzielą dwie wstęgi. Od góry w barwach srebrnej, błękitnej i znów srebrnej oraz w dolnej części tarczy, kolejny raz o barwach srebrnej, błękitnej i srebrnej. Obie kombinacje pasów, zarówno dolna jak i górna, są takie same, a jej srebrne elementy stanowią 1/50 całej tarczy. W środkowym polu złoty tygrys w czarne pasy. Zwrócony w heraldyczną lewą stronę (prawą z punktu widzenia obserwatora), znajdujący się w ruchu, jedna z jego przednich łap jest wyciągnięta. Jego ogon ułożony poziomo, nie jest ukierunkowany ani w górę ani w dół. Łeb zwierzęcia zwrócony jest w stronę obserwatora.
Pasy w barwach srebra i błękitu symbolizują rzeki Birę i Bidżan, które przepływają przez obszar obwodu. Dominujący kolor akwamaryny jest nawiązaniem do bezkresnych przestrzeni tajgi pokrywających ziemie obwodu oraz piękna przyrody. Zwierzę przedstawione w herbie to tygrys syberyjski, zamieszkujący tereny rosyjskiego dalekiego wschodu i będący symbolem regionu. Jest on ukazany w swoich naturalnych kolorach. Ma on symbolizować niezależność, dzielność, odwagę, a także determinację, mądrość oraz siłę. Jego orientacja w prawą stronę oraz zwrócenie łba w stronę obserwatora ma podkreślać niecodzienność historii Żydowskiego Obwodu Autonomicznego.
Historia.
Żydowski Obwód Autonomiczny powstał 7 maja 1934 roku i w okresie sowieckim nie posiadał herbu. W użyciu była symbolika związana z ideologią i instytucjami komunistycznymi. Zmiana nadeszła, dopiero gdy Związek Radziecki rozpadł się, a zmiany polityczne i społeczne jakie zaszły w Federacji Rosyjskiej w latach dziewięćdziesiątych XX wieku umożliwiły nawiązanie do tradycji heraldycznych. 31 lipca 1996 roku zgromadzenie prawodawcze regionu przyjęło herb, który w swej formie obowiązuje do dzisiaj. Jako że był on zgodny z tradycjami rosyjskiej heraldyki, otrzymał on numer 103 w Państwowym heraldycznym rejestrze Federacji Rosyjskiej. Jego użycie jest regulowane przez specjalną ustawę. Na jej podstawie herb musi być umieszczany na fasadach budynków związanych z władzą wykonawczą i ustawodawczą regionu, a także w biurach i na salach posiedzeń najwyższych władz obwodowych. Musi się on także znajdować na pieczęciach, dyplomach, listach gratulacyjnych oraz wszelkich dokumentach wytwarzanych przez administrację. 1 czerwca 2009 roku Centralny Bank Rosji wyemitował specjalną pamiątkową monetę, o wartości 10 rubli, na której rewersie umieszczony został herb Żydowskiego Obwodu Autonomicznego.

</doc>
<doc id="2718112" url="https://pl.wikipedia.org/wiki?curid=2718112" title="Godło Czukockiego Okręgu Autonomicznego">
Godło Czukockiego Okręgu Autonomicznego



</doc>
<doc id="2718115" url="https://pl.wikipedia.org/wiki?curid=2718115" title="Lekcjonarz 3">
Lekcjonarz 3

Lekcjonarz 3 (według numeracji Gregory-Aland), oznaczany przy pomocy siglum ℓ "3" – rękopis Nowego Testamentu pisany uncjałą na pergaminie w języku greckim z XI wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 281 pergaminowych kartach (29 cm na 22,5 cm). Lekcje pochodzą z Ewangelii Jana, Mateusza i Łukasza. Zawiera Menologium. Pewne partie rękopisu zostały utracone.
Tekst rękopisu pisany jest dwoma kolumnami na stronę, 19 linijek w kolumnie. Pod względem paleograficznym kształty liter Kodeksu Cypryjskiego, lekcjonarzy ℓ "296" oraz ℓ "1599".
Historia.
Paleograficznie datowany jest na wiek XI. Rękopis należał niegdyś do Aleksandra z Koryntu. Przywiózł go do Anglii z wyspy Zakintos archeolog George Wheeler w 1676 roku (wraz z minuskułami 68 oraz 95).
Rękopis badał John Mill, który wykorzystał go w swoim wydaniu greckiego Nowego Testamentu, Johann Jakob Wettstein, Scholz oraz William Hatch.
Obecnie przechowywany jest w bibliotece Lincoln College w Oksfordzie (Gr. II. 15), w Oksfordzie.
Rękopis nie jest cytowany w naukowych wydaniach greckiego "Novum Testamentum" Nestle-Alanda (UBS3, NA27).

</doc>
<doc id="2718116" url="https://pl.wikipedia.org/wiki?curid=2718116" title="Herb Kraju Chabarowskiego">
Herb Kraju Chabarowskiego

Herb Kraju Chabarowskiego (ros: "Герб Хабаровского края") – jest oficjalnym symbolem Kraju Chabarowskiego, przyjętym 26 października 2016 roku przez regionalną dumę. 
Opis i symbolika.
Na francuskiej tarczy herbowej w srebrnym polu siedzący na swych tylnych łapach niedźwiedź barwy czarnej, trzymający w swych łapach przyciśnięty do piersi herb Chabarowska. Z otwartą paszczą spogląda w prawą stronę (heraldyczną, lewą z perspektywy obserwującego) z wywieszonym ciemnoczerwonym (czerwonym) językiem i oczyma tego samego koloru. Srebrne są jego uszy, pazury i część paszczy.
Herb Kraju Chabarowskiego nawiązuje do miejskiego herbu Chabarowska, który zresztą został wpisany w godło kraju. Występujący na tym obszarze niedźwiedź azjatycki w herbie symbolizować ma siłę, waleczność, panowanie nad tajgą, nieustępliwość oraz obronę azjatyckich granic Federacji Rosyjskiej. Podkreślają to także otwarta paszcza, ostre pazury i ciemnoczerwony język. Delikatnie uchwycony herb miasta Chabarowska ma uzmysławiać opiekę zwierzęcia nad stolicą kraju. Niedźwiedź spogląda ku geograficznemu wschodowi, miejscu w którym wschodzi słońce oświetlające tereny Chabarowskiego Kraju.
Taka aranżacja herbu ma być hołdem dla historii regionu i kultury. Ma nawiązywać do charakterystyki klimatycznej i geograficznej obszaru, a także dla kultury ludności zamieszkującej daleki rosyjski wschód. W zamyśle twórców niedźwiedź jest nie tylko obrońcą i opiekunem, ale także symbolem samej Rosji. Ma on być historycznym pomostem między dawną Rosją, jej zwyczajami i ludowymi opowieściami (w których niedźwiedź często się pojawiał), prowadząc przez epokę odważnych rosyjskich eksploratorów, którzy odrywali daleką Azję. Niedźwiedź jest też obiektem kultu ludów autochtonicznych zamieszkujących ziemie nad Amurem. Symbolika barw użytych w herbie jest następująca. Czerwień symbolizować ma waleczność, odwagę i męstwo. Błękit – piękno, delikatność i wielkość. Czerń – rozsądek, pokorę i smutek. Złoto – bogactwo, sprawiedliwość i wspaniałomyślność. Srebro – czystość, dobro i niezależność. 
Autorem herbu jest pochodzący z Chabarowska artysta, Siergiej Łoginow (Сергей Логинов). Opis herbu jest regulowany ustawą Dumy Kraju Chabarowskiego (nr. 324) z 26 września 2001 roku.
Oprócz małego herbu istnieje także nieoficjalna wersja herbu wielkiego, niezatwierdzona i nieregulowana przepisami prawa, ale dopuszczona do użytku. W tej konfiguracji herb otoczony jest błękitną wstęga przeplataną złotymi liśćmi dębu. Całość wieńczy herbowa Wielka Korona Imperialna Rosji.

</doc>
<doc id="2718119" url="https://pl.wikipedia.org/wiki?curid=2718119" title="Herb Kraju Stawropolskiego">
Herb Kraju Stawropolskiego

Herb Kraju Stawropolskiego (ros: "Герб Ставропольского края") – jest oficjalnym symbolem Kraju Stawropolskiego, przyjętym w obecnej formie 15 maja 1997 r. przez regionalną dumę.
Opis i symbolika.
Francuska tarcza herbowa podzielona na dwa pola. W górnym barwy jasnego błękitu umieszczona złota twierdza, znajdująca się na srebrnym wzgórzu, do której prowadzi droga w jasnym odcieniu srebra. Zbocza wzgórza nachylone pod kątem, podobnie jak wiodąca na jego szczyt droga. Nad bramą fortecy wyobrażenie pentagramu. W dolnym polu barwy ciemnego błękitu złota mapa Kraju Stawropolskiego, przecięta szarą wstęgą w górnej części, w jej prawym heraldycznym krańcu (lewym z punktu widzenia obserwatora) srebrny krzyż oznaczający położenie na mapie stolicy regionu, miasta Stawropol. Tarcza okalana złotą obwódką. Oprócz tego okala ją też złoty wieniec składający się z liści dębu i kłosów pszenicy, a także wstęga w barwach rosyjskiej flagi kończąca się kokardą pod tarczą. Rolę korony herbowej spełnia dwugłowy orzeł zaczerpnięty z herbu Rosji.
Wyobrażenie twierdzy jest nawiązaniem do ufortyfikowanego punktu obronnego jaki na terenie dzisiejszego Stawropola został założony w 1777 r. do obrony południowych granic Imperium Rosyjskiego. Pentagram ma podkreślać warunki obronne oraz zapewniać o bezpieczeństwie regionu. Szara pozioma linia przebiegająca przez herb jest równoleżnikiem (45) na którym ulokowane jest miasto Stawropol. Złoty krzyż ma podkreślać tradycję chrześcijańską tych ziem oraz oznacza, że na tym terenie znajduje się prawosławna eparchia stawropolska i niewinnomysska. Użycie złotej barwy ma podkreślać, że leżące na południu Rosji to tereny szczególnie nasłonecznione, a słońce daje regionowi życie. Liście dębu i kłosy pszenicy pojawiające się jako element złotego wieńca mają symbolizować siłę, długowieczność i płodność. Użycie wstęgi w narodowych barwach rosyjskich oraz dwugłowego orła mają podkreślać, że Stawropolski Kraj jest integralną częścią Federacji Rosyjskiej.
Historia.
24 lipca 1822 r. Stawropol stał się stolicą obwodu kaukaskiego. 23 października 1828 r. imperator Mikołaj I Romanow zatwierdził herb dla obwodu. Tarcza francuska podzielona była na dwa pola. W górnym barwy złotej znajdował się dwugłowy rosyjski orzeł barwy srebrnej siedzący na srebrnym wzgórzu Kaukazu. W swych szponach dzierżący zielony wieniec laurowy, a na wzgórzu widnieje zerwany łańcuch, będący nawiązaniem do mitologicznego Prometeusza. W dolnym polu na błękitnym tle brązowy koń pędzący w heraldyczną prawą stronę (lewą z punktu widzenia obserwatora), na jego grzebiecie srebrny jeździec o rysach twarzy nawiązujących do autochtonicznych ludów kaukaskich. W ręku dzierży on naciągnięty łuk ze strzałą gotową do wystrzału. Jeździec pędzi po zielonym stepie, w tle srebrne góry Kaukazu. W 1847 r. obwód kaukaski został przekształcony w gubernię stawropolską, ale dotychczasowy herb pozostawał w użyciu. W 1859 r. pojawiła się propozycja jego zmiany. Miał on zostać przekształcony w złotą tarczę herbową, z czerwonym zarysowaniem twierdzy w nią wpisanym, a pośrodku czarnym krzyżem. Całość wieńczyć miała Wielka Imperialna Korona Rosji, a tarczę oplatać miał złoty wieniec liści dębowych, przeplatanych błękitną wstęgą Orderu św. Andrzeja Apostoła Pierwszego Powołania. Propozycja ta nie została zrealizowana, ale nowy herb pojawia się 5 lipca 1878 r., za panowania imperatora Aleksandra II Romanowa. Była to teraz zielona tarcza z widniejącym na niej czarnym wzgórzem, na którego szczycie znajdowała się złota forteca, a nad nią srebrna gwiazda. Całość wieńczyła Wielka Korona Imperialna Rosji oraz złoty dębowy wieniec przepleciony wstęgą orderową św. Andrzeja Apostoła Pierwszego Powołania. W tej formie obowiązywał on do 1917 r., gdy przewrót bolszewicki doprowadził do odrzucenia starego porządku wraz z prawami heraldyki. Zostały one zastąpione przez symbolikę związaną z władzą sowiecką.
Powrót do dawnych tradycji heraldycznych nastąpił po rozpadzie Związku Radzieckiego i transformacji jaka zaszła w Federacji Rosyjskiej w czasach postsowieckich. W 1994 r. zadecydowano o ustanowieniu nowego herbu dla Kraju Stawropolskiego. Proponowano by powrócić do dawnego herbu z czasów imperialnych, ale władze postanowiły o stworzeniu nowego wyobrażenia. Ogłoszono konkurs, który miał wyłonić najlepszy projekt. Rozstrzygnięto go 29 grudnia 1994 r., gdy duma regionalna zaakceptowała herb w formie jaka obowiązuje obecnie. Ostateczna forma została uchwalona 15 maja 1997 r. przez Dumę Kraju Stawropolskiego. Obowiązujący herb nie jest zgodny z zasadami heraldyki, dlatego nie może zostać zarejestrowany w Państwowym heraldycznym rejestrze Federacji Rosyjskiej. Trwają prace by dostosować herb Kraju Stawropolskiego do tych wymogów i uzyskać wpis do rejestru. Użycie herbu jest regulowane przez ustawę dumy. Uściśla ona w jaki okolicznościach herb może być używany. Jego umieszczenie jest nieodzowne na fasadach budynków, które są związane zarówno z władzą wykonawczą jak i prawodawczą regionu, a także w biurach i na salach posiedzeń najwyższych organów władz regionu. Herb musi się także pojawiać na pieczęciach, dyplomach, nagrodach, listach okolicznościowych i dokumentach wytwarzanych przez administrację.

</doc>
<doc id="2718122" url="https://pl.wikipedia.org/wiki?curid=2718122" title="Lekcjonarz 5">
Lekcjonarz 5

Lekcjonarz 5 (według numeracji Gregory-Aland), oznaczany przy pomocy siglum ℓ "5" – rękopis Nowego Testamentu pisany uncjałą na pergaminie w języku greckim z X wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 150 pergaminowych kartach (31 cm na 23 cm). Lekcje pochodzą z Ewangelii Jana, Mateusza i Łukasza. Niektóre karty kodeksu zostały utracone. Stosuje noty muzyczne (neumy).
Tekst rękopisu pisany jest dwoma kolumnami na stronę, 19 linijek w kolumnie, 7-12 liter w linijce.
Historia.
Paleograficznie datowany jest na wiek X. Rękopis badał John Mill, który wykorzystał go w swoim wydaniu greckiego Nowego Testamentu oraz Johann Jakob Wettstein.
Obecnie przechowywany jest w Bodleian Library (Barocci 202) w Oksfordzie.
Jest rzadko cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718123" url="https://pl.wikipedia.org/wiki?curid=2718123" title="Herb Kraju Nadmorskiego">
Herb Kraju Nadmorskiego

Herb Kraju Nadmorskiego () – oficjalny symbol Kraju Nadmorskiego, przyjęty w obecnej formie 22 lutego 1995 r. przez regionalne zgromadzenie prawodawcze.
Opis i symbolika.
Na francuskiej tarczy herbowej złoty kroczący tygrys. Zwierzę zwrócone jest w heraldyczną prawą stronę (lewą z perspektywy obserwatora), jego pasy i inne elementy barwy czarnej, paszcza rozwarta, kły złote, ogon uniesiony. Tarcza barwy zielonej z wpisanym w nią błękitnym krzyżem świętego Andrzeja. Tygrys znajduje się na pierwszym planie i przesłania krzyż.
Herb Kraju Nadmorskiego oparty jest na herbie jego stolicy, miasta Władywostok. Zwierzę znajdujące się w herbie jest tygrysem syberyjskim, który zamieszkuje te ziemie i jest jednym z ich najważniejszych symboli. Złota barwa tygrysa ma symbolizować zamożność i dostatek, a także wskazywać na różnorodność oraz bogactwo miejscowej flory i fauny. Tygrys ma symbolizować rozwój, a jego otwarta paszcza wskazuje, że jest on gotowy do odparcia każdych ataków i tym samym strzeże on rosyjskich granic na wschodzie. Zgodnie z tradycjami heraldycznymi ogon tygrysa jest uniesiony, co ma pokazywać, że nie jest on tchórzem. Użycie krzyżu św. Andrzeja jest hołdem złożonym św. Andrzejowi Apostołowi, który był jednym z najważniejszych świętych czczonych na Rusi, a sam krzyż wszedł jako symbol na banderę rosyjskiej marynarki wojennej. W herbie Kraju Nadmorskiego krzyż ma wskazywać na położenie geograficzne obszaru leżącego nad Pacyfikiem oraz jego rolę jako ważnej bazy dla rosyjskiej Floty Oceanu Spokojnego. Zieleń użyta w herbie to nawiązanie do tajgi, a sam kolor ma symbolizować nadzieję, a błękit wskazywać na przyjaźń.
Historia.
Tygrys pojawia się w herbie Władywostoku 16 marca 1883 r. z nadania imperatora Aleksandra III Romanowa. Należał on wówczas do imperialnego obwodu nadmorskiego, w herbie którego znajdowały się dwa czarne, dymiące wulkany z czerwonymi językami ognia, oddzielone od siebie błękitną wstęgą, na srebrnym tle. W 1917 r. upada Imperium Rosyjskie wraz z dynastią Romanowów, a w wyniku przewrotu październikowego do władzy dochodzą bolszewicy. W okresie sowieckim w użyciu była przede wszystkim symbolika związana z ideologią komunistyczną, tradycje heraldyczne odeszły w zapomnienie. Zostały one wskrzeszone wraz z rozpadem Związku Radzieckiego i przemianami jakie dokonały się w Federacji Rosyjskiej w latach dziewięćdziesiątych.
W 1994 r. władze regionu powołały specjalną komisję, która miała zająć się opracowaniem herbu. Na jej czele stał zastępca gubernatora obwodu, a w jej skład weszli artyści, historycy i specjaliści od heraldyki. Rozpatrzyła ona ponad 200 projektów i propozycji, ale większość z nich nie spełniała kanonów sztuki. Problemem był także fakt, że Kraj Nadmorski w obecnej postaci powstał w 1938 r. i miał niewiele wspólnego z noszącym tę samą nazwę obwodem z czasów imperialnych – sprawiało to, że de facto brakowało tradycji heraldycznej dla regionu tego szczebla. W propozycjach padało umieszczenie w herbie głowy jelenia, ale uznano, że motyw ten często powtarza się w rosyjskiej heraldyce, proponowano też kwiat lotosu, ale propozycja ta została odrzucona. W końcu zdecydowano się na syberyjskiego tygrysa, który jako rzadko występujący osobnik, stanowi jeden z symboli regionu.
Ostatecznie komisja wybrała projekt, który zyskał uznanie ekspertów. Został on rozpatrzony pozytywnie 22 lutego 1995 r. przez Zgromadzenie Prawodawcze Kraju Nadmorskiego. 29 maja 1995 r. został on natomiast zaakceptowany przez gubernatora regionu. Herb Kraju Nadmorskiego zapisano pod numerem 519 w Państwowym heraldycznym rejestrze Federacji Rosyjskiej. Jego użycie reguluje odpowiednia ustawa. Użycie herbu jest regulowane przez specjalną ustawę zgromadzenia deputowanych. Na jej podstawie herb musi być umiejscowiony na fasadach budynków, związanych zarówno z władzą prawodawczą jak i wykonawczą regionu, a także w biurach i salach posiedzeń najwyższych władz krajowych. Powinien się także znajdować na pieczęciach, listach gratulacyjnych, dyplomach oraz na dokumentach wytwarzanych przez regionalną administrację. Herb może występować także w formie wielkiej. na jego tarczy umieszczana jest wtedy Wielka Korona Imperialna Rosji, a otaczają ją złoty wieniec z liści dębu, przeplatany wstęgą Orderu św. Andrzeja Apostoła Pierwszego Powołania.

</doc>
<doc id="2718125" url="https://pl.wikipedia.org/wiki?curid=2718125" title="Herb Kraju Kamczackiego">
Herb Kraju Kamczackiego

Herb Kraju Kamczackiego (ros: "Герб Камчатского края") – jest oficjalnym symbolem rosyjskiego Kraju Kamczackiego, przyjętym w obecnej formie 17 lutego 2010 r. przez zgromadzenie prawodawcze.
Opis i symbolika.
We francuską tarczę herbową barwy srebrnej wpisane trzy czarne wulkany. Prawy z nich jest najwyższy (heraldyczny, z perspektywy obserwatora jest to lewy), a lewy najniższy. Ich szczyty barwy srebrnej i na każdym z nich umieszczone czerwone języki ognia w białym obramowaniu. W ich tle symbol czerwonego wschodzącego słońca. Promienie słoneczne barwy czerwonej oddzielone od słońca białą obwódką. Nad nimi niebieskie trójkąty. Dolne pole tarczy w barwie błękitnej. Od czarnych wulkanów oddziela je biała wstęga.
Wulkany Kamczatki stanowią symbol regionu i zostały wpisane na Listę światowego dziedzictwa UNESCO, dlatego też pojawiają się w herbie. Wyobrażenie czerwonego słońca ma wskazywać położenie geograficzne regionu, miejsce gdzie słońce wschodzi. Szczyty wulkanów są ośnieżone i tym samym stanowią odwołanie do warunków klimatycznych tych ziem. Dolne pole tarczy w barwie błękitnej to odwołanie do Oceanu Spokojnego nad którym znajduje się Kraj Kamczacki. Elementy czerwono-biało-błękitne umieszczone nad wschodzącym słońcem zostały zaczerpnięte z lokalnego folkloru i mają oddawać ornamentykę używaną w sztukach ludowych. Błękit wykorzystany w herbie ma symbolizować wielkość i potęgę regionu, który pełni ważną rolę na wschodzie Rosji i strzeże jej wschodnich rubieży. Biel to nawiązanie do czystości, pokoju i honoru.
Historia.
Pierwsze propozycje nadania herbu regionowi, który obecnie znany jest jako Kamczacki Kraj, pojawiają się w połowie XIX wieku. W 1850 r. przedstawiono projekt, który miał ustanowić herbem regionu jednogłowego złotego orła, na błękitnym tle. W lewym szponie heraldycznym (prawym z perspektywy widza) trzymać miał złoty harpun przewiązany dwoma linami, zwrócony ku górze. W prawym szponie heraldycznym (lewym) złoty łuk z dwoma złotymi strzałami. Całość wieńczyć miała Wielka Korona Imperialna Rosji, ale projekt ten nie został zaakceptowany. W 1851 r. obwodowi kamczackiemu nadano oficjalny herb. W srebrnej tarczy trzy czarne wzgórza, zwieńczone czerwonymi językami ogniami i smugami dymu. Całość zwieńczona Wielką Koroną Imperialną Rosji. Pod tą postacią miał on przetrwać aż do upadku Imperium Rosyjskiego w 1917 r., a następnie w wyniku przewrotu bolszewickiego został on zastąpiony symboliką związaną z nowym systemem komunistycznym.
Sytuację zmienił rozpad Związku Radzieckiego i przemiany jakie dokonały się w Federacji Rosyjskiej w latach dziewięćdziesiątych XX wieku. 5 maja 2004 r. obwód kamczacki uzyskał własny herb, który oparty był na dawnym wyobrażeniu heraldycznym pochodzącym z czasów imperialnych. Był on podobny do obecnie używanej formy, różnił się jedynie kilkoma detalami, takimi jak uwzględnienie fal w oceanie. Nie zawierał także elementów ornamentyki ludowej i symboliki wschodzącego słońca. 1 lipca 2007 r. z połączenia obwodu kamczackiego i Koriackiego Okręgu Autonomicznego powstał Kraj Kamczacki. Władze nowego podmiotu Federacji rozpisały konkurs na symbolikę regionu, w której wzięli udział zarówno regionalni artyści i heraldycy jak i pochodzący z innych obszarów Rosji. Autorem zwycięskiego projektu został Iwan Carkow. 17 lutego 2010 r. herb został oficjalnie zaakceptowany przez zgromadzenie prawodawcze. Użycie herbu reguluje specjalna ustawa. Na jej podstawie herb Kraju Kamczackiego musi być umieszczany na fasadach budynków, należący zarówno do władzy ustawodawczej jak i wykonawczej regionu, jak i w biurach najwyższych urzędników kraju oraz na salach posiedzeń organów przedstawicielskich. Herb powinien się znajdować także na pieczęciach, listach okolicznościowych i gratulacyjnych, dyplomach oraz dokumentach wytwarzanych przez administrację regionalną. 

</doc>
<doc id="2718126" url="https://pl.wikipedia.org/wiki?curid=2718126" title="Herb Kraju Permskiego">
Herb Kraju Permskiego

Herb Kraju Permskiego (ros: "Герб Пермского края") – jest oficjalnym symbolem rosyjskiego Kraju Permskiego, przyjętym w obecnej formie 28 grudnia 1995 roku (za czasów istnienia obwodu permskiego).
Opis i symbolika.
Na francuskiej tarczy herbowej o jednolitym czerwonym polu srebrny niedźwiedź. Zwrócony w heraldyczną prawą stronę (lewą z punktu widzenia obserwatora), jedna z jego łap wyciągnięta, co wskazywać ma na ruch zwierzęcia. Jego pazury, uszy i oczy barwy czarnej. Na swym grzbiecie niesie księgę Ewangelii w barwie złotej, ozdobioną prawosławnym krzyżem umieszczonym na okładce. Stronice księgi w barwie srebrnej, jej inne elementy w różnych odcieniach złota. Na księdze umieszczona wariacja krzyża w formie maltańskiej. Całość wieńczy zamknięta korona w barwach złota, srebra i czerwieni, ze złotym krzyżem na jej szczycie. Wieńczy ją także dwanaście srebrnych kolistych kamieni szlachetnych, sześć po każdej ze stron
Herb jest kopią znaku heraldycznego będącego oficjalnym symbolem obwodu permskiego. Ten natomiast był kopią herbu miasta Perm, które było stolicą obwodu (a obecnie jest stolicą Kraju Permskiego). Jedyne różnice polegają na dodaniu korony herbowej i zastosowaniu delikatnie zmienionych odcieni barw oraz na umieszczeniu krzyża bezpośrednio na księdze. Niedźwiedź jest symbolem związanym z wierzeniami Komi-Permiaków, którzy traktowali go jako swoje bóstwo opiekuńcze. Pojawia się on w lokalnych mitach i podaniach i symbolizuje tutaj siłę, gotowość do obrony i piękno przyrody. Ewangelia to hołd złożony chrześcijaństwu jako elementowi, który przyniósł na te ziemie edukację, kulturę i cywilizację. Jest także podkreśleniem zasług prawosławia w rozwoju regionu. To samo znaczenie ma użyty w herbie krzyż, który jest także nawiązaniem do życiodajnego słońca. Czerwień użyta w herbie podkreśla znaczenie regionu jako ważnego podmiotu Federacji Rosyjskiej.
Historia.
Heraldyczne wyobrażenia związane z niedźwiedziem pojawiają się na tych ziemiach już w 1626 roku za panowania cara Michała I Romanowa, a następnie w 1672 roku za rządów cara Aleksego I Romanowa. W 1730 roku wyobrażenie niedźwiedzia z księgą Ewangelii trafia na sztandary regimentu permskiego. W 1783 roku herb pod tą postacią zostaje nadany miastu Perm przez cesarzową Katarzynę II. Od końca XVIII wieku jest też używany jako herb guberni permskiej. 8 grudnia 1856 roku za panowania cesarza Aleksandra II Romanowa herb guberni zostaje zmodyfikowany. Całość wieńczy teraz Wielka Korona Imperialna Rosji, a tarczę okala złoty wieniec złożony z liści dębu, przeplatanych wstęgą Orderu św. Andrzeja Apostoła Pierwszego Powołania. W tej formie herb przetrwał aż do likwidacji guberni w 1919 roku, gdy jej centrum administracyjne przeniesiono z miasta Perm do Jekaterynburga.
W czasach sowieckich obwód permski (utworzony w 1938 roku) używał symboliki związanej z ideologią komunistyczną. Dopiero rozpad Związku Radzieckiego i przemiany jakie zaszły w Federacji Rosyjskiej umożliwiły powrót do dawnych tradycji heraldycznych. 28 grudnia 1995 roku władze obwodu przywróciły dawny herb. Jego tarczę okalał wieniec liści dębu ze wstęgą Orderu św. Andrzeja Apostoła Pierwszego Powołania. Otrzymał on numer 105 w Państwowym heraldycznym rejestrze Federacji Rosyjskiej. 22 sierpnia 1996 roku wprowadzono poprawki do ustawy, które usunęły z oficjalnego herbu wieniec ze wstęgą orderową, chociaż wersja ta jest nadal od czasu do czasu używana przez władze regionu. Po powstaniu w grudniu 2005 roku Kraju Permskiego nowy podmiot Federacji Rosyjskiej przejął herb dawnego obwodu permskiego. Użycie herbu reguluje specjalna ustawa. Na jej mocy herb krajowy musi być umieszczany na fasadach budynków związanych z władzą wykonawczą i prawodawczą regionu, a także znajdować się w biurach najwyższych urzędów oraz na salach posiedzeń. Herb umieszczany jest też na dyplomach, listach gratulacyjnych, pieczęciach i wszystkich ważnych dokumentach wytwarzanych przez administrację Kraju Permskiego.

</doc>
<doc id="2718127" url="https://pl.wikipedia.org/wiki?curid=2718127" title="Lekcjonarz 6">
Lekcjonarz 6

Lekcjonarz 6 (według numeracji Gregory-Aland), oznaczany przy pomocy siglum ℓ "6" – rękopis Nowego Testamentu pisany uncjałą na pergaminie w języku greckim i arabskim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Dziejów Apostolskich, Listów Pawła, Psalmów oraz niewiele lekcji z Ewangelii do czytań liturgicznych, na 275 pergaminowych kartach (19 cm na 13,5 cm).
Tekst rękopisu pisany jest dwoma kolumnami na stronę, 18 linijek w kolumnie.
W Mateuszu 23,35 fraza υιου βαραχιου ("syn Barachiasza") została opuszczona, w czym jest zgodny z Kodeksem Synajskim, 59, ℓ "13", ℓ "185" oraz cytatami Euzebiusza.
Historia.
Według kolofonu rękopis sporządzony został w roku 1265. Rękopis badał Johann Jakob Wettstein oraz Dermount.
Obecnie przechowywany jest w bibliotece Uniwersytetu w Lejdzie (Or. 243) w Lejdzie.
Jest rzadko cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718131" url="https://pl.wikipedia.org/wiki?curid=2718131" title="Lekcjonarz 7">
Lekcjonarz 7

Lekcjonarz 7 (według numeracji Gregory-Aland), oznaczany przy pomocy siglum ℓ "7" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 199 pergaminowych kartach (30,9 cm na 23,2 cm). Stosuje noty muzyczne (neumy). Niektóre karty kodeksu zostały utracone.
Tekst rękopisu pisany jest dwoma kolumnami na stronę, 23 linijek w kolumnie.
Historia.
Według kolofonu rękopis został sporządzony w roku 1204 . Rękopis badał Bernard de Montfaucon, Johann Jakob Wettstein, Scholz, Paulin Martin oraz Henri Omont.
Obecnie przechowywany jest we Francuskiej Bibliotece Narodowej (Gr. 301) w Paryżu .
Jest rzadko cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718134" url="https://pl.wikipedia.org/wiki?curid=2718134" title="Jakub (patriarcha Konstantynopola)">
Jakub (patriarcha Konstantynopola)

Jakub, gr. Ιάκωβος (zm. 1700) – grecki duchowny prawosławny, patriarcha ekumeniczny Konstantynopola w latach 1679–1682, 1685–1686 i 1687–1688.
Życiorys.
Pochodził z Chios, początkowo był metropolitą Larisy. W 1679 r. został wybrany na patriarchę Konstantynopola w miejsce odsuniętego Atanazego IV. Swój urząd sprawował do 30 lipca 1682 r., kiedy to zrezygnował pod wpływem działań Dionizego IV, który objął tron patriarszy po raz trzeci. Ponownie został powołany na urząd patriarchy przez sobór biskupów w 1685 r. 7 kwietnia 1686 r. po raz drugi stracił swój urząd, ponownie wskutek intryg Dionizego IV. Powrócił na tron patriarszy 17 października 1687 r., dzięki przekupieniu wielkiego wezyra. Dionizy IV Muselimes został tymczasem uwięziony przez administrację turecką, która w owych czasach często w zamian za korzyści finansowe od konkurujących ze sobą frakcji prawosławnych zmieniała obsadę tronu patriarszego.
3 marca 1688 r. zrezygnował i uciekł do Mołdawii, gdzie zmarł w 1700 r.

</doc>
<doc id="2718135" url="https://pl.wikipedia.org/wiki?curid=2718135" title="Lekcjonarz 8">
Lekcjonarz 8

Lekcjonarz 8 (według numeracji Gregory-Aland), oznaczany przy pomocy siglum ℓ "8" – rękopis Nowego Testamentu pisany minuskułą na pergaminie w języku greckim z XIV wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 309 pergaminowych kartach (34 cm na 28 cm). Lekcje pochodzą z Ewangelii Jana, Mateusza i Łukasza. Zawiera noty muzyczne (neumy).
Tekst rękopisu pisany jest dwoma kolumnami na stronę, 28 linijek w kolumnie.
Historia.
Paleograficznie datowany jest na wiek XIV. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 280) w Paryżu.
Nie jest cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718136" url="https://pl.wikipedia.org/wiki?curid=2718136" title="CSK WWS Samara (hokej na lodzie)">
CSK WWS Samara (hokej na lodzie)

CSK WWS Samara (ros. ЦСК ВВС Самара) – rosyjski klub hokejowy z siedzibą w Samarze.
Historia.
Od sezonu 2010/2011 klub występuje w trzeciej rosyjskiej klasie rozgrywkowej, Pierwaja Liga - następnie od 2011 pod nazwą Rosyjska Hokejowa Liga (RHL). W 2015 drużyna została wicemistrzem RHL. Od 2015 w przemianowanej lidze WHL-B. 2017 CSK WWS został przyjęty do rozgrywek WHL edycji 2017/2018. W edycji WHL 2021/2022 drużyna zajęła ostatnie miejsce, a po sezonie została usunięta z rozgrywek i przeniesiona do WHL-B.

</doc>
<doc id="2718137" url="https://pl.wikipedia.org/wiki?curid=2718137" title="Willy Boly">
Willy Boly

Willy Boly (ur. 3 lutego 1991) – iworyski piłkarz grający na pozycji obrońcy w angielskim klubie Nottingham Forest.
Kariera Klubowa.
W lutym 2011 podpisał swój pierwszy profesjonalny kontrakt. Dwa miesiące później zadebiutował w lidze, przeciwko Toulouse FC. 24 kwietnia 2011 trafił swojego pierwszego gola, z RC Lens. W 2014 przeszedł do SC Braga, a w 2016 do FC Porto/
Kariera Reprezentacyjna.
Reprezentował Francję na szczeblach U-16, U-17, U-19 oraz U-20.

</doc>
<doc id="2718138" url="https://pl.wikipedia.org/wiki?curid=2718138" title="Lekcjonarz 9">
Lekcjonarz 9

Lekcjonarz 9 (według numeracji Gregory-Aland), oznaczany przy pomocy siglum ℓ "9" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 260 pergaminowych kartach (30 cm na 23,8 cm). Lekcje pochodzą z Ewangelii Jana, Mateusza i Łukasza. Stosuje noty muzyczne (neumy). Niektóre z kart kodeksu zaginęły.
Tekst rękopisu pisany jest dwoma kolumnami na stronę, 24 linijek w kolumnie.
Historia.
Paleograficznie datowany jest na wiek XIII. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 307) w Paryżu .
Nie jest cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718139" url="https://pl.wikipedia.org/wiki?curid=2718139" title="Lekcjonarz 10">
Lekcjonarz 10

Lekcjonarz 10 (według numeracji Gregory-Aland), oznaczany przy pomocy siglum ℓ "10" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 199 pergaminowych kartach (27,9 cm na 22,3 cm). Lekcje pochodzą z Ewangelii Mateusza oraz Łukasza. Lekcje z Ewangelii Jana zaginęły. Stosuje noty muzyczne (neumy).
Tekst rękopisu pisany jest dwoma kolumnami na stronę, 23 linijek w kolumnie.
Historia.
Paleograficznie datowany jest na wiek XIII. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 280) w Paryżu.
Jest cytowany w naukowych wydaniach greckiego "Novum Testamentum Graece" Nestle-Alanda (UBS3). NA27 nie cytuje go.

</doc>
<doc id="2718140" url="https://pl.wikipedia.org/wiki?curid=2718140" title="Lekcjonarz 11">
Lekcjonarz 11

Lekcjonarz 11 (według numeracji Gregory-Aland), oznaczany przy pomocy siglum ℓ "11" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych. Dawniej był znany jako "Codex Regius 309".
Opis rękopisu.
Kodeks zawiera wybór lekcji z Ewangelii do czytań liturgicznych, na 142 pergaminowych kartach (30 cm na 23 cm). Część kart kodeksu zaginęła. Stosuje noty muzyczne (neumy).
Tekst rękopisu pisany jest dwoma kolumnami na stronę, 22 linijek w kolumnie.
Historia.
Paleograficznie datowany jest na wiek XIII. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 309) w Paryżu.
Jest rzadko cytowany w naukowych wydaniach greckiego "Novum Testamentum Graece" Nestle-Alanda (UBS3). NA27 nie cytuje go.

</doc>
<doc id="2718141" url="https://pl.wikipedia.org/wiki?curid=2718141" title="Lucky Thompson (album)">
Lucky Thompson (album)

Lucky Thompson – album muzyczny złożony z nagrań dokonanych przez amerykańskiego saksofonistę jazzowego Lucky’ego Thompsona w latach 1944 – 1950. Thompson występował w tym czasie zarówno z własnym zespołem, jak również w składach orkiestr i zespołów prowadzonych przez innych znanych muzyków (Dizzy Gillespie, Count Basie, Charlie Parker, Fletcher Henderson). Występuje też w roli muzyka towarzyszącego Dinah Washington. CD wydany został przez włoskie wydawnictwo Musica Jazz (MJCD 1103) i był dodany do pisma „Musica Jazz” nr 5/1995. Wybór nagrań:
Francesco Petillo.
Wykonawcy.
Dla utworów nr 9 i 15 – brak danych.

</doc>
<doc id="2718144" url="https://pl.wikipedia.org/wiki?curid=2718144" title="Ai Di">
Ai Di



</doc>
<doc id="2718146" url="https://pl.wikipedia.org/wiki?curid=2718146" title="Ping Di">
Ping Di



</doc>
<doc id="2718148" url="https://pl.wikipedia.org/wiki?curid=2718148" title="Swiyad Hamira">
Swiyad Hamira



</doc>
<doc id="2718149" url="https://pl.wikipedia.org/wiki?curid=2718149" title="1 Zaporoska Eskadra Lotnicza (URL)">
1 Zaporoska Eskadra Lotnicza (URL)

1 Zaporoska Eskadra Lotnicza Armii Czynnej URL (ukr. "1-а Запорізька авіаційна ескадрилья Армії УНР") – ukraiński lotniczy oddział wojskowy formowany w Polsce w 1920 r.
Eskadra była formowana od maja 1920 r. na lotnisku mokotowskim w Warszawie, gdzie przybyło 75-80 Ukraińców – personelu lotniczego i technicznego. Wśród lotników byli wojskowi pochodzących z różnych lotniczych oddziałów wojskowych Armii Czynnej Ukraińskiej Republiki Ludowej. Byli to: Aleksandr Żachowski, Siergiej Ostrowidow, Lew Skurski, Fiodor Aleluchin, Jurij Kozłowski i Pawieł Zołotow. Do października 1920 r. Eskadra nie została jednak wyposażona przez polskie władze w żaden samolot bojowy. Wprawdzie Ukraińcy prowadzili rozmowy z Czechami w celu dostarczenia do Warszawy byłych samolotów Armii Czynnej URL, ale ostatecznie do tego nie doszło. Według polskich źródeł Ukraińcy otrzymali kilka maszyn ze składu polskiego lotnictwa wojskowego. Najprawdopodobniej na wyposażenie Eskadry weszły 3 samoloty, których pilotami zostali J. Kozłowski, P. Zołotow i L. Skurski. Utworzyły one 1 Oddział Lotniczy na czele z sotnikiem J. Kozłowskim w składzie 9 oficerów i 44 kozaków. Według części źródeł Eskadra przejęła 8 samolotów: 2 Sopwith Dolphin (we wrześniu), 4 Albatros J.I i 2 LVG C.V. W poł. października Oddział wysłano na front w rejon Husiatynia z podporządkowaniem Sztabowi Armii Czynnej URL. Wziął on udział w krótkotrwałych działaniach wojennych Ukraińców z wojskami bolszewickimi. Ostatnim miejscem pobytu eskadry na froncie były Wołoczyska. Od 11 listopada samoloty wykonały kilka lotów rozpoznawczych i bombowych za Zbrucz. Kiedy wojska ukraińskie 21 listopada zostały zmuszone do odwrotu za rzekę, oddział powrócił z Wołoczysk do Lwowa, a następnie na lotnisko mokotowskie. 13 grudnia 1920 r. Eskadra została przeniesiona do Bydgoszczy, gdzie mieściła się 1 Polsko-Francuska Szkoła lotnicza. 22 lutego 1921 zwrócono samoloty stronie polskiej. Ukraińcy pełnili rolę instruktorów lotniczych aż do końca 1922 r., kiedy oficjalnie została rozwiązana 1 Zaporoska Eskadra Lotnicza.

</doc>
<doc id="2718150" url="https://pl.wikipedia.org/wiki?curid=2718150" title="Christian Teiva Tauira">
Christian Teiva Tauira

Christian Teiva Tauira (ur. 6 lipca 1981 na Wyspach Cooka) – piłkarz z Wysp Cooka grający na pozycji pomocnika w tamtejszym Avatiu FC.
Kariera klubowa.
Tauira w Avatiu FC gra od początku kariery czyli od 1998 roku. Z tą drużyną jak na razie zdobył po razie Puchar (2000) i Mistrzostwo (1999) Wysp Cooka.
Kariera reprezentacyjna.
Tauira w reprezentacji Wysp Cooka zadebiutował w 1998 roku. W 2000 roku pojechał z drużyną na Puchar Narodów Oceanii. Jednak z tą reprezentacją zajął ostatnie miejsce w grupie A, czyli 3. przegrywając przy tym wszystkie mecze.

</doc>
<doc id="2718152" url="https://pl.wikipedia.org/wiki?curid=2718152" title="Neottia ovata">
Neottia ovata



</doc>
<doc id="2718153" url="https://pl.wikipedia.org/wiki?curid=2718153" title="Wólka Podhorodeńska">
Wólka Podhorodeńska

Wólka Podhorodeńska (ukr. Вілька-Підгородненська) – wieś w rejonie lubomelskim obwodu wołyńskiego, położona jest około 20 km na wschód od Lubomla. W bezpośrednim sąsiedztwie, na południe znajduje się wieś Zastawie. W 2001 roku wieś liczyła 67 mieszkańców. W 1933 roku wieś liczyła 85 gospodarstw. W II Rzeczypospolitej wieś wchodziła w skład gminy Maciejów, powiat Kowel, województwo wołyńskie.
parafia Maciejów

</doc>
<doc id="2718154" url="https://pl.wikipedia.org/wiki?curid=2718154" title="Boris Siergiejewski">
Boris Siergiejewski

Boris Wasiljewicz Siergiejewski, ros. Борис Васильевич Сергиевский (ur. w Carskim Siole, zm. 24 listopada 1971 w Nowym Jorku) – rosyjski pilot wojskowy, as myśliwski okresu I wojny światowej, emigracyjny inżynier, lotnik i działacz społeczno-kombatancki
Życiorys.
W 1906 r. ukończył szkołę realną Św. Pawła w Odessie, zaś w 1913 r. studia inżynierskie na politechnice w Kijowie. Podczas nauki poznał 2 jednych z pierwszych lotników rosyjskich – Siergieja Utoczkina i Igora Sikorskiego, dzięki którym zainteresował się lataniem. Założył wraz z nimi studenckie lotnicze kółko zainteresowań. Po studiach próbował wstąpić do armii rosyjskiej, ale odrzucono jego wniosek. Podjął wówczas pracę inżyniera w Kijowie. Po wybuchu I wojny światowej zmobilizowano go do 125 Kurskiego Pułku Piechoty. Otrzymał stopień porucznika. W marcu 1915 r. został ranny w głowę i nogę. Po wyleczeniu powrócił na front. Na pocz. 1916 r. przeszedł do lotnictwa wojskowego. Początkowo latał na samolocie zwiadowczym Vuasen LAS, po czym skierowano go do szkoły lotniczej w Sewastopolu. Po jej ukończeniu wiosną 1917 r., trafił do 2 Myśliwskiego Oddziału Lotniczego. Podczas 55 lotów bojowych zestrzelił 3 nieprzyjacielskie maszyny i 3 balony obserwacyjne. Mianowano go sztabskapitanem, po czym objął dowództwo Oddziału. W listopadzie 1917 r., kiedy nastąpiło zawieszenie broni z Niemcami, zestrzelił samowolnie nieprzyjacielski samolot, w wyniku czego został aresztowany i skazany na karę śmierci przez rozstrzelanie. Udało mu się jednak zbiec do Kijowa, który wkrótce zajęły wojska ukraińskie. Ponownie go aresztowano i ponownie zbiegł, tym razem do Berlina. Stamtąd przybył do Wielkiej Brytanii, gdzie pracował jako instruktor w jednej ze szkół lotniczych. Pod koniec 1919 r. został skierowany do Armii Północno-Zachodniej gen. Nikołaja N. Judenicza, w której objął dowództwo jednej z eskadr lotniczych. Po klęsce wojsk Białych przez krótki czas przebywał w Estonii, po czym przyjechał do Polski, zostając latem 1920 r. dowódcą lotnictwa 3 Armii Rosyjskiej formowanej w Polsce. Od 1921 r. zarabiał na życie śpiewaniem w operze. W 1923 r. wyemigrował do USA. Podjął pracę jako inżynier i pilot doświadczalny w zakładach lotniczych Sikorsky Aircraft. Ustanowił kilka rekordów świata na samolotach tej firmy. Od 1938 r. pracował w Helicopter Corporation of America George’a de Bothezata. W 1944 r. kilka miesięcy służył w armii amerykańskiej w charakterze doradcy technicznego. Po zakończeniu II wojny światowej był pilotem czarterowym. Działał w rosyjskich organizacjach emigracyjnych. Przewodniczył Rosyjskiemu Komitetowi Politycznemu, Stowarzyszeniu Byłych Lotników Rosyjskich w USA i oddziałowi Związku Kawalerów Gieorgijewskich. Działał w Rosyjskim Związku Ogólnowojskowym (ROWS). Współpracował z Funduszami: Tołstowskim, Serafimowskim, Prawosławnym i innymi. W 1998 r. wydano pośmiertnie jego wspomnienia pt. "Airplanes, Women, and Song: Memoirs of a Fighter Ace, Test Pilot, and Adventurer".

</doc>
<doc id="2718155" url="https://pl.wikipedia.org/wiki?curid=2718155" title="Kleszczankowate">
Kleszczankowate

Kleszczankowate (Spongiphoridae, syn. Labiidae) – rodzina skorków (Dermaptera) z podrzędu Neodermaptera i nadrodziny Forficuloidea.
Przedstawiciele tej kosmopolitycznej rodziny charakteryzują się obecnością pojedynczego aparatu kopulacyjnego oraz pojedynczego prącia u samców.
W Polsce występuje tylko jeden gatunek: kleszczanka ("Labia minor").
Systematyka.
Kleszczankowate podzielone są na 14 podrodzin:

</doc>
<doc id="2718156" url="https://pl.wikipedia.org/wiki?curid=2718156" title="Chelidura">
Chelidura

Kikutniczka, kusokrywka ("Chelidura") – rodzaj skorków z rodziny skorkowatych i podrodziny Anechurinae.
Owady z tego rodzaju charakteryzują się krępym, nieco spłaszczonym ciałem, dużym i szerokim jak na skorki. Głowę mają zaopatrzoną w zbudowane z około 13 członów czułki oraz przeciętnie małe, ale wyłupiaste oczy. Zarys przedplecza ma kształt poprzecznego prostokąta. Pod szczątkowymi, stykającymi się na krótkim odcinku środkowym krawędzi wewnętrznych pokrywami (tegminami) brak jest zupełnie tylnej pary skrzydeł. Odnóża są stosunkowo krótkie. Odwłok rozszerza się od nasady ku wierzchołkowi, w którego okolicy osiąga swą największą szerokość. Ostatni z jego tergitów jest bardzo szeroki i krótki. Mniejsze lub większe pygidium bywa niekiedy ukryte i z góry niewidoczne. Zwykle pygidium samicy jest trapezowate, a samca prostokątne. Przysadki odwłokowe (szczypce) są u samicy prawie proste, a u samca grube, szeroko rozstawione i łukowato wygięte.
Przedstawiciele rodzaju zasiedlają krainę palearktyczną. W Europie stwierdzono 14 gatunków. Z Polski wykazano tylko kikutniczkę pospolitą, ale "Chelidura transsilvanica" może występować na południowym wschodzie tego kraju.
Takson ten wprowadził w 1825 roku Pierre André Latreille. Dotychczas opisano 19 należących doń gatunków:

</doc>
<doc id="2718158" url="https://pl.wikipedia.org/wiki?curid=2718158" title="Maximilian von Schenckendorff">
Maximilian von Schenckendorff

Maximilian von Schenckendorff (ur. 24 lutego 1875 w Prenzlau, zm. 6 lipca 1943 w Karpaczu) – generał porucznik Reichswehry i generał piechoty Wehrmachtu.
Życiorys.
Ukończył korpus kadetów. W połowie marca 1894 w stopniu porucznika wstąpił do 47 Pułku Piechoty. W 1908 awansował do stopnia kapitana. Brał udział w I wojnie światowej. Początkowo był dowódcą batalionu piechoty, zaś od lipca 1918 oficerem do specjalnych poruczeń przy szefie Sztabu Generalnego. Doszedł do stopnia majora. Od 1919 służył w Reichswehrze. Dowodził batalionem 29 Pułku Piechoty. Od 1922 służył w Ministerstwie Reichswehry. Na początku kwietnia 1923 objął funkcję szefa sztabu inspektora piechoty. W 1924 mianowano go pułkownikiem. Od początku lutego 1926 był dowódcą 8 Pułku Piechoty. W latach 1929-1930 był dowódcą piechoty 6 Dywizji w Hanowerze. Pod koniec lutego 1930 został przeniesiony do rezerwy w stopniu generała porucznika.
Pod koniec sierpnia 1939 powrócił do czynnej służby wojskowej i wyznaczony na stanowisko komendanta 13 Rejonu Ochrony Pogranicza. Od końca października tego roku pełnił funkcję komendanta okupacyjnego garnizonu Poznania. Na początku września 1940 awansował na generała piechoty. W połowie marca 1941 wyznaczono go dowodzącym rejonem tyłowym i wojskami ochronnymi Grupy Armii Środek. Po ataku wojsk niemieckich na ZSRR 22 czerwca tego roku, opowiadał się za formowaniem ochotniczych oddziałów wojskowych spośród Rosjan, Białorusinów, Ukraińców i przedstawicieli innych narodów zamieszkujących Związek Radziecki.
Jednocześnie był konsekwentnym realizatorem ludobójczych planów, zwłaszcza wobec ludności żydowskiej. Rozkazem numer 1 z 7 lipca 1941 wprowadził obowiązek noszenia białych opasek z żółtą Gwiazdą Dawida przez wszystkich Żydów od lat 10. Rozkazem z dnia 21 sierpnia 1941 w celu "ścisłej kontroli za działalnością Żydów" zabronił im opuszczać swoje miejsca zamieszkania. Jednostki pod dowództwem von Schenckendorffa wyróżniały się okrucieństwem w masowej eksterminacji Żydów.
Od końca czerwca 1943 na urlopie zdrowotnym w Karpaczu. W czasie pobytu zmarł, czego przyczyną była niewydolność serca.

</doc>
<doc id="2718159" url="https://pl.wikipedia.org/wiki?curid=2718159" title="Chelidurella">
Chelidurella



</doc>
<doc id="2718160" url="https://pl.wikipedia.org/wiki?curid=2718160" title="Kusokrywka (skorek)">
Kusokrywka (skorek)



</doc>
<doc id="2718162" url="https://pl.wikipedia.org/wiki?curid=2718162" title="Kikutniczka pospolita">
Kikutniczka pospolita

Kikutniczka pospolita ("Chelidura acanthopygia") – gatunek skorka z rodziny skorkowatych i podrodziny Anechurinae.
Taksonomia.
Gatunek ten opisał po raz pierwszy Carlo Giuseppe Gené w 1832 roku jako "Forficula acanthopygia". Do rodzaju "Chelidura" przeniósł go w 1878 roku August Durieu Dubrony. W 1902 Karl Wilhelm Verhoeff zaliczył go do rodzaju "Chelidurella", który został później zsynonimizowany z rodzajem "Chelidura"
Opis.
Owad ma stosunkowo krępe, rozszerzone pośrodku ciało długości 6,5–12 mm (według innych źródeł 9–18 mm). Barwa ciała określana jest jako rudobrunatna do żółtobrunatnej lub jasnożółtawobrązowa, głowy ruda, a odnóży i czułków żółtawa lub jasnobrązowa. Stosunkowo duża, dłuższa niż szeroka głowa ma wyraźne szwy, nabrzmiałe czoło, wykrojony środek tylnej krawędzi i bardzo małe, znacznie krótsze od skroni oczy. Czułki buduje 13 członów, z których pierwszy jest krótszy od ich rozstawu, zwężony u nasady i rozszerzony u wierzchołka, drugi poprzeczny, a trzeci walcowaty i dłuższy od czwartego. Poprzecznie prostokątne przedplecze ma ściętą krawędź przednią, proste i równoległe krawędzie boczne, zaokrąglone kąty tylne oraz delikatnie wypukłą do prostej krawędź tylną. Pod szczątkowymi, stykającymi się na krótkim odcinku środkowym krawędzi wewnętrznych pokrywami (tegminami) brak jest zupełnie tylnej pary skrzydeł. Odnóża są stosunkowo krótkie. Poszerzony pośrodku odwłok ma wypukłe w widoku od góry brzegi boczne, podgięcia gruczołowe na bokach tergitów trzeciego i czwartego oraz żeberka na bokach tergitów szóstego i siódmego. Poprzeczny ostatni z tergitów ma gładką, niezmodyfikowaną powierzchnię i potrójnie falisty brzeg tylny. Pygidium samca ma charakterystycznie odgięty ku górze wierzchołek. U samicy pygidium zwężone jest ku szczytowi. Przysadki odwłokowe (szczypce) samicy są prawie proste. U samca szczypce mają ramiona mniej lub bardziej proste widoku bocznym, ale łukowato wygięte w widoku od góry, o nieuzbrojonych krawędziach wewnętrznych, ale z guzkiem u nasady powierzchni grzbietowej. Narządy rozrodcze samca są przeciętnie rozwinięte, smukła, w przybliżeniu dwukrotnie szersze od przednie krawędzi paramer zewnętrznych, które to mają prosty kształt z zaokrąglonymi wierzchołkami. W relatywnie małym, poprzecznie na przedzie ściętym płacie genitalnym leży bardzo długa, zaopatrzona w silnie nierówny, zakrzywiony i poprzecznie spłaszczony pęcherzyk nasadowy virga oraz w zesklerotyzowaną płytkę za wspomnianym pęcherzykiem.
Biologia i występowanie.
Jest owadem cieniolubnym i higrofilnym, aktywnym nocą. Występuje od wiosny do jesieni w lasach, gdzie bytuje najczęściej w ściółce i pod kamieniami, czasem na drzewach. Zapłodniona samica składa jaja w korytarzu wykopanym w wilgotnej glebie, najczęściej pod kamieniem, gdzie opiekuje się jajami do wylęgu larw.
Owad ten jest gatunkiem palearktycznym, europejskim. Stwierdzony został w Hiszpanii, Francji, Wielkiej Brytanii, Belgii, Holandii, Danii, Norwegii, Szwecji, Niemczech, Szwajcarii, Austrii, Włoszech, na Litwie, w Łotwie, Polsce, Czechach, na Słowacji, Ukrainie, Węgrzech, w Słowenii, Chorwacji, Bośni i Hercegowinie, Serbii, Czarnogórze i Rumunii. W Polsce jest rozsiedlony na terenie całego kraju i jest jedynym stwierdzonym gatunkiem rodzaju kikutniczka (kusokrywka, "Chelidura"), choć w południowo-wschodniej części tego kraju możliwe jest występowanie "Chelidura transsilvanica".

</doc>
<doc id="2718164" url="https://pl.wikipedia.org/wiki?curid=2718164" title="Chelidura acanthopygida">
Chelidura acanthopygida



</doc>
<doc id="2718165" url="https://pl.wikipedia.org/wiki?curid=2718165" title="Chelidurella acanthopygida">
Chelidurella acanthopygida



</doc>
<doc id="2718166" url="https://pl.wikipedia.org/wiki?curid=2718166" title="Chelidura transsilvanica">
Chelidura transsilvanica

Chelidura transsilvanica – gatunek skorka z rodziny skorkowatych i podrodziny Anechurinae.
Gatunek ten opisany został po raz pierwszy w 1932 roku przez Richarda Ebnera pod nazwą "Chelidurella transsilvanica", jednak rodzaj "Chelidurella" został później zsynonimizowany z rodzajem "Chelidura", którego polskie nazwy to kikutniczka lub kusokrywka.
Skorek ten ma stosunkowo krępe, wyraźnie rozszerzone pośrodku ciało długości od 10 do 15,5 mm (wraz ze szczypcami od 16 do 18 mm. Ciało ma barwy jasnobrunatnej z rozjaśnionymi brzegami głowy, odnóżami i szczypcami, a według innego źródła ciemnorudobrązowe z brązowymi czułkami i żółtawobrązowymi odnóżami. Duża, nabrzmiała głowa ma wyraźnie zaznaczone szwy, wklęśnięty środek tylnej krawędzi i wyraźne, choć krótsze od skroni oczy. Czułki buduje 13 członów, z których pierwszy jest relatywnie długi, acz nieco krótszy niż rozstaw czułków, drugi kwadratowy, a pozostałe walcowate do prawie walcowatych. Prostokątne w zarysie, silnie poprzeczne przedplecze ma prosto ściętą krawędź przednią, mniej lub bardziej równoległe krawędzie boczne, poprzeczną krawędź tylną i wyraźną bruzdę podłużną przez środek powierzchni. Pod silnie skróconymi pokrywami brak jest skrzydeł tylnej pary. Szeroki, pośrodku rozszerzony odwłok ma tergity od pierwszego do piątego gładkie, przy czym trzeci i czwarty z wyraźnymi podgięciami gruczołowymi, a te od szóstego do dziewiątego punktowane. Ostatni z tergitów jest silnie poprzeczny i niezmodyfikowany. Bardzo szerokie pygidium cechuje wypukły brzeg tylny i większe lub mniejsze guzki po bokach. Przysadki odwłokowe (szczypce) są nieuzbrojone, ale wykazują dymorfizm płciowy. Szczypce samicy są prawie proste, podczas gdy samca łukowato wygięte i dodatkowo lekko załamane. Narządy rozrodcze samca mają bardzo silnie wydłużone wierzchołki paramer zewnętrznych oraz długą, umieszczoną w płacie genitalnym virgę o nierównym, charakterystycznie zakręconym zarysie pęcherzyka nasadowego.
Owad ten jest gatunkiem europejskim. Występuje w Rumunii i zachodniej Ukrainie. Z Polski dotychczas nie został wykazany, lecz jego występowanie jest możliwe w południowo-wschodniej części kraju.

</doc>
<doc id="2718167" url="https://pl.wikipedia.org/wiki?curid=2718167" title="Chelidurella transsilvanica">
Chelidurella transsilvanica



</doc>
<doc id="2718168" url="https://pl.wikipedia.org/wiki?curid=2718168" title="Labiidae">
Labiidae



</doc>
<doc id="2718171" url="https://pl.wikipedia.org/wiki?curid=2718171" title="Gołos Rostowa">
Gołos Rostowa

"Gołos Rostowa" (ros. "Голос Ростова") – kolaboracyjne pismo w okupowanym Rostowie nad Donem podczas II wojny światowej
Pierwszy numer pisma wyszedł 9 sierpnia 1942 r. w okupowanym Rostowie nad Donem. Było ono organem prasowym urzędu miejskiego. Ukazywało się po rosyjsku co 2 dni. Egzemplarz gazety kosztował 1 rubel. Liczyła tylko jedną kartę. Funkcję redaktora naczelnego pełnili: W. G. Prostietow (do września 1942 r.), W. Popow (do poł. grudnia 1942 r.) i S. Usow (do lutego 1943 r.). W gazecie publikowano niemieckie komunikaty wojenne, zarządzenia władz miejskich, artykuły i felietony dotyczące życia miejscowej ludności pod okupacją niemiecką, materiały propagandowe o charakterze proniemieckim i antyradzieckim.
Linki zewnętrzne.
Historia Rostowa nad Donem podczas okupacji niemieckiej (jęz. rosyjski)

</doc>
<doc id="2718173" url="https://pl.wikipedia.org/wiki?curid=2718173" title="Stylocellidae">
Stylocellidae

Stylocellidae - rodzina pajęczaków z rzędu kosarzy i podrzędu Cyphophthalmi grupująca około 30 gatunków. Jedyna rodzina nadrodziny Stylocelloidea. 
Opis.
Przedstawiciele tej rodziny mają od 1 do 7 mm długości ciała. Oczy występują u rodzaju "Stylocellus", pozostałe rodzaje są ślepe.
Występowanie.
Kosarze te występują w od Indii po Nową Gwineę.
Nazwa.
Nazwa rodzaju "Stylocellus" to kombinacja starogreckiego "styllos" oznaczającego filar i łacińskiego "ocellus" oznaczającego oko. Nawiązuje do wydłużonego w stosunku do Sironidae kształtu ciała i obecności oczu.

</doc>
<doc id="2718174" url="https://pl.wikipedia.org/wiki?curid=2718174" title="Stylocelloidea">
Stylocelloidea



</doc>
<doc id="2718176" url="https://pl.wikipedia.org/wiki?curid=2718176" title="Ogoveidae">
Ogoveidae

Ogoveidae -rodzina pajęczaków z rzędu kosarzy i podrzędu Cyphophthalmi zawierająca tylko 3 opisane gatunki z jednego rodzaju: Ogovea.
Budowa ciała.
Długość ich ciała wynosi od 3 do 5 mm. Kosarze te są bezokie. Obie płcie wyposażone są w struktury nabłonkowe znajdujące się na nogach, "coxae" oraz opistomalne pole sternalne zwane narządem Hansena. Nogogłaszczki posiadają silnie zmodyfikowane.
Występowanie.
Kosarze te występują w lasach deszczowych zachodniej części Afryki Środkowej na terenie Kamerunu ("O. cmeroonensis"), Kongo ("O. grossa") oraz na wyspie Bioko ("O. nasuta").
Nazwa.
Nazwa rodzajowa brzmiała pierwotnie "Ogovia" , później zmieniona została na "Ogovea". Pochodzi ona od nazwy rzeki Ogowe w Kongo, gdzie odkryto pierwszy z gatunków.
Systematyka.
Rodzina liczy 3 gatunki należące do jednego rodzaju. Należący tu wcześniej gatunek "Huitaca ventralis" znajduje się obecnie w rodzinie Neogoveidae.

</doc>
<doc id="2718178" url="https://pl.wikipedia.org/wiki?curid=2718178" title="Ogovea">
Ogovea



</doc>
<doc id="2718179" url="https://pl.wikipedia.org/wiki?curid=2718179" title="Ilja Krasnow">
Ilja Krasnow

Ilja Łukjanowicz Krasnow, ros. Илья Лукьянович Краснов (ur. w 1907 w obwodzie orłowskim, zm. 23 października 1943) – konspirator, radziecki wojskowy (jefrejtor), przywódca antysowieckiego buntu w 53 Samodzielnym Kolejowym Batalionie Budowlanym podczas II wojny światowej.
Na pocz. lat 30. pracował w zakładach zbrojeniowych „Barrikady” („Баррикады”) w Stalingradzie. Wstąpił tam do tajnej organizacji antysowieckiej, zorganizowanej przez trockistę I. S. Dobrokwasza. Prowadził agitację antypaństwową wśród robotników i pisał propagandowe listy. Został jednak aresztowany przez OGPU, po czym – po przyznaniu się do winy i wydaniu swoich towarzyszy – aresztowany na karę 3 lat zsyłki do Kazachstanu. Po wyjściu na wolność przebywał w Aktiubińsku. Po ataku wojsk niemieckich na ZSRR 22 czerwca 1941 r., został zmobilizowany do Armii Czerwonej. Służył w stopniu jefrejtora w 53 Samodzielnym Kolejowym Batalionie Budowlanym, stacjonującym we wsiach Winogradowka, Dmitrowo-Wasiljewka i Bolszoj Silan. Wiosną 1942 r. I. Ł. Krasnow stworzył organizację konspiracyjną złożoną z szeregowych, podoficerów i młodszych oficerów, a także miejscowych cywilów. Zamierzał on doprowadzić do buntu batalionu, który miałby rozszerzyć się na pozostałe oddziały Armii Dalekowschodniej. Zbuntowani żołnierze mieli następnie ruszyć na spotkanie z nacierającymi wojskami niemieckimi. Liczono też na pomoc wojskową ze strony Japonii. Bunt wybuchł w nocy 1/2 czerwca 1942 r. Zajęto wsie Winogradowka i Dmitriwo-Wasiljewka, po czym skierowano się do wsi Bolszoj Silan, gdzie był rozmieszczony sztab batalionu. Atak buntowników zakończył się pełnym sukcesem. Przywódca buntu I. Ł. Krasnow przemówił do żołnierzy, oświadczając, że wkrótce dołączą do nich inne zbuntowane oddziały wojskowe. Ogłosił ponadto, że władze ZSRR zostały obalone, na froncie ogłoszono zawieszenie broni, a wojna z Niemcami zakończy się niebawem. Rano 3 czerwca buntowników zaatakowały oddziały Armii Czerwonej i Smiersza, rozbijając ich całkowicie. Wprawdzie udało się zbiec kilkudziesięcioosobowej grupie na czele z I. Ł. Krasnowem, ale 10 czerwca został schwytany. W sierpniu 1943 r. po rozprawie sądowej skazano go na karę śmierci przez rozstrzelanie, wykonaną 23 października tego roku.

</doc>
<doc id="2718181" url="https://pl.wikipedia.org/wiki?curid=2718181" title="Pettalidae">
Pettalidae

Pettalidae - rodzina pajęczaków z rzędu kosarzy i podrzędu Cyphophthalmi zawierająca 52 opisane gatunki i podgatunki z 11 rodzajów.
Budowa ciała.
Przedstawiciele tej rodziny posiadają zazwyczaj owalnego kształtu ciało długości od 2 do 5 mm. Rodzaj "Parapurciella" jest bezoki, pozostałe zaś posiadają oczy, są one jednak nie widoczne pod skaningowym mikroskopem elektronowym z powodu umiejscowienia w podstawie ozoforu i częstego braku soczewki.
Występowanie.
Kosarze te są rozprzestrzenione po całym terenie dawnej Gondwany. Występują w Chile, Południowej Afryce, na Sri Lance i Madagaskarze, w zachodniej i wschodniej Australii, a najliczniej na Nowej Zelandii.
Pokrewieństwo.
Pattalidae są rodziną monofiletyczną, jednak ich pokrewieństwo z innymi grupami w 2007 roku było nadal niejasne. Ich ojczyzną jest prawdopodobnie południowa część Gondwany. Badania molekularne sugerują pokrewieństwo z Stylocellidae lub Sironidae, szczególnie z rodzajem "Suzukielus".
Nazwa.
Nazwa rodzajowa "Pettalus" pochodzi z mitologii greckiej, z Metamorfoz Owidiusza.
Systematyka.
Rodzina liczy 11 rodzajów i 60 gatunków.

</doc>
<doc id="2718182" url="https://pl.wikipedia.org/wiki?curid=2718182" title="Sironidae">
Sironidae

Sironidae – rodzina pajęczaków z rzędu kosarzy i podrzędu Cyphophthalmi zawierająca około 50 opisanych gatunków.
Budowa ciała.
Sironidae to drobne kosarze o długości ciała od 1 do 2,5 mm oraz krótkich nogach. Ubarwienie ciała jest różnorodne: żółte, pomarańczowe, czerwone lub czarne.
Występowanie.
Kosarze te są rozprzestrzenione po terenie dawnej Laurazji i występują w Europie oraz na zachodnim wybrzeżu Ameryki Północnej. Wyjątkiem jest rodzaj "Suzukielus" zamieszkujący Japonię.
Systematyka.
Rodzina liczy około 50 opisanych gatunków w tym 1 kopalny. W Polsce występuje jeden gatunek (oznaczony pogrubieniem) wpisany do Polskiej Czerwonej Księgi Zwierząt.

</doc>
<doc id="2718183" url="https://pl.wikipedia.org/wiki?curid=2718183" title="Bolesław Kowalski (lekarz)">
Bolesław Kowalski (lekarz)

Bolesław Kowalski (ur. 26 września 1885, zm. 3 grudnia 1945 w Poznaniu) – profesor, dyrektor Zakładu Położniczo-Ginekologicznego Poznańskiego Wojewódzkiego Związku Samorządowego w Poznaniu (1919–1945).
Życiorys.
Ukończył studia na Uniwersytecie Fryderyka Wilhelma w Berlinie. Następnie pracował we Wrocławiu u prof. Pistnera jako prymariusz.
W 1919 przeprowadził się do Poznania, habilitował się i objął katedrę na Uniwersytecie Poznańskim.
Podczas II wojny światowej wysiedlony do Generalnego Gubernatorstwa. Powrócił w 1945 do Poznania.

</doc>
<doc id="2718184" url="https://pl.wikipedia.org/wiki?curid=2718184" title="Troglosironidae">
Troglosironidae

Troglosironidae – rodzina pajęczaków z rzędu kosarzy i podrzędu Cyphophthalmi zawierająca 13 opisanych gatunków z jednego rodzaju: Troglosiro.
Budowa ciała.
Drobne, bezokie kosarze o długości ciała dochodzącej maksymalnie do 2,5 mm.
Występowanie.
Kosarze te są endemitami Nowej Kaledonii, gdzie bytują w ściółce leśnej i jaskiniach.
Nazwa.
Nazwa rodzajowa "Troglosiro" pochodzi od nazwy rodzaju "Siro" i starogreckiego "troglos" oznaczającego jaskinię. Nawiązuje do środowiska w jakim bytuje jeden z gatunków.
Systematyka.
Rodzina liczy 13 gatunków należących do jednego rodzaju:

</doc>
<doc id="2718185" url="https://pl.wikipedia.org/wiki?curid=2718185" title="Troglosiro">
Troglosiro



</doc>
<doc id="2718187" url="https://pl.wikipedia.org/wiki?curid=2718187" title="Caddidae">
Caddidae

Caddidae – rodzina pajęczaków z rzędu kosarzy i podrzędu Eupnoi grupująca około 20 gatunków. Jedyna rodzina nadrodziny Caddoidea. 
Opis.
Przedstawiciele tej rodziny to drobne kosarze mające od 1 do 3 mm długości ciała.
Występowanie.
Kosarze te występują na wszystkich kontynentach z wyjątkiem Europy i Antarktydy, jednak ich rozprzestrzenienie ma charakter nieciągły. W Azji zamieszkują Japonię i Kuryle.
Nazwa.
Nazwa rodzaju "Caddo" pochodzi od nazwy grupy północnoamerykańskich plemion indiańskich - Kaddo.
Systematyka.
Rodzina zawiera 24 gatunki z 6 rodzajów zgrupowane w 2 podrodziny:

</doc>
<doc id="2718189" url="https://pl.wikipedia.org/wiki?curid=2718189" title="Monoscutidae">
Monoscutidae

Monoscutidae - rodzina pajęczaków z rzędu kosarzy i podrzędu Eupnoi grupująca ponad 30 gatunków. 
Opis.
Przedstawiciele tej rodziny mają ciało długości 2-3 mm u podrodziny Monoscutinae i od 3 mm do centymetra u Megalopsalidinae. Samce Megalopsalidinae posiadają silnie powiększone szczękoczułki. Większość gatunków ubarwiona ciemnobrązowo do czarnego.
Występowanie.
Kosarze te występują w Australii, Nowej Zelandii i na Tasmanii.
Pokrewieństwo.
Najbliżej spokrewnione są z rodziną Neopiliodae, których przedstawiciele również zamieszkują półkulę południową.
Systematyka.
Rodzina zawiera 34 gatunki z 6 rodzajów zgrupowane w 2 podrodziny:

</doc>
<doc id="2718190" url="https://pl.wikipedia.org/wiki?curid=2718190" title="Neopilionidae">
Neopilionidae

Neopiliodae -rodzina pajęczaków z rzędu kosarzy i podrzędu Eupnoi grupująca 15 gatunków. 
Opis.
Przedstawiciele tej rodziny mają ciało długości od 0,9 mm u "Americovibone lancafrancoae" do 4 mm u Enantiobuninae. Niektóre gatunki z Enantiobuninae posiadają niebieskie ubarwienie, co jest raczej niezwykłe u kosarzy.
Występowanie.
Kosarze te rozprzestrzenione są po terenie dawnej Gondwany. Występują w Australii, Ameryce Południowej i Afryce Południowej.
Systematyka.
Rodzina zawiera 15 gatunków z 8 rodzajów zgrupowane w trzech podrodzinach:

</doc>
<doc id="2718191" url="https://pl.wikipedia.org/wiki?curid=2718191" title="Hołd pruski">
Hołd pruski



</doc>
<doc id="2718193" url="https://pl.wikipedia.org/wiki?curid=2718193" title="Geoffrey Strickland">
Geoffrey Strickland

Geoffrey Strickland (ur. 17 czerwca 1986 na Wyspach Cooka) – piłkarz z Wysp Cooka grający na pozycji napastnika w tamtejszym Tupapa FC, reprezentant kraju.
Kariera klubowa.
Karierę klubową Strickland rozpoczął w 2004 roku w nowozelandzkim Mount Albert Grammar School. W 2005 roku przeniósł się do klubu grającego w I lidze Wysp Cooka Tupapa FC. Z tym klubem zdobył 1 mistrzostwo kraju (2007).
Kariera reprezentacyjna.
Strickland w reprezentacji Wysp Cooka zadebiutował w 2004 roku. Łącznie w niej rozegrał 3 mecze.

</doc>
<doc id="2718195" url="https://pl.wikipedia.org/wiki?curid=2718195" title="Wang Yan (kolarka)">
Wang Yan (kolarka)

Wang Yan (; ur. 24 sierpnia 1974) – chińska kolarka torowa, brązowa medalistka mistrzostw świata.
Kariera.
Pierwszy sukces Wang Yan osiągnęła w 1992 roku, kiedy została wicemistrzynią świata juniorów w sprincie indywidualnym. W tym samym roku wystartowała na igrzyskach olimpijskich w Barcelonie, gdzie rywalizację w sprincie zakończyła w eliminacjach. Cztery lata później, podczas igrzysk olimpijskich w Atlancie była siódma w tej konkurencji, a wyścigu punktowego nie ukończyła. W 1998 roku zwyciężyła w sprincie indywidualnym podczas igrzysk azjatyckich w Bangkoku, a rok później była trzecia w zawodach Pucharu Świata amerykańskim Frisco. Na igrzyskach olimpijskich w Sydney w 2000 roku była dwunasta w sprincie i czwarta w wyścigu na 500 m, przegrywając walkę o brązowy medal ze swą rodaczką Jiang Cuihua. Ponadto na mistrzostwach świata w Manchesterze w tym samym roku zdobyła brązowy medal w wyścigu na 500 m, ulegając jedynie Natalli Markowniczenko z Białorusi i Jiang Cuihua.

</doc>
<doc id="2718196" url="https://pl.wikipedia.org/wiki?curid=2718196" title="Jan Krotoski (1895–1969)">
Jan Krotoski (1895–1969)

Jan Krotoski (ur. 17 października 1895 w Starym Gostyniu, zm. 22 listopada 1969 w Poznaniu) – profesor, pierwszy rektor Wyższej Szkoły Wychowania Fizycznego w Poznaniu, kierownik Zakładu Chirurgii Operacyjnej i Doświadczalnej Akademii Medycznej, kierownik Zakładu Traumatologii Wyższej Szkoły Wychowania Fizycznego.
Życiorys.
Urodził się w Starym Gostyniu, w rodzinie dra filozofii Kazimierza Krotoskiego i Tekli z Sobkowskich. Ukończył w 1913 szkołę średnią w Nowym Targu. Studiował medycynę na Uniwersytecie Jagiellońskim w Krakowie i Uniwersytecie Poznańskim. Podczas I wojny światowej został wcielony do armii austriackiej. W latach 1918–1921 służył w Wojsku Polskim. Wziął udział w wojnie polsko-bolszewickiej w służbach sanitarnych. W 1921 został asystentem przy Katedrze Anatomii Opisowej i Topograficznej na Wydziale Lekarskim Uniwersytetu Poznańskiego. Dyplom lekarski otrzymał w 1924 i rozpoczął pracę w Klinice Chirurgicznej Uniwersytetu Poznańskiego pod kierownictwem Antoniego Jurasza.
W 1931 habilitował się z chirurgii na wydziale lekarskim Uniwersytetu Poznańskiego na podstawie rozprawy pt. "Leczenie złotem gruźlicy kości i stawów". W 1938 otrzymał zadanie zorganizowania Zakładu Chirurgii Operacyjnej i Doświadczalnej Akademii Medycznej.
We wrześniu 1939 służył jako porucznik-lekarz chirurg Armii „Poznań”, brał udział w bitwie nad Bzurą. Po dostaniu się do niewoli niemieckiej pracował jako chirurg w szpitalach dla jeńców (Kutno, Łódź, Szpital Ujazdowski-Warszawa). W styczniu 1940 dostał się do Szpitala Ujazdowskiego w Warszawie, gdzie od kwietnia 1940 pracował jako lekarz cywilny. Brał czynny udział w konspiracji i w tajnym nauczaniu, prowadził wykłady na tajnym Uniwersytecie Ziem Zachodnich. Brał udział w powstaniu warszawskim.
Po wojnie powrócił do Poznania by kontynuować organizację Zakładu Chirurgii. Rozpoczął pracę nad sztucznym sercem i sztucznymi płucami. 
Po utworzeniu w 1950 Wyższej Szkoły Wychowania Fizycznego w Poznaniu został jej pierwszym rektorem.
Był członkiem Towarzystwa Chirurgów Polskich, Międzynarodowego Towarzystwa Chirurgicznego, Międzynarodowego Towarzystwa Chirurgów-Urologów, Niemieckiego Towarzystwa dla Schorzeń Trawienia i Przemiany Materii. 
W 1965 przeszedł na emeryturę.
Zmarł 22 listopada 1969 w Poznaniu. Pochowany na cmentarzu Junikowo (pole 20, kwatera A-6-12).

</doc>
<doc id="2718197" url="https://pl.wikipedia.org/wiki?curid=2718197" title="Small Arms Protective Insert">
Small Arms Protective Insert

Small Arms Protective Insert (SAPI) – ceramiczne płyty ochronne (wkłady balistyczne) stosowane w amerykańskich kamizelkach kuloodpornych. Płyty SAPI po raz pierwszy zostały użyte w kamizelce IBA.
Początkowo w kamizelkach stosowano tylko wkłady z tkanin aramidowych – chronią one jednak tylko przed pociskami tępołukowymi (obecnie używanymi przede wszystkim w pistoletach). Aby zapewnić lepszą ochronę przed pociskami ostrołukowymi (np. karabinowymi), zaczęto stosować dodatkowe płyty zewnętrzne. Podczas przebijania takiej płytki pocisk traci dużą część energii kinetycznej oraz ulega deformacji. Następnie taki zdeformowany pocisk jest zatrzymywany przez wkład aramidowy na podobnej zasadzie jak pocisk tępołukowy.
Płyta SAPI wykonana jest z węgliku boru lub krzemu. Zapewnia ochronę przed pociskami kalibru 7,62 mm o prędkości około 840 m/s (III klasa opancerzenia). Jedna płyta waży mniej więcej 1,8 kg (masa zależy od rozmiarów płyty). 
Płyty SAPI zostały zastąpione w roku 2005 płytami ESAPI (Enhanced Small Arms Protective Insert). Zmodyfikowana płyta została pogrubiona przez dodanie kilku warstw tkaniny balistycznej (z polietylenu). Płyta ESAPI waży około 2,3 kg.

</doc>
<doc id="2718198" url="https://pl.wikipedia.org/wiki?curid=2718198" title="Enhanced Small Arms Protective Insert">
Enhanced Small Arms Protective Insert



</doc>
<doc id="2718200" url="https://pl.wikipedia.org/wiki?curid=2718200" title="Crush (album)">
Crush (album)

Crush – siódmy album studyjny zespołu Bon Jovi, wydany 13 czerwca 2000 roku przez wytwórnię Island. Z albumu pochodzi znany przebój zespołu "It’s My Life".
W Polsce album uzyskał certyfikat złotej płyty.

</doc>
<doc id="2718201" url="https://pl.wikipedia.org/wiki?curid=2718201" title="Crush">
Crush



</doc>
<doc id="2718202" url="https://pl.wikipedia.org/wiki?curid=2718202" title="John Marco Allegro">
John Marco Allegro

John Marco Allegro (ur. 17 lutego 1923 w Londynie, zm. 17 lutego 1988) – brytyjski historyk religii, badacz zwojów znad Morza Martwego, w tym Miedzianego Zwoju.
Absolwent orientalistyki na University of Manchester. W 1953 brał udział w badaniach nowo odkrytych zwojów nad Morzem Martwym. Autor książek, m.in. "The Dead Sea Scrolls" (1956), "The Treasure of the Copper Scroll" (1960), "The Sacred Mushroom and the Cross" (1970) oraz "The Dead Sea Scrolls and the Christian Myth" (1979). Jest autorem oryginalnej koncepcji głoszącej, jakoby judaizm i chrześcijaństwo wywodziły się z kultu płodności, a przeżycia religijne opisane w Biblii następowały po spożyciu grzybów i innych środków halucynogennych. Po opublikowaniu "The Sacred Mushroom and the Cross" (co można przetłumaczyć jako "Święty grzyb i krzyż") spotkał się z ostracyzmem środowiska historyków religii, z drugiej strony zyskał liczne grono wiernych fanów.

</doc>
<doc id="2718204" url="https://pl.wikipedia.org/wiki?curid=2718204" title="Hełm Mk. 3">
Hełm Mk. 3

Hełm Mk. 3 (żartobliwie „żółw”) – przepisowy hełm Brytyjskich Sił Zbrojnych w późnym okresie II wojny światowej. Następca hełmu Mk. 2.
Historia.
Nowy hełm został opracowany w 1941 roku. Wydano go po raz pierwszy jednostkom brytyjskim i kanadyjskim przed operacją Overlord (1944). Hełm Mk. 3 stanowił spory krok naprzód w stosunku do poprzednika. Miał inny kształt niż poprzednik, był głębszy. Zrezygnowano też z ronda (zbędne w warunkach II wojny światowej). Zapewniał on o 38% lepszą ochronę niż Mk. 2. 
Kolejne konstrukcje.
Po II wojnie światowej został zastąpiony przez hełm Mk. 4. Był to nieco zmodyfikowany hełm Mk. 3, główną różnicą było przesunięcie punktów mocowania paska pod brodę (tak aby możliwe było wykorzystanie hełmu do transportu wody). Z kolei hełmy Mk. 4 zostały zastąpione hełmami Mk. 5 (jedyna różnica to zastąpienie dotychczasowego fasunku nowszą konstrukcją).
Tak więc czerep hełmu Mk. 3 był w użyciu aż do 1985 roku, po czym został zastąpiony hełmem Mk. 6.

</doc>
<doc id="2718205" url="https://pl.wikipedia.org/wiki?curid=2718205" title="Aleksander Drewing">
Aleksander Drewing

Aleksander Drewing (ur. 21 maja 1869 w Estonii, zm. 20 maja 1924 w Inowrocławiu) - polski dziennikarz, wydawca i współwłaściciel wraz z Aleksandrem Milkerem drukarni prasowej, litografii a także właściciel księgarni w Łodzi. 
Życiorys.
Syn Edwarda i Joanny z Mastów, żonaty z Emmą Stencel.
Początkowo pisał felietony w pierwszej łódzkiej niemieckiej gazecie „Lodzer Zeitung” wydawanej przez Jana Petersilgego od 1865 (zmiana tytułu, poprzednio, od 2 grudnia 1863 Petersilge wydawał „Łódzkie Ogłoszenia - Łodźer Anzeiger” [tak!]). 
Po uzyskaniu zezwolenia 23 grudnia 1896 r. uruchomił przy ul. Mikołajewskiej (obecnie ul. H. Sienkiewicza) 9 księgarnię z książkami sprowadzanymi z zagranicy. Nową koncesję wydaną 1 września 1900 r. odstąpił 5 grudnia 1900 r. Adolfowi Disterhelfowi. 
W czerwcu 1902 r. na licytacji drukarni W. Kamińskiego, kupił dwie maszyny pospieszne pochodzące z dawnej drukarni „Gońca Łódzkiego”, napędzane silnikami spalinowymi. 
26 czerwca 1902 r. uzyskał wspólnie z Aleksandrem Milkerem zezwolenie na ich uruchomienie przy ul. Piotrkowskiej 15 i uruchomili ją 15 września 1902 r. Jednocześnie władze rozpoczęły dochodzenie w sprawie wcześniejszego powstania tej drukarni bez pozwolenia. 
W 1905 r. informował władze, że pełni funkcję dyrektora zarządzającego drukarnią, a wspólnik funkcję dyrektora handlowego firmy uzyskującej wówczas obrót w wysokości 105 000 rubli przy kapitale zakładowym wynoszącym 30 000 rubli. 
Podstawową działalnością było redagowanie i druk od 28 września 1902 r. trzeciej łódzkiej gazety niemieckiej „Handels - und Industrieblatt”. W 1910 r. zmienili tytuł na istniejące do 1939 r. „Neue Lodzer Zeitung”, najpopularniejsze, o największym nakładzie i dobrze redagowane pismo zwolenników asymilacji Niemców i tolerancji wobec innych narodowości. Propolskie nastawienie redaktorów i wydawców naraziło ich na represje w czasie I wojny światowej. Wtedy w drukarni przeprowadzono rekwizycje maszyn i metali, a potem zmuszono właścicieli do zawieszenia wydawania gazety. Zabrane im wyposażenie posłużyło niemieckim władzom okupacyjnym do utworzenia „Drukarni Państwowej” („Staatsdruckerei”) zorganizowanej w 1916 r. przy ul. Piotrkowskiej 85 w celu drukowania gazety „Deutsche Lodzer Zeitung”. 
Poza licznymi tytułami prasowymi m.in. polskimi jak „Goniec Łódzki”, z drukarni wyszło do 1917 r. 55 druków zwartych i 5 do chwili likwidacji po śmierci A. Drewinga. 
„W 1896 r. powstało Towarzystwo Welocypedowych Turystów jako oddział rosyjskiego „Touring-Klub”. Skupiali się w nim głównie Niemcy, ale i uczestniczyli też Polacy. Wybitnym działaczem Klubu i następnie dożywotnim jego honorowym prezesem był Aleksander Drewing, redaktor gazety „Neuer Lodzer Zeitung””.

</doc>
<doc id="2718207" url="https://pl.wikipedia.org/wiki?curid=2718207" title="Interceptor Body Armor">
Interceptor Body Armor

Interceptor Body Armor (IBA) – amerykańska kamizelka balistyczna. Wprowadzona do użytku w roku 2000. Zastąpiła starsze kamizelki PASGT.
Historia.
Z czasem kamizelki PASGT stały się niewystarczające, przede wszystkim słabo chroniły przed pociskami ostrołukowymi. W latach 90. pojawiły się nowe materiały pozwalające zbudować lepszą kamizelkę balistyczną. Wspólnymi siłami USMC oraz US Army stworzyły nową kamizelkę balistyczną – "Interceptor Body Armor". Nowa kamizelka weszła do produkcji w roku 1999. 
Konstrukcja.
Kompletna kamizelka IBA składa się z: poszycia z wkładami miękkimi ("Outer Tactical Vest") oraz dwóch płyt SAPI. 
Kamizelka chroni przed pociskami pistoletowymi kal. 9 mm, a dzięki zastosowaniu płyt SAPI chroni także przed pociskami kalibru 7,62 mm o prędkości ok. 840 m/s (III klasa opancerzenia). W miarę potrzeb kamizelka posiada możliwość zamontowania dodatkowej ochrony szyi oraz krocza. 
Poszycie obszyto taśmami PALS co pozwala mocowanie ładownic i kieszeni. Produkowane było w kamuflażach Woodland, 3 Color Desert Pattern, UCP oraz w kolorze Coyote Brown dla USMC.
Waga pełnej kamizelki to 7,4 kg (dla porównania PASGT – 11,4 kg). Waga samego obszycia to ok. 3,8 kg.
Modernizacje oraz następcy.
W wyniku dużego zagrożenia w Afganistanie w roku 2004 wprowadzono dodatkowe, mniejsze płyty SAPI po bokach tułowia (program DAPS). W roku 2005 płyty SAPI zastąpiono lepszymi płytami ESAPI ("Enhanced Small Arms Protective Insert").
Po uwagach żołnierzy o zbyt dużej wadze kamizelki oraz małej przewiewności w roku 2007 wprowadzono zmodernizowaną kamizelkę Improved Outer Tactical Vest (US Army) oraz kamizelkę "Modular Tactical Vest" (USMC). 

</doc>
<doc id="2718208" url="https://pl.wikipedia.org/wiki?curid=2718208" title="Stanisław Kubiak (redaktor)">
Stanisław Kubiak (redaktor)

Stanisław Kubiak (ur. 7 września 1915 w Nowej Wsi, zm. 2 sierpnia 1978 w Poznaniu) – profesor UAM, redaktor radiowy i prasowy, społecznik, pierwszy sekretarz Komitetu Uczelnianego PZPR na Uniwersytecie im. Adama Mickiewicza w Poznaniu w roku akademickim 1971/1972.
Życiorys.
W 1936 rozpoczął studia prawnicze, ukończył je po II wojnie światowej. W 1948 wstąpił do PZPR.
Od 1950 pracował w Polskim Radiu jako redaktor, kierownik redakcji, zastępca redaktora naczelnego, a od 1957 jako redaktor naczelny. Pisał teksty do audycji "Wielkopolskie kominki" i "Przechadzki po Poznaniu". Prowadził audycję "Słuchacze piszą, a my odpowiadamy".
Od 1971 był członkiem Kolegium Redakcyjnego Kroniki Miasta Poznania. Prowadził działalność społeczną. Dzięki jego staraniom powstała Szkoła dla Dzieci Specjalnej Troski przy ul. Bułgarskiej w Poznaniu, Spółdzielnia Mieszkaniowa "Radiowiec" oraz ośrodek wypoczynkowy w Przyjezierzu.
W latach 1961-1978 był prezesem Towarzystwa Miłośników Miasta Poznania.

</doc>
<doc id="2718209" url="https://pl.wikipedia.org/wiki?curid=2718209" title="Bounce (album)">
Bounce (album)

Bounce – ósmy album studyjny zespołu Bon Jovi, wydany ze względu na zamach terrorystyczny w Nowym Jorku 11 września 2001 roku.

</doc>
<doc id="2718211" url="https://pl.wikipedia.org/wiki?curid=2718211" title="Berety w US Army">
Berety w US Army

Berety w US Army – nakrycie głowy będące częścią munduru żołnierza US Army.
Współcześnie w US Army w użyciu jest pięć kolorów beretów: czarny, bordowy, zielony, piaskowy (tan) i brązowy.
Beret czarny.
Czarne berety pojawiły się w US Army w roku 1951. Otrzymywali je żołnierze 10 i 11 kompanii rangersów podczas szkolenia w Camp Carson w Kolorado. W 30 stycznia 1975 czarny beret został zatwierdzony jako przepisowe nakrycie głowy oddziałów Rangers. Przez wiele lat czarny beret był symbolem rangresów. 
Czarne berety były noszone także przez niektóre jednostki pancerne.
Od 28 listopada 2001 roku beret koloru czarnego stał się przepisowym nakryciem głowy żołnierza US Army. Wyjątkiem są jednostki, gdzie zostały zatwierdzone berety w innych kolorach. 
Od 13 czerwca 2011 roku berety czarne obowiązują tylko do munduru wyjściowego Army Service Uniform. Podstawowym nakryciem głowy do umundurowania polowego ACU stała się czapka patrolowa (Patrol Cap).
Beret bordowy (Maroon).
Pierwsze berety bordowe nosili żołnierze 509 Pułku Piechoty Spadochronowej. Były to berety w stylu brytyjskim, do ich noszenia amerykanów upoważnił gen. Frederick Browning - "ojciec brytyjskich wojsk spadochronowych" w roku 1943. Berety bordowe nosili również amerykańscy doradcy ds. wojsk powietrznodesantowych w Wietnamie. Były to berety w stylu francuskim. 
W latach 70. żołnierze jednostek powietrznodesantowych USA nieoficjalnie zaczęli nosić berety w kolorze bordowym, wzorując się na innych armiach świata. Beret bordowy stał się przepisowym nakryciem głowy jednostek powietrznodesantowych w 28 listopada 1980.
Beret zielony.
Berety koloru zielonego stanowią oficjalne nakrycie głowy US Army Special Forces. "Zielone berety" jest synonimem jednostek specjalnych wojsk lądowych USA. 
Beret piaskowy.
Wraz z wprowadzeniem dla całej armii czarnego beretu pojawiły się protesty żołnierzy Rangers. Do tej pory właśnie czarne berety noszone przez rangersów były ich symbolem. Aby wyróżnić jednostkę Rangers 14 czerwca 2001 roku wprowadzono berety piaskowe jako oficjalne nakrycie głowy oddziałów Rangers. 
Beret brązowy.
Formowanym od lutego 2018 roku Brygadom Wsparcia Sił Bezpieczeństwa "(SFAB — Security Forces Assistance Brigade") jako znak rozpoznawczy przyznano berety koloru brązowego.

</doc>
<doc id="2718212" url="https://pl.wikipedia.org/wiki?curid=2718212" title="Jerzy Kozicki">
Jerzy Kozicki

Jerzy Maria Kozicki (Jerzy Dunin-Kozicki) (ur. 24 stycznia 1890 w Tarnopolu, zm. 10 stycznia 1952 w Krakowie) – polski inżynier naftowy, przedsiębiorca, działacz społeczny, polityk, poseł na Sejm IV kadencji (1935–1938) w II Rzeczypospolitej.
Życiorys.
Urodził się 24 stycznia 1890 w Tarnopolu, w rodzinie Włodzimierza, sędziego w Brzeżanach, i Marii z Sochaników. Ukończył gimnazjum w Kołomyi oraz studia chemiczne na uniwersytecie w Zurychu i budowy maszyn na politechnice w Zurychu, gdzie uzyskał tytuł inżyniera w 1913 roku. Doktoryzował się z chemii organicznej na uniwersytecie w Grazu w 1915 roku. 
W latach 1913–1917 kierował laboratorium i był kierownikiem ruchu Państwowej Fabryki Olejów Mineralnych (później „Polmin”) w Drohobyczu, w okresie 1917–1919 pracował jako dyrektor techniczny rafinerii nafty w Gliniku Mariampolskim, a w latach 1919–1923 jako naczelny dyrektor „Polminu”. W trakcie tej kadencji przeprowadził modernizację linii produkcyjnych, zbudował rurociągi z Daszawy do Drohobycza i Borysławia, prowadził budowę osiedli mieszkaniowych i żłobków. W latach 1926–1933 pracował jako dyrektor rafinerii „Nafta” w Drohobyczu, a następnie – dyrektor ds. rafineryjnych koncernu naftowego „Małopolska”. 
W latach 1923–1924 zajmował stanowisko adiunkta przy Katedrze Technologii Nafty i Gazownictwa Politechniki Lwowskiej, kierowanej przez prof. Stanisława Pilata. W okresie 1923–1926 jako adiunkt tejże katedry wyjeżdżał na Węgry w charakterze eksperta. 
Był autorem i współautorem wielu patentów z zakresu przetwórstwa ropy naftowej. Na podstawie jednego z nich zbudowano w Jedliczu pierwsze w Polsce urządzenie do odasfaltowania i odparafinowania pozostałości podestylacyjnych za pomocą propanu. 
Pełnił wiele funkcji branżowych i społecznych, był m.in.: członkiem zarządu Krajowego Towarzystwa Naftowego, Związku Producentów i Rafinerów Olejów Mineralnych, „Pionier” SA, Karpackiego Instytutu Geologiczno-Naftowego, Polskiego Eksportu Naftowego. Był radcą Izby Przemysłowo-Handlowej we Lwowie, wicedyrektorem Aeroklubu Lwowskiego i członkiem zarządu Małopolskiego Klubu Automobilowego. W latach 1927–1933 był członkiem Rady Miejskiej w Drohobyczu. Był członkiem wydziału honorowego klubu sportowego LKS Pogoń Lwów.
W młodości był sympatykiem PPS, później był związany z obozem sanacyjnym. Był członkiem Związku Strzeleckiego.
W wyborach parlamentarnych w 1935 roku został wybrany posłem na Sejm IV kadencji (1935-1938) 39 992 głosami z okręgu nr 75, obejmującego powiaty: drohobycki i rudecki. W kadencji tej pracował w komisjach: budżetowej (w roku 1937 był jej członkiem, potem zastępcą członka), pracy, przemysłowo-handlowej i zdrowia (1936). 
W czasie II wojny światowej mieszkał w Krakowie, gdzie był przedstawicielem warszawskich firm prywatnych i pomagał żonie w prowadzeniu cukierni „Telimena”. Po wojnie, w 1945 roku został dyrektorem biura badań i projektów Centralnego Zarządu Przemysłu Paliw Płynnych, w latach 1945–1947 pracował jako dyrektor Zjednoczenia Przemysłu Paliw Syntetycznych, w latach 1947–1949 jako ekspert w Centralnym Zarządzie Przemysłu Naftowego i Banku Inwestycyjnym w Warszawie. Potem pracował jako rzeczoznawca ds. przemysłu rafineryjnego i inwestycji przemysłu chemicznego.
Życie prywatne.
Z małżeństwa zawartego 26 września 1926 roku z Zofią Kirchmeyer (1907–1978) miał córkę Marię, późniejszą Załęską. Zofia Kirchmeyer-Kozicka po śmierci męża powtórnie wyszła za mąż (18 lutego 1964 roku w Warszawie) za Antoniego Krasickiego (1904–1986), syna Augusta Krasickiego.
Dziadem (ojcem matki) Zofii Kirchmeyer był Antoni Gettlich (1842–1915) – polski pedagog, dyrektor Szkoły Wydziałowej Żeńskiej im. św. Scholastyki w Krakowie.
Ojciec Jerzego, Włodzimierz powtórnie się ożenił z Heleną Gostkowską, córką Romana Gostkowskiego (1837–1912) – inżyniera kolejowego, profesora i rektora Politechniki Lwowskiej.

</doc>
<doc id="2718213" url="https://pl.wikipedia.org/wiki?curid=2718213" title="Holoscotolemon oreophilum">
Holoscotolemon oreophilum

Holoscotolemon oreophilum -gatunek kosarza z podrzędu Laniatores i rodziny Cladonychiidae. Opisany stosunkowo niedawno, bo w 1978 roku.
Budowa ciała.
Gatunek osiąga długość ciała od 5 do 6 mm, które ubarwione jest od ciemnopomarańczowego do czerwonawobrązowego. Oczy są słabo rozwinięte. Druga para nóg jest silnie wydłużona i pełni rolę narządu zmysłu.
Biotop.
Gatunek jest troglofilem. Żyje w jaskiniach, gdzie poluje przebywając na podłożu: ziemi i kamieniach
Występowanie.
"Holoscotolemon oreophilum" jest endemitem południowo-wschodnich Alp. Wykazywany był z jaskiń: Partisans, Camoscere i pobliskich oraz Conca delle Turbiglie, niedaleko Pamparato. Wszystkie stanowiska znajdują się na terenie Włoch.

</doc>
<doc id="2718214" url="https://pl.wikipedia.org/wiki?curid=2718214" title="Cladonychiidae">
Cladonychiidae

Cladonychiidae - rodzina pajęczaków z rzędu kosarzy i podrzędu Laniatores zawierająca blisko 20 gatunków. 
Opis.
Przedstawiciele tej rodziny osiągają do 4 mm długości ciała. Posiadają raczej krótkie nogi, choć druga para może osiągać nawet 2 cm długości. Nogogłaszczki są silne i uzbrojone w kolce. Większość gatunków jest barwy czerwonawobrązowej do ciemnobrązowej, jednak gatunki jaskiniowe są barwy bladożółtawej. Część gatunków jest bezoka.
Występowanie.
Rodzaj "Holoscotolemon" jest palearktyczny. Pozostałe rodzaje wykazane są z USA.
Pokrewieństwo.
Rodzina ta może być blisko spokrewniona z Pentanychidae. Jeśli tak jest to gatunki Cladonychiidae zamieszkujące wschodnie USA byłyby bazalne dla reszty rodziny.
Nazwa.
Dawna nazwa rodzajowa "Cladonychium" pochodzi ze antycznej greki i oznacza dosłownie "rozgałęziony pazur". Obecnie rodzaj ten zsynonimizowano z "Erebomaster".
Systematyka.
Rodzina zawiera 16 opisanych gatunków , z czego w Europie występuje 8 (oznaczone pogrubieniem):

</doc>
<doc id="2718217" url="https://pl.wikipedia.org/wiki?curid=2718217" title="Jess i chłopaki">
Jess i chłopaki

Jess i chłopaki () – amerykański serial telewizyjny stacji Fox, nadawany od 20 września 2011 roku. W Polsce nadawany jest od 13 sierpnia 2012.
14 maja 2017 roku stacja FOX ogłosiła zamówienie 7 sezonu, który będzie finałowym.
Opis fabuły.
Jessica „Jess” Day (Zooey Deschanel) po tym, jak zrywa z chłopakiem postanawia na nowo ułożyć sobie życie. Na Craigslist znajduje ogłoszenie 3 chłopaków poszukujących współlokatora. W efekcie czego zamieszkuje razem z Nickiem (Jake Johnson), Schmidtem (Max Greenfield) i Coachem (Damon Wayans Jr.). Wkrótce Coach wyprowadza się, a na jego miejsce wprowadza się Winston – dawny lokator Schmidta i Nicka.

</doc>
<doc id="2718219" url="https://pl.wikipedia.org/wiki?curid=2718219" title="Serykżan Mużykow">
Serykżan Mużykow

Serykżan Mużykow (kaz.: Серікжан Мұжықов; ur. 17 czerwca 1989) – kazachski piłkarz, występujący na pozycji pomocnika.
Kariera klubowa.
Mużykow jest wychowankiem klubu Żetysu Tałdykorgan. Barwy tego klubu reprezentował od początku profesjonalnej kariery do 2013 roku. W 2014 grał w FK Astana. Rok 2015 rozpoczął od występów w klubie Kajsar Kyzyłorda, a następnie wrócił do Astany.
Kariera reprezentacyjna.
W reprezentacji Kazachstanu zadebiutował 10 sierpnia 2011 roku w towarzyskim meczu przeciwko Syrii. Na boisku pojawił się w 84 minucie. Do tej pory rozegrał w niej pięć meczów (stan na 1 lipca 2013).

</doc>
<doc id="2718220" url="https://pl.wikipedia.org/wiki?curid=2718220" title="Zdzisław Kępiński">
Zdzisław Kępiński

Zdzisław Kępiński (ur. 9 kwietnia 1911 w Pruszkowie, zm. 24 stycznia 1978 w Poznaniu) – polski historyk sztuki, artysta-malarz, pedagog, profesor zwyczajny Uniwersytetu im. Adama Mickiewicza w Poznaniu i Państwowej Wyższej Szkoły Sztuk Plastycznych, dyrektor Muzeum Narodowego w Poznaniu, wojewódzki konserwator zabytków.
Życiorys.
Ukończył Gimnazjum im. św. Jana Kantego w Poznaniu. W 1931 rozpoczął studia polonistyczne, później zmienił kierunek na historię sztuki. Studiował także muzykologię pod kierownictwem Szczęsnego Dettloffa. W 1937 obronił pracę magisterską i rozpoczął pracę na Uniwersytecie Poznańskim. Jednocześnie wykładał historię sztuki w Instytucie Sztuk Plastycznych.
W 1931 wstąpił do KPP. Za działalność polityczną był represjonowany przez tzw. granatową policję, kilkakrotnie aresztowany.
W czasie wojny pracował jako robotnik w Warszawie i Częstochowie. W 1940 aresztowany i okaleczony przez Gestapo jednostronnie utracił słuch.
Po wojnie rozpoczął pracę w Ministerstwie Kultury i Sztuki, następnie powrócił do Poznania aby objąć stanowisko Wojewódzkiego Konserwatora Zabytków.
W latach 1945–1946 i 1947–1949 kierował Muzeum Wielkopolskim. Wykładał na Uniwersytecie Poznańskim.
Brał udział w Badaniach nad Początkami Państwa Polskiego (1947–1951). W latach 1949–1951 był zastępcą dyrektora Naczelnej Dyrekcji Muzeów i Ochrony Zabytków przy Ministerstwie Kultury i Sztuki w Warszawie. W 1952 powrócił do Poznania i został kierownikiem Galerii Malarstwa Polskiego w Muzeum Narodowym (galeria była nazywana "galerią Kępińskiego"). Został pochowany w Alei Zasłużonych na Cmentarzu Junikowskim w Poznaniu (AZ-P-5).

</doc>
<doc id="2718221" url="https://pl.wikipedia.org/wiki?curid=2718221" title="Aldona Wejchert">
Aldona Wejchert

Aldona Wejchert (ur. 1969) – polska bizneswoman, wiceprezydent Grupy ITI.
Życiorys.
Aldona Wejchert ukończyła studia na Wydziale Handlu Zagranicznego Szkoły Głównej Handlowej w Warszawie, a dodatkowe wykształcenie w dziedzinie biznesu zdobyła w London Business School. W roku 1993 dołączyła do Grupy ITI jako sekretarka Jana Wejcherta. W latach 1996–2003 pełniła funkcję Wiceprezesa Multikina – pierwszego operatora multipleksów w Polsce. W latach 2003–2005 była Prezesem Zarządu, a obecnie pełni funkcję Przewodniczącej Rady Nadzorczej spółki Multikino S.A. Jest również Członkiem Rady Nadzorczej TVN S.A. i Członkiem Rady Fundacji TVN „Nie jesteś sam”. Od kwietnia 2008 roku jest Członkiem Rady Powierniczej Muzeum Narodowego w Warszawie, a ponadto Członkiem Zarządu Polskiej Akademii Gastronomicznej oraz Członkiem Polskiej Rady Biznesu.
Życie prywatne.
Aldona Wejchert jest wdową po Janie Wejchercie, ma z nim 2 dzieci.

</doc>
<doc id="2718222" url="https://pl.wikipedia.org/wiki?curid=2718222" title="Benjamin Rush">
Benjamin Rush

Benjamin Rush (ur. 24 grudnia 1745 lub 1746 w Byberry, zm. 19 kwietnia 1813 w Filadelfii) – amerykański lekarz, pisarz, pedagog, sygnatariusz "Deklaracji niepodległości Stanów Zjednoczonych".
Życiorys.
Benjamin Rush miał sześcioro rodzeństwa. Gdy skończył 5 lat, stracił ojca. W wieku ośmiu lat rozpoczął studia w College of New Jersey (obecnie Princeton); otrzymał licencjat w 1760 roku. W latach 1761–1766 studiował medycynę pod okiem dr Johna Redmana. 11 stycznia 1776 Rush poślubił w Princeton Julię Stockton, najstarszą córkę Richarda Stocktona. 
Jeszcze przed uzyskaniem niepodległości przez Stany Zjednoczone Rush był dosyć znaną postacią w społeczeństwie. Podczas walki o niepodległość USA, Rush stracił częściowo autorytet u społeczeństwa (konflikty z dr Williamem Shippenem w kwestii działań lekarzy w armii). W 1783 roku został przeniesiony do sztabu Pennsylvania Hospital, z którym był związany aż do śmierci.
Po opanowaniu w 1793 roku żółtej febry stał się ważną postacią w państwie. Od 1797 do 1813 był skarbnikiem mennicy USA.
Po uzyskaniu niepodległości przez Stany Zjednoczone stał się znanym lekarzem. W międzyczasie podpisał się pod Deklaracją niepodległości Stanów Zjednoczonych. Został działaczem społecznym; głosił hasła przeciwko alkoholizmowi oraz tępił karę śmierci. Głosił również, że Stany Zjednoczone powinny stać się państwem opartym o chrześcijaństwo (pragnął uznania Biblii za podstawowy podręcznik szkolny).
Zmarł nagle 19 kwietnia 1813 w Filadelfii i tam został pochowany.
Benjamin Rush jest patronem statku SS "Benjamin Rush".
Wkład w rozwój medycyny.
Benjamin Rush został zapamiętany jako popularyzator upuszczania krwi. W 1793 roku został poznany jako lekarz, który pokonał żółtą febrę.
W 1789 roku zdiagnozował pierwszego sawanta na świecie – Thomasa Fullera.
Benjamin Rush w kwestii prohibicji.
W 1784 roku Benjamin Rush twierdził, że nadmierne używanie alkoholu jest szkodliwe dla zdrowia fizycznego jak i psychicznego (wierzył jednak bardziej w ograniczenie spożycia, niż w jego zakaz). Pod wpływem szeroko znanych poglądów Rusha, około 200 rolników w stanie Connecticut założyło w 1789 roku Ruch na Rzecz Wstrzemięźliwości.
Rodzina.
Benjamin Rush ożenił się z Julią Stockton 11 stycznia 1776. Benjamin Rush miał siedmioro dzieci: Johna (1777–1837), Anne Emily (1779–1850), Richarda (1780–1859), Jamesa (1786–1869), Julie (1790–1860), Samuela (1795–1859) oraz Williama (1801–1864).

</doc>
<doc id="2718223" url="https://pl.wikipedia.org/wiki?curid=2718223" title="Restauracja Meiji">
Restauracja Meiji

 – przełom w ustroju władzy, jaki się dokonał w Cesarstwie Japońskim w 1868 roku. Cesarz Mutsuhito uzyskał pełnię władzy w państwie po tym, jak siły sprzeciwiające się rządom siogunów rodu Tokugawa obaliły ostatniego sioguna Yoshinobu Tokugawę, co zakończyło okres Edo i było początkiem okresu Meiji. W następstwie tego przewrotu Japonia rozpoczęła proces szybkiej modernizacji i otwarcia na wpływy Zachodu.
6 kwietnia 1868 roku Mutsuhito ogłosił tak zwaną przysięgę cesarską. Zapowiedział w niej przeprowadzenie w kraju głębokich reform. Jednocześnie przeniósł stolicę z Kioto do Edo, któremu nadał nową nazwę Tokio ("Wschodnia Stolica").
Zniesione zostały wtedy struktury feudalne przez przejęcie lenn od samurajów, którym wypłacono odprawy pieniężne. Wprowadzono powszechne szkolnictwo, stypendia dla studiujących za granicą, zreformowano system lecznictwa, administrację, sądownictwo i system monetarny. Wprowadzono powszechny obowiązek służby wojskowej i zreorganizowano armię według wzorów pruskich, a marynarkę wojenną według wzorów brytyjskich.
Japonia podjęła wówczas ambitnie współzawodnictwo gospodarcze z Zachodem. Korzystając szeroko z zagranicznych specjalistów, maszyn, urządzeń i wynalazków, budowano nowoczesny przemysł, utworzono wielkie koncerny bankowo-przemysłowe Mitsui, Mitsubishi, Sumitomo i inne. Utworzono pocztę, zbudowano pierwszą linię kolejową z Tokio do Jokohamy.
Nowe warunki gospodarki kapitalistycznej powodowały jednak napięcia w stosunkach społecznych. Powstały różne organizacje walczące o prawa pracownicze, zawiązały się partie polityczne. W wyniku ich działalności, nacisków i walki wprowadzona została w cesarstwie w 1889 roku konstytucja, a w 1890 roku parlament. 

</doc>
<doc id="2718228" url="https://pl.wikipedia.org/wiki?curid=2718228" title="Pseudoblothrus ellingseni">
Pseudoblothrus ellingseni

Pseudoblothrus ellingseni -gatunek zaleszczotka z nadrodziny Neobisioidea, rodziny Syarinidae i podrodziny Chitrellinae.
Budowa ciała.
Gatunek ten ma wydłużone ciało długości od 5 do 6 mm. Posiada również ekstremalnie wydłużone nogogłaszczki.
Biologia.
Gatunek jest troglofilem. Prawdopodobnie gatunek ten jest drapieżny, jednak niewykluczone że jest saprofagiem związanym pokarmowo z guanem nietoperzy.
Występowanie.
"Pseudoblothrus ellingseni" jest endemitem południowo-wschodnich Alp. Opisany został z jaskini Bossea, jednak prawdopodobnie już tam nie występuje. Jest natomiast stosunkowo częsty w "Galeriach Napoleona" w gminie Crissolo we Włoszech.

</doc>
<doc id="2718229" url="https://pl.wikipedia.org/wiki?curid=2718229" title="Hatu-Builico">
Hatu-Builico

Hatu-Builico – miejscowość i poddystrykt w Timorze Wschodnim, w dystrykcie Ainaro. Jest najmniejszym z czterech poddystryktów w dystrykcie Ainaro. Zajmuje powierzchnię 129,88 km² i liczy 11950 mieszkańców (2010).
Miejscowość.
Hatu-Builico położone jest 37 km na południe od stolicy Timoru Wschodniego Dili, a od stolicy dystryktu Ainaro miasto dzieli 12 km. Miejscowość położona jest na wysokości 2155 m n.p.m.
Poddystrykt.
Poddystrykt Hatu-Builico graniczy z dystryktami: Ermera od wschodu i Manufahi od zachodu oraz z poddystryktami: Maubisse od północy, Ainaro od południowego zachodu oraz Hato-Udo od południa.
W 2010 roku mieszkało tutaj 11950 mieszkańców. Średnia wieku wyniosła wówczas 15,3 lat. Ludność uprawia maniok, kukurydzę, orzechy kokosowe, kawę, ryż i inne warzywa.
Gminy.
Poddystrykt Hatu-Builico jest podzielony na 3 gminy:

</doc>
<doc id="2718230" url="https://pl.wikipedia.org/wiki?curid=2718230" title="Nieuport 24">
Nieuport 24

Nieuport 24 – francuski jednomiejscowy samolot myśliwski z okresu I wojny światowej.
Historia.
Nieuport 24 stanowił wersję rozwojową francuskiego myśliwca Nieuport 17bis. Nieuport 24C1, oblatany w 1917 roku, był konstrukcją wytwórni Societe Anonyme des Establissements Nieuport powstałą pod kierownictwem inż. Gustawa Delage. Zbudowany w koncepcji półtorapłata (płat dolny ma dużo mniejsze rozmiary niż górny) samolot był bardzo podobny do poprzednika – różnił się głównie zastosowaniem nowego usterzenia poziomego i pionowego – w obrys steru kierunku z kompensacją rogową wtopiono niewielki Statecznik (lotnictwo)statecznik pionowy, którego zadaniem była poprawa stateczności. Samolot miał również zmienioną konstrukcję płatów – profil skrzydeł otrzymał większą wypukłość (a przez to uzyskano większą siłę nośną), zaś na krawędzi natarcia płata górnego zastosowano sklejkowy keson sięgający do pierwszego dźwigara. Poprawiło to aerodynamikę maszyny i usztywniło konstrukcję płata (wcześniej płótno zapadało się, zmieniając kształt skrzydeł). Wzmocniono też dźwigary przez owinięcie ich taśmą na całej długości, a połączenie słupków z dźwigarem wzmocniono metalowymi nakładkami. Kolejnymi zmianami w stosunku do pierwowzoru były: zaokrąglenie końcówek lotek na górnym płacie oraz użycie nieoprofilowanej drewnianej płozy ogonowej zakończonej piórem resora. Do napędu zastosowano użyty już w modelu Nieuport 23 silnik rotacyjny Le Rhône 9Jb o mocy 88 kW (120 KM) z tłokami wykonanymi z aluminium. Wprowadzone udoskonalenia nie spowodowały jednak znaczącej poprawy osiągów samolotu, gdyż zarówno układ konstrukcyjny (półtorapłat), jak też i napęd (silnik rotacyjny) zaczęły zbliżać się do kresu swoich możliwości technologicznych. Zdarzały się przypadki urywania się dolnego płata i katastrofy lotnicze.
Z powodu małej skuteczności nowego steru kierunku powrócono do sprawdzonego usterzenia z modelu Nieuport 17, co nie tylko nie pogorszyło osiągów samolotu, ale znacznie uprościło produkcję. Wersja ta otrzymał oznaczenie Nieuport 24bisC1 i była produkowana zarówno we Francji, jak i na licencji we Włoszech i w zakładach Duks w Moskwie (w latach 1917–1920).
Konstrukcja.
Był to jednomiejscowy dwupłat konstrukcji mieszanej. Przednią część kadłuba stanowiła kratownica z rur stalowych, zaś tylną kratownica drewniana wzmocniona drutem. Samolot był kryty w większości płótnem (jedynie osłonę silnika wykonano z aluminium). Boki samolotu oprofilowane listwami jesionowymi, przekrój kadłuba trapezowy. Płaty konstrukcji drewnianej (górny dwudźwigarowy, dolny jednodźwigarowy), głównie o płóciennym pokryciu. Drewniane słupki łączące płaty wzmocnione zostały drutami stalowymi, piramidka podtrzymująca płat górny nad kadłubem wykonana została z rurek stalowych. Lotki tylko na płacie górnym, usterzenie klasyczne drewniane, pokryte sklejką. Podwozie dwukołowe, amortyzowane sznurem gumowym, z tylną płozą ogonową. Śmigło dwułopatowe, drewniane. 9-cylindrowy silnik rotacyjny Le Rhône 9Jb o mocy 88 kW (120 KM).
Uzbrojenie stanowił zsynchronizowany karabin maszynowy Vickers kal. 7,7 mm (czasem dodawano strzelający ponad śmigłem Karabin maszynowy Lewis kal. 7,7 mm na mocowaniu Fostera).
Służba.
Myśliwce Nieuport 24 używało podczas I wojny światowej lotnictwo francuskie – Aéronautique Militaire pod wojskowym oznaczeniem Nieuport 24C1 począwszy od połowy 1917 roku, jak również lotnictwo brytyjskie, włoskie i rosyjskie. Samolot ustępował jednak swojemu konkurentowi ze stajni SPAD – modelowi S.VII i szybko przekwalifikowano go na treningowy (pod oznaczeniem Nieuport 24E1). Co jednak ciekawe, czołowy francuski as myśliwski Charles Nungesser wolał używać Nieuporta 24 niż nowszego SPAD S.XIII. Stany Zjednoczone zakupiły do szkolenia 121 takich maszyn, a później jeszcze 140 egzemplarzy wersji 24bis. Jako bojowe służyły natomiast dłużej w lotnictwie Rosji Radzieckiej, m.in. podczas wojny polsko-bolszewickiej w latach 1919–1920.
Służba w lotnictwie polskim.
W polskim lotnictwie służyło kilka egzemplarzy samolotów Nieuport 24 i 24bis, które zdobyto na froncie wschodnim. Jedyna maszyna w wersji 24C1 o numerze 5424, którą zdobyto 19 kwietnia 1919 roku w Wilnie, używana była w 4 eskadrze wywiadowczej do 1920 roku. Samolot wyróżniało godło, którym był diabeł z widłami. Pozostałe egzemplarze zdobyczne (5 sztuk) były w wersji 24bisC1 i służyły w 1., 2., 5., 6., 8. i 14 eskadrze wywiadowczej. Po wojnie ocalałe samoloty znalazły się w szkołach lotniczych. Egzemplarz nr 5086, stanowiący po wojnie własność mjr pil. Juliusza Gilewicza, został w 1929 roku przekazany do Akademickiego Aeroklubu Krakowskiego, gdzie otrzymał znaki rejestracyjne SP-ACU. We wrześniu 1932 roku ustawiono ten samolot nad katafalkiem poległych w katastrofie lotniczej Franciszka Żwirko i Stanisława Wigury, wystawionym na dziedzińcu Zamku Królewskiego na Wawelu. Rozbity został na zawodach lotniczych w październiku 1932 roku.

</doc>
<doc id="2718231" url="https://pl.wikipedia.org/wiki?curid=2718231" title="Maubisse">
Maubisse

Maubisse – miejscowość i poddystrykt w Timorze Wschodnim, w dystrykcie Ainaro. Jest największym z czterech poddystryktów w dystrykcie Ainaro. Zajmuje powierzchnię 260,97 km² i liczy 22 022 mieszkańców (2010).
Miejscowość.
Maubisse położone jest 40 km na południe od stolicy Timoru Wschodniego Dili. Miejscowość położona jest na wysokości 1526 m n.p.m.
Poddystrykt.
Poddystrykt Maubisse graniczy z dystryktami: Aileu od północy i Manufahi od wschodu oraz z poddystryktem Hatu-Builico od południa.
W 2010 roku mieszkało tutaj 22 022 mieszkańców. Średnia wieku wyniosła wówczas 16,6 lat. Ludność uprawia maniok, kukurydzę, orzechy kokosowe, kawę, ryż i inne warzywa.
Gminy.
Poddystrykt Maubisse jest podzielony na 9 gmin:

</doc>
<doc id="2718232" url="https://pl.wikipedia.org/wiki?curid=2718232" title="Stilb">
Stilb

Stilb (z gr. "stilbei" – błyszczeć, lśnić) – jednostka luminacji źródła światła w układzie CGS, oznaczana sb.
Nazwa wprowadzona ok. 1920 przez francuskiego fizyka André Blondela (1863-1938).
1 stilb jest luminancją powierzchni płaskiej o polu 1 formula_1 i światłości 1 kandeli.
formula_2
Zależności między innymi jednostkami:

</doc>
<doc id="2718234" url="https://pl.wikipedia.org/wiki?curid=2718234" title="Dystrykt Lilongwe">
Dystrykt Lilongwe

Lilongwe – jeden z 28 dystryktów Malawi, położony w Regionie Centralnym. Stolicą dystryktu i zarazem całego państwa, jest miasto Lilongwe.

</doc>
<doc id="2718235" url="https://pl.wikipedia.org/wiki?curid=2718235" title="Adam Osser">
Adam Osser

Adam Osser (imię w metryce Abe) (ur. 27 września 1863 w Warszawie, zm. 9 września 1932 w Wiedniu) – łódzki przemysłowiec pochodzenia żydowskiego, kupiec, działacz gospodarczy i społeczny, honorowy konsul włoski.
Życiorys.
Był synem Szlamy, zamożnego kupca, i Aidly z domu Hertz. Po skończeniu Wyższej Szkoły Handlowej im. Leopolda Kronenberga w Warszawie (istniała w latach 1875–1900) wyjechał do Niemiec i Anglii, gdzie odbywał praktykę handlową w dużych domach handlu bawełną.
Po powrocie do kraju otworzył w 1886 r. w Łodzi przy ul. Juliusza 15 (obecnie ul. Dowborczyków) własny skład handlu bawełną, po kilku latach zaś oddziały w Środkowej Azji i Persji (obecnie Iran). W 1902 r. przystąpił, m.in. wraz ze szwagrem Albertem Jarocińskim, do budowy przędzalni bawełny w Łodzi przy ulicy Widzewskiej (obecnie ul. J. Kilińskiego) 204 (w 1924 r. posesja ta otrzymała numer 222) i w lipcu 1903 r. ją uruchomił. W 1905 r. miała 2,5 miliona rubli rocznego obrotu. W 1923 r. przedsiębiorstwo zostało przekształcone w spółkę akcyjną pod nazwą „Przemysł Bawełniany Adam Osser Spółka Akcyjna w Łodzi”. Zainstalowanych w niej było ponad 50 000 wrzecion. W 1930 r. kapitał zakładowy firmy wynosił 4,8 miliona zł. Przędzalnia ta należała do zakładów wyposażonych nowocześnie i w zależności od koniunktury zatrudniała od 430 do 830 robotników.
Był akcjonariuszem Spółki Akcyjnej Wyrobów Bawełnianych I. K. Poznański w Łodzi. Działał w zrzeszeniach gospodarczych, początkowo handlowych, potem przemysłowych. Jako właściciel składów bawełny był jednym ze współzałożycieli, a także wieloletnim członkiem, Rady Nadzorczej Składów Towarowych „Warrant”, istniejących w Łodzi od 1899 r. Był członkiem Komitetu Giełdowego Łódzkiego w latach 1900–1930 i członkiem sekcji Związku Przemysłu Włókienniczego przy Towarzystwie Popierania Rosyjskiego Przemysłu i Handlu od jego powstania w 1913 r. przekształconej (1920) w Związek Przemysłu Włókienniczego w Państwie Polskim. Po założeniu spółki akcyjnej wchodził w skład zarządu związku w latach 1923–1930. Był też jednym ze współzałożycieli powstałego w 1929 r. Zrzeszenia Producentów Przędzy Bawełnianej w Polsce i członkiem jego zarządu do 1932 r. W 1924 r. został wybrany do Rady Banku Handlowego w Łodzi, a następnie do Zarządu tego Banku, w latach 1926–1931 był wiceprezesem Rady Banku.
W 1904 r. został radnym honorowym Magistratu m. Łodzi.
Pełnił też od 1925 r. funkcję honorowego konsula Królestwa Włoch w Łodzi (dla woj. łódzkiego, poznańskiego i pomorskiego). Dzięki temu jego rodzinie udało się opuścić Łódź na początku okupacji niemieckiej w 1939 r. Był odznaczony Orderem Komandorskim Korony Włoch.
Ciężka przewlekła choroba uniemożliwiła mu pracę w ostatnich latach życia. Zmarł 9 września 1932 r. w Wiedniu, zwłoki sprowadzono do Łodzi i pochowano na nowym cmentarzu żydowskim przy ul. Brackiej (strona prawa kw. M).
W małżeństwie (od 1888 r.) z Miną z Jarocińskich (1863-1938) miał troje dzieci: córkę Felę (ur. 1889), żonę Karola Hertza, oraz synów: Stefana (ur. 1894) i Janusza (1902–1904).
Kontynuatorem jego działalności był syn Stefan, który w 1931 r. został członkiem Zarządu Związku Przemysłu Włókienniczego w Państwie Polskim, w 1932 r. członkiem Zarządu Zrzeszenia Producentów Przędzy Bawełnianej, a w 1933 r. wszedł w skład Rady Banku Handlowego w Łodzi. Pod koniec 1938 r. wraz z rodziną wyjechał do Brazylii.

</doc>
<doc id="2718236" url="https://pl.wikipedia.org/wiki?curid=2718236" title="Dystrykt Mchinji">
Dystrykt Mchinji

Mchinji – jeden z 28 dystryktów Malawi, położony w Regionie Centralnym. Stolicą dystryktu jest miasto Mchinji.

</doc>
<doc id="2718237" url="https://pl.wikipedia.org/wiki?curid=2718237" title="Tadeusz Kopeć (lekarz)">
Tadeusz Kopeć (lekarz)

Tadeusz Kopeć (ur. 24 sierpnia 1881 w Warszawie, zm. 6 lipca 1950 tamże) – polski lekarz, pediatra, działacz społeczny.
Życiorys.
Ukończył gimnazjum w 1899 roku i studia lekarskie na Cesarskim Uniwersytecie Warszawskim w 1904 roku z odznaczeniem i stopniem lekarza. W 1922 roku uzyskał stopień doktora medycyny na tejże uczelni.
Od 3. roku studiów pracował w szpitalu na Pradze pod kierunkiem prof. Edwarda Zielińskiego. W latach 1905–1913 pracował jako asystent w Domu Podrzutków ks. Baudouina, z przerwą na wyjazd do klinik pediatrycznych w Niemczech i Francji. Od 1913 roku pracował jako ordynator Szpitala Dziecięcego im. Karola i Marii. W 1933 roku ponownie przeniósł się do Domu Podrzutków, gdzie został starszym ordynatorem i zastępcą dyrektora.
W 1939 roku został zmobilizowany i 2 lata przebywał w ZSRR, potem 2 lata w Persji i 3 lata w Kenii, pracując przede wszystkim w szpitalach dziecięcych organizowanych przez Polski Czerwony Krzyż.
Wrócił do Warszawy w listopadzie 1947 roku i rozpoczął pracę w przychodni Czerwonego Krzyża i jako ordynator zorganizowanego przez siebie oddziału noworodków w Szpitalu Św. Ducha w Warszawie.
Życie prywatne.
Był synem lekarza Stanisława Augusta (zm. 1907) i Ksawery Amalii Marii Lilpop (1948–1913). Bratem jego matki był Edward August Lilpop
Bratem Tadeusza Kopcia był Stefan Kopeć.
Tadeusz żenił się w 1909 roku z Wandą Patzer, z którą miał córkę Wandę (ur. 1910).

</doc>
<doc id="2718238" url="https://pl.wikipedia.org/wiki?curid=2718238" title="Little Talks">
Little Talks

"Little Talks" - pierwszy singel islandzkiej indie folkowej grupy Of Monsters and Men z ich debiutanckiego albumu studyjnego zatytułowanego "My Head Is an Animal". W sierpniu singel zagrany został w amerykańskim radiu Radio 104.5, gdzie został dobrze odebrany przez krytyków muzycznych. Do utworu nakręcono także teledysk, którego reżyserią zajął się Mihai Wilson. Singel pojawił się także na minialbumie zespołu, zatytułowanym "Into the Woods".

</doc>
<doc id="2718239" url="https://pl.wikipedia.org/wiki?curid=2718239" title="Dystrykt Nkhotakota">
Dystrykt Nkhotakota

Nkhotakota – jeden z 28 dystryktów Malawi, położony w Regionie Centralnym. Stolicą dystryktu jest miasto Nkhotakota.

</doc>
<doc id="2718241" url="https://pl.wikipedia.org/wiki?curid=2718241" title="Dystrykt Ntcheu">
Dystrykt Ntcheu

Ntcheu – jeden z 28 dystryktów Malawi, położony w Regionie Centralnym. Stolicą dystryktu jest miasto Ntcheu.

</doc>
<doc id="2718242" url="https://pl.wikipedia.org/wiki?curid=2718242" title="Transneft">
Transneft



</doc>
<doc id="2718248" url="https://pl.wikipedia.org/wiki?curid=2718248" title="Bashneft">
Bashneft



</doc>
<doc id="2718249" url="https://pl.wikipedia.org/wiki?curid=2718249" title="Mechel">
Mechel



</doc>
<doc id="2718250" url="https://pl.wikipedia.org/wiki?curid=2718250" title="Przysposobienie Wojskowe Kobiet">
Przysposobienie Wojskowe Kobiet

Przysposobienie Wojskowe Kobiet (PWK) – paramilitarna organizacja kobieta powstała w 1923 roku, na miejscu rozwiązanej rok wcześniej Ochotniczej Legii Kobiet. Inicjatorkami powołania PWK były członkinie dawnych organizacji Związku Strzeleckiego oraz Polskiej Organizacji Wojskowej. PWK ujęto w odrębną jednostkę organizacyjną o osobowości prawej dnia 20 marca 1928 roku, kiedy to w Warszawie powołano stowarzyszenie pod nazwą Organizacja Przysposobienia Kobiet do Obrony Kraju. Do lipca 1939 roku PWK liczyło ok. 47 tys. członkiń (tzw. pewiaczek). Symbolem PWK były sztandar, poświęcony 12 maja 1929 roku, oraz pieśń pt. "Marsz pewiaczek", skomponowany przez Feliksa Nowowiejskiego.
Działaczki Komitetu uważały, że w wyniku rozwoju techniki wojskowej i obaw o zastosowanie broni biologicznej i chemicznej przyszła wojna będzie miała charakter totalny. Stąd głosiły, że udział kobiet w wojnie będzie konieczny, gdyż niedopuszczenie ich do walk ograniczy siły wojskowe o połowę.
Historia.
Po odzyskaniu przez Polskę niepodległości kombatantki I wojny światowej były przekonane, że konieczne jest przygotowanie kobiet w obronie kraju na wypadek wybuchu kolejnej wojny. Na początku grudnia 1918 roku powstała Milicja Obywatelska Kobiet. W wyniku problemów finansowanych i braku ochotniczek, Milicję przekształcono w Ochotniczą Legię Kobiet (OLK), formację wojskową, skupiającą głównie kobiety pochodzące ze środowisk inteligenckich. OLK brała udział w bitwie warszawskiej w sierpniu 1920 roku. Na wniosek ministra skarbu prof. Jerzego Machulskiego OLK rozwiązano 1 lutego 1922 roku. Organizację rozwiązano w celu znalezienia oszczędności w budżecie Polski. Decyzja o likwidacji OLK spotkała się z dezaprobatą Ministerstwa Spraw Wojskowych, który dążył do wprowadzenia ochotniczej służby wojskowej kobiet w ramach ustawy o powszechnym obowiązku służby wojskowej. Przygotowaniem obronnym kobiet zaczęły zajmować się organizacje społeczne i paramilitarne.
Krótko przed rozwiązaniem OLK, w dniach 16 i 17 grudnia 1921 roku w Poznaniu odbył się dwudniowy nadzwyczajny zjazd, zwołany przez kpt. Elżbietę Wysłouch-Zawadzką, zastępczynię komendantki OLK Aleksandry Zagórskiej. Podczas obrad kpt. Ludwika Wysłołuch-Zawadzka odczytała referat programowy, podkreślający zasługi OLK i całokształt pracy oraz postulowała, by kontynuować szkolenie kobiet również w czasie pokoju. Podczas zjazdu niektóre uczestniczki (m.in por. Wanda Gertz, por. Kamila Janota, ppor. Irena Kowalska-Tomalakowa, ppor. Stefania Kudelska, por. Stanisława Paleolog, por. Maria Wittek) ustanowiły, że jeśli Ministerstwo Spraw Wojskowych nie wyrazi zgody na "zachowanie choćby kadrowego kobiecego ośrodka szkoleniowego, oficerowie OLK zorganizują na terenie społecznym i siłami społecznymi szkolenie kobiet do wojskowej służby pomocniczej, równocześnie zabiegając o generalne uregulowanie sprawy pomocniczej wojskowej służby kobiet w ramach ustawy o powszechnym obowiązku służby wojskowej". Za sprawą por. Marii Wittek we wnioskach końcowych zapisano postulat o powołaniu komórki do spraw przygotowania kobiet do służby wojskowej, podlegającej Oddziałowi III Sztabu Generalnemu Wojska Polskiego. Dostrzegając konieczność doszkolenia kadry, kilka uczestniczek zjazdu zadeklarowało swój akces na szkolenie. W Warszawskiej Szkole Podchorążych Piechoty szkolenie przeszły: por. Maria Wittek, ppor. Maria Podhorska, ppor. Halina Piwońska.
W styczniu 1922 roku gen. Kazimierz Sosnkowski zgodził się na utworzenie Referatu Przysposobienia Rezerw Kobiecych. Referat powołano wiosną 1992 roku. W jej obsadzie znalazły się absolwentki kursu Szkoły Podchorążych. Głównym zadaniem Referatu było przygotowywanie i prowadzenie wśród stowarzyszeń kobiecych szkoleń z zakresu przysposobienia wojskowego oraz ich propagowanie. Jesienią 1922 roku por. Maria Wittek zorganizowała Samodzielny Referat Pracy Kobiet przy Zarządzie Głównym Związku Strzeleckiego. Ppor. Halina Piwońska propagowała Referat w terenach akademickich. Z inicjatywy Wittek i Piwońskiej powołano Komitet Rezerw Kobiecych, przekształcony w październiku 1922 roku w Komitet Społeczny Przysposobienia Kobiet do Obrony Kraju (KSPKdOK; znany również jako: Zrzeszenie Stowarzyszeń Przysposobienia Kobiet do Obrony Kraju). Przewodniczącą KSPKdOK była Konstancja Łubieńska, zastępczynią Maria Wittek. KSPKdOK miało poparcie społeczne oraz władz wojskowych.
W 1922 roku Referat Przysposobienia Rezerw Kobiecych opracował zasadnicze wytyczne dla Przysposobienia Wojskowego Kobiet. Formalnie PWK powołano w 1923 roku. Do organizacji przyłączyło się większość wojskowych organizacji dla kobiet działających w niepodległej Polsce (m.in.: Związek Strzelecki, Koło Polek, Związek Harcerstwa Polskiego, Polski Biały Krzyż, Polskie Towarzystwo Gimnastyczne „Sokół”).
W zaleceniach wyróżniono dwa zasadnicze działy szkolenia obronnego kobiet. Pierwszy miał zająć się powszechnym przysposobieniem kobiet do działań wojennych. Drugi odpowiadał za wyszkolenie organizacyjne, wojskowe i wychowanie obywatelek na rzecz służby pomocniczej dla wojska. Realizacją szkoleń organizacyjnych, wojskowych i wychowania obywatelek miał zająć się Klub Starszych Instruktorek Przysposobienia Wojskowego Kobiet, powołany pod koniec 1922 roku, zarejestrowany 23 marca 1923 roku. Działał on w ramach KSPKdOK. Na przełomie 1923 i 1924 roku ukształtowały się ideowe założenia organizacji oraz organizowania kadry instruktorskiej. Powołano Klub Starszych Instruktorek, realizujący zadania wyznaczone przez władze wojskowe. Największym problemem PWK był brak podstaw prawnych służby wojskowej kobiet. Brak regulacji zagrażał istnieniu PWK. Pomimo zgłoszenia problemu i rozmów z władzami wojskowymi, 23 maja 1924 roku Sejm uchwalił, że "powszechna służba wojskowa (…) jest osobistym obowiązkiem każdego obywatela Rzeczypospolitej płci męskiej". Pomimo nieprzekonania władz państwowych, by wprowadziły zapisy umożliwiające kobietom odbywania służby wojskowej, PWK kontynuowało swoją działalność. W 1924 roku PWK brała udział w warszawskim święcie przysposobienia wojskowego. Parada przerodziła się w manifestację adresowaną do władz wojskowych i społeczeństwa. Ostatecznie KSPKdOK rozwiązano latem 1924 roku.
1 grudnia 1925 roku, na mocy decyzji Ministerstwa Wyznań Religijnych i Oświecenia Publicznego umożliwiono prowadzenie przysposobienia wojskowego kobiet w szkołach średnich, zawodowych, gimnazjach, seminariach i szkołach wyższych w formie hufców szkolnych w ramach Państwowego Urzędu Wychowania Fizycznego i Przysposobienia Wojskowego (PUWFiPW). Pierwsze hufce utworzono w Warszawie. Ministerstwo Spraw Wojskowych zdecydowało się przyznawać stypendia na opłacenie instruktorek.
Po przewrocie majowym doszło do kryzysu w KSPKdOK. Część organizacji odeszła z jej struktur w wyniku prowadzenia i finansowania przez KSPKdOK obozów dla kobiet, wbrew statutowi określającemu, że Komitet może tylko koordynować działalność szkoleniową. Inne organizacje zrezygnowały z działalności w KSPKdOK z powodów politycznych. Pomimo odejścia części organizacji KSPKdOK zaczęło gwałtownie się rozwijać, głównie w wyniku zmiany nastawienia rządu, poparcia ze strony Józefa Piłsudskiego oraz wprowadzenia uchwał regulujących działalność organizacji. Na wniosek Marii Wittek KSPKdOK zastąpiono Organizacją Przysposobienia Kobiet do Obrony Kraju (OPKdOK). Nową organizację powołano 20 marca 1928 roku. Komendantką naczelną OPKdOK została Maria Wittek.
Józef Piłsudski, który po zamachu majowym objął stanowisko Generalnego Inspektora Sił Zbrojnych, przychylnie odnosił się do służby wojskowej kobiet. Największą uwagę poświęcił wyszkoleniu kobiet w służbie łączności. Ich zadaniem miało być utrzymanie łączności międzysztabowej za pomocą sieci telegrafów drukujących. Wyszkolenie łączniczki nazywanojuzistkami (od nazwiska Davida Edwarda Hughesa). W latach 1927–1936 wyszkolono ok. 360 kobiet. Pierwszą komendantką juzistek została Wanda Gertz, a następnie Elżbieta Daniłowska.
11 stycznia 1928 roku prezydent II Rzeczypospolitej Ignacy Mościcki wydał rozporządzenie dotyczące powszechnego obowiązku służby wojskowej. Do ustawy z 23 maja 1924 roku dopisano w art. 44, że do służby pomocniczej mogą być przyjmowanie osoby płci żeńskiej, które zgłoszą się do niej ochotniczo. 24 września 1934 roku zaktualizowano art 6., mówiący o pełnieniu wojskowej służby pomocniczej. Zgodnie z poprawką, do służby pomocniczej mogą być powoływane kobiety w wieku od 19 do 45 lat, które w czasie pokoju na skutek ochotniczego zgłoszenia się odbyły przysposobienie do wojskowej służby pomocniczej. 28 czerwca 1928 roku uchwalono Program wyszkolenia ogólnego PWK, a 16 stycznia 1929 roku Instrukcję o Organizacji Przysposobienia Wojskowego Kobiet. Ponadto w tym samym roku ukazała się Instrukcja dotycząca programów wyszkolenia instruktorskiego PWK. Podczas II Walnego Zjazdu podjęto uchwałę o utworzeniu sztandaru OPKdOK. Pierwszy sztandar został poświęcony 12 maja 1929 roku. Został przyznany Kołu Warszawskiemu.
W 1933 roku OPKdoOK powołały Drużyny Pracy Społecznej (DPS), zajmujące się przekazywaniem wiedzy specjalistycznej z zakresu biernej obrony przeciwlotniczej i przeciwgazowej oraz zasad udzielania pomocy wojsku podczas wojny. Ponadto DPS-y organizowały opiekę nad dziećmi, zwalczały analfabetyzm, organizowała spotkania z okazji świąt Bożego Narodzenia i Wielkiejnocy dla młodzieży, chorych i starców oraz prowadziła zbiórki na cele charytatywne. W 1938 roku działało 61 DPS-ów, skupiających 1000 członkiń.
10 września 1937 roku Ministerstwo Wyznań Religijnych i Oświecenia Publicznego wprowadziło obowiązkowy przedmiot szkolny przysposobienie do obrony kraju. Był on organizowany oddzielnie dla chłopców i dziewcząt. Ustawa realizowała podstawowe założenia wychowawczo-szkoleniowe PWK.
25 listopada 1938 roku PUWFiPW zarządził utworzenie na terenie całej Polski stanowisk komendantek powiatowych. Miały one zajmować się koordynowaniem prac wychowania fizycznego i przysposobienia wojskowego. 27 kwietnia 1938 roku OPKdoOK rozpoczął przygotowania do zreformowania organizacji. Zmiany miały ujednolicić struktury OPKdoOK. 11 lutego 1939 roku Organizacja Przysposobienia Wojskowego Kobiet uzyskała ze strony Rady Ministrów RP status stowarzyszenia wyższej użyteczności. W marcu 1939 roku w Warszawie odbył się Nadzwyczajny Walny Zjazd Przysposobienia Wojskowego Kobiet. Podczas zjazdu przedstawicielki szesnastu organizacji kobiecych uchwaliły powołanie Pogotowia Społecznego Przysposobienia Wojskowego Kobiet. Jej zadaniem było koordynowanie przygotowań kobiet do samoobrony i samopomocy na wybuch kolejnej wojny. Samopomoc i samoobrona obejmowały: opiekę zdrowotną, gospodarczą, nad dzieckiem, działalność propagandową, werbowanie sił potrzebnych do pracy w wojsku i administracji, przygotowania obrony i pomoc ludności na wypadek wojny.
W kwietniu 1939 roku w Komendzie Naczelnej PWK powołano Wydział Pogotowania Społecznego. Na jej czele stanęła Helena Sakowiczówna. Wydział składał się z pięciu sekcji: Pomocy Wojsku, Pomocy Ludności, Domu i Dziecka, Gospodarczej i Zdrowia. W czerwcu 1939 roku Maria Wittek przedstawiła projekt wojennej organizacji i mobilizacji kobiet. Projekt nie został przyjęty przez ówczesnego ministra spraw wojskowych, gen. Tadeusza Kasprzyckiego.
Podczas II wojny światowej większość pewiaczek była zaangażowana w obronie przeciwlotniczej i przeciwgazowej, służbie wartowniczej, łączności, służbie przeciwpożarowej, wojskowej służbie zdrowia, transporcie i służbie biurowej. Pełniły służbę w szeregach Armii Krajowej, Polskich Siłach Zbrojnych i Armii Ludowej.
27 stycznia 1948 roku Rada Ministrów wydała rozporządzenie o uchyleniu mocy obowiązującej rozporządzenia Rady Ministrów dniem 11 lutego 1939 roku Organizacja Przysposobienia Wojskowego Kobiet przestała mieć status stowarzyszenia wyższej uczelni.
Struktura organizacji i członkowie.
Członkinią PWK mogła być każda pełnoletnia Polka, zgadzająca się z programem organizacji. Ponadto przyjmowano kandydatki w wieku od 15 do 18 lat. Przed przyjęciem do organizacji musiały uzyskać zgodę rodziców i szkoły. Dziewczyny, które nie ukończyły piętnastego roku życia, mogły dołączać do hufczyków – zespołów przygotowawczych, prowadzonych przez PWK. Ze względu na różnice wynikające z wieku, pochodzenia i wykształcenia pewiaczek, szkolenia były odpowiednio dostosowywane.
Na czele PWK stała instruktorka. Mogła nią być członkini po minimum ośmiu latach pracy w organizacji z ogólną oceną wybitną. W 1939 roku w PWK działało 130 instruktorek, w tym:
W skład władz naczelnych Stowarzyszenia stały: Walny Zjazd Delegatek, Zarząd Naczelny, Komisja Rewizyjna i Sąd Honorowy. Prace Zarządu Naczelnego prowadzono w wydziałach i sekcjach. Zarówno strukturę organizacyjną jak i obsadę stanowisk często zmieniano. Na niższych szczeblach hierarchicznych działało 11 Komend Okręgów. Były one zlokalizowane przy Dowództwach Okręgów Korpusów i Korpusie Ochrony Pogranicza. Ponadto powołano kilka Komend Rejonowych: morską, wschodnią i wileńską.
Na początku lat 30. utworzono Komendy Powiatowe w powiatach, gdzie przyrost członkiń był wysoki. Na najniższym szczeblu struktury terytorialnej były koła lokalne. Pod koniec działalności PWK powołano 108 kół. Skupiały one wszystkie oddziały i sekcje danej miejscowości. Po 1924 roku tworzono Hufce Szkolne oraz Hufce Akademickie, prowadzone według wojskowych form i metod. W 1933 roku powołano pierwsze Drużyny Pracy Społecznej. Skupiały one absolwentki przysposobienia fachowego i wojskowego. 27 marca 1939 roku powstało Pogotowie Społeczne PWK, realizujące priorytetowe zadania dla PWK. Ponadto zadaniami Pogotowia było wspieranie wojska i pomocy ludności cywilnej w likwidacji skutków wojny.
W 1928 roku przysposobienie wojskowym objęto 60 tys. uczennic. Do 1935 roku liczba ta wzrosła do 200 tys. W roku ćwiczebnym 1930/1931 liczba pewiaczek wzrosła o jedną czwartą. Do lipca 1939 roku w PWK działało 57 organizacji, zrzeszających ok. 700 tys. członkiń. Formalnie zarejestrowanych pewiaczek było 47 tys..
Umundurowanie.
Członkinie PWK obowiązywały odpowiednie stroje oraz odznaki funkcyjne. Umundurowanie było jednolite dla wszystkich pewiaczek. W skład stroju wchodziły:
Mundur służbowy noszono podczas wystąpień publicznych i codziennych zajęć. Składał się z bluzy (w kolorze khaki, z naszywkami wskazującymi na rodza służby wyszkolenia i oznaki stopnia) i spódnicy (zamiennie: spodni za kolano). Podczas wystąpień publicznych obowiązywała bluzka z granatowym krawatem i frencz z patkami oznaczającymi stopnie wyszkolenia. W skład umundurowania wchodziły również pas (z metalową klamrą z oznaką organizacji) i nakrycie głowy (kapelusz khaki, granatowy sukienny beret lub furażerka khaki). Do munduru zalecano dobrać obuwie: na niskim lub średnik obcasie w kolorze czarnym, ewentualnie brązowym. 
Strój gimnastyczny składał się z koszulki granatowej flanelowej lub białej bawełnianej i długich flanelowych granatowych spodnich lub krótkich czarnych spodenek.
Pewiaczki mogły mieć płaszcz gabardinowy w kolorze khaki, z przypinaną podszewką, o długości dostosowanej do długości spódnicy.
Działalność.
Działalność PWK prowadzono głównie w dwóch formach: w zespołach PWK na cotygodniowych zbiórkach lub w formie świetlicowej podczas roku szkolnego oraz podczas kursów i obozów letnich. Program szkolenia obejmowało trzy działy: wychowanie fizyczne, przysposobienie ogólne i przysposobienie specjalistyczne.
PWK prowadziło szkolenia i kursy. Podstawowe szkolenie obejmowało: wychowanie fizyczne, wychowanie obywatelskie, higienę i ratownictwo, naukę służby, strzelectwo, łucznictwo, obronę przeciwgazową i przeciwlotniczą, administrację, organizację pracy przysposobienia wojskowego kobiet oraz naukę własną. Kurs trwał łącznie 150 godzin i był realizowany w ciągu dwóch lat. Po ukończeniu kursu członkinie wybierały dział pomocniczych służb wojskowych, w których chciały zdobyć specjalizację. Najważniejsze kursy specjalistyczne to: wychowanie obywatelskie, wychowanie fizyczne i sporty specjalne, strzelectwo i łucznictwo (we współpracy ze Związkiem Strzeleckim), łączność, przysposobienie wojskowo-administracje (we współpracy ze Służbą Obywatelską), kursy sanitarne (we współpracy z Polskim Czerwonym Krzyżem i Związkiem Ochotniczym Straży Pożarnych), ochrona przeciwgazowa i przeciwlotnicza (we współpracy z Ligą Obrony Powietrznej i Przeciwgazowej), przysposobienie zawodowe.
Program szkolenia opierał się na programie wyszkolenia ogólno-wojskowego i specjalistycznego. Podczas kursów odbywających się zimą kandydatki musiały mieć wyszkolenie w służbie polowej. Podczas szkoleń unikano wykładów na rzecz dyskusji i zajęć praktycznych.
Obozy pewiackie.
Część szkoleń PWK odbywała się podczas letnich i zimowych obozów szkoleniowych. Pierwsze obozy zorganizowano w 1923 roku w Zagórzanach oraz Orżewie. Na obozach bardzo dużą wagę przywiązywano do treningów sportowych. Dodatkowo na obozach zimowych realizowano kursy narciarskie. Tworzono specjalne obozy, podczas których prowadzono kursy samoobrony i przygotowania do działalności społecznej. Kurs ten był adresowany dla kobiet dorosłych mających średnie lub wyższe wykształcenie. W 1929 roku wprowadzono instrukcję o obozach letnich przystosowania wojskowego kobiet, który prawie sankcjonował tę formę edukacji obronnej kobiet, traktowanej jako przygotowanie do pomocniczej służby wojskowej. Stały pobyt w zdyscyplinowanej grupie obozowej pozytywnie wpływał na integrację członkiń oraz umożliwiał prowadzenie zajęć praktycznych pod okiem instruktorek.
Symbole.
Sztandary.
Podczas II Walnego Zjazdu w 1929 roku uchwalono wprowadzenie sztandaru OPKdOK. Pierwszy sztandar poświęcono 12 maja 1929 roku. Został przyznany Kołu Warszawskiemu. W uroczystości poświęcenia sztandaru brali udział: prezydentowa Michalina Mościcka, marszałkowa Aleksandra Piłsudska, Minister Wyznań Religijnych i Oświecenia Publicznego dr Sławomir Czerwiński, dyrektor PUWFiPW płk Władysław Kiliński. Do 1939 roku siedemnaście kół lokalnych otrzymało swoje sztandary. Były to m.in.: Bydgoszcz, Katowice, Kraków, Lublin, Lwów, Poznań, Radom, Toruń.
Hymm.
Hymnem PWK była pieśń pt. "Marsz pewiaczek", skomponowana przez Feliksa Nowowiejskiego. Utwór został specjalnie skomponowany w 1936 roku na uroczystość poświęcenia sztandardu PWK w Poznaniu. Hymn stał się najbardziej rozpoznawalną pieśnią organizacyjną.
Udział w ważnych wydarzeniach.
Kobiety brały udział we wszystkich świętach państwowych, wojskowych i patriotyczno-religijnych. Podczas niektórych uroczystości obecne były małżonki najważniejszych polskich polityków, m.in. Aleksandra Piłsudska. Ponadto członkiniom PWK zalecono branie udziału w popularnych świętach sportu.

</doc>
<doc id="2718251" url="https://pl.wikipedia.org/wiki?curid=2718251" title="Lista mistrzowskich sezonów Chicago Bulls">
Lista mistrzowskich sezonów Chicago Bulls

Lista mistrzowskich sezonów Chicago Bulls – lista sezonów, w których Chicago Bulls zdobyli mistrzostwo National Basketball Association.
1991.
W sezonie zasadniczym drużyna osiągnęła bilans 61-21.
Michael Jordan, zdobywając 31,5 pkt. na mecz zwyciężył kategorii najlepiej punktującego. Został MVP sezonu zasadniczego oraz MVP Finałów. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do drugiej piątki obrońców. Craig Hodges zwyciężył w konkursie rzutów za 3 pkt. podczas Weekendu Gwiazd.
1992.
W sezonie zasadniczym drużyna osiągnęła bilans 67-15.
Michael Jordan, zdobywając 30,1 pkt. na mecz zwyciężył kategorii najlepiej punktującego. Został MVP sezonu zasadniczego oraz MVP Finałów. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do drugiej piątki ligi i pierwszej piątki obrońców, zagrał także w Meczu Gwiazd. Craig Hodges zwyciężył w konkursie rzutów za 3 pkt. podczas Meczu Gwiazd.
1993.
W sezonie zasadniczym drużyna osiągnęła bilans 57-25.
Michael Jordan, zdobywając 32,6 pkt. na mecz zwyciężył kategorii najlepiej punktującego. Został MVP Finałów. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do trzeciej piątki ligi i pierwszej piątki obrońców, zagrał także w Meczu Gwiazd. Horace Grant został wybrany do pierwszej piątki obrońców.
1996.
W sezonie zasadniczym drużyna osiągnęła bilans 72-10.
Michael Jordan, zdobywając 30,4 pkt. na mecz zwyciężył kategorii najlepiej punktującego. Został MVP sezonu zasadniczego, MVP Finałów oraz MVP Meczu Gwiazd. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do pierwszej piątki ligi i pierwszej piątki obrońców, zagrał także w Meczu Gwiazd. Dennis Rodman, zdobywając 14,9 zbiórki na mecz został pierwszym zbierającym ligi. Został wybrany do pierwszej piątki obrońców. Toni Kukoč został Rezerwowym Roku. Phil Jackson został Trenerem Roku. Jerry Krause został Działaczem Klubowym Roku.
1997.
W sezonie zasadniczym drużyna osiągnęła bilans 69-13.
Michael Jordan, zdobywając 29,6 pkt. na mecz zwyciężył kategorii najlepiej punktującego. Został MVP Finałów. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do drugiej piątki ligi i pierwszej piątki obrońców, zagrał także w Meczu Gwiazd. Dennis Rodman, zdobywając 16,1 zbiórki na mecz został pierwszym zbierającym ligi. Steve Kerr zwyciężył w konkursie rzutów za 3 pkt. podczas Meczu Gwiazd.
1998.
W sezonie zasadniczym drużyna osiągnęła bilans 62-20.
Michael Jordan, zdobywając 28,7 pkt. na mecz zwyciężył kategorii najlepiej punktującego. Został MVP sezonu zasadniczego, MVP Finałów oraz MVP Meczu Gwiazd. Wybrano go także do pierwszej piątki ligi i pierwszej piątki obrońców. Zagrał w Meczu Gwiazd. Scottie Pippen został wybrany do trzeciej piątki ligi i pierwszej piątki obrońców. Dennis Rodman, zdobywając 15,0 zbiórki na mecz został pierwszym zbierającym ligi.

</doc>
<doc id="2718253" url="https://pl.wikipedia.org/wiki?curid=2718253" title="Into the Woods">
Into the Woods

Into the Woods – pierwszy minialbum islandzkiej indie popowej grupy Of Monsters and Men, wydany został 20 grudnia 2011 roku przez wytwórnię Universal Music Group. Na minialbumie znalazły się cztery utwory, które potem pojawiły się na debiutanckim albumie studyjnym grupy. 

</doc>
<doc id="2718254" url="https://pl.wikipedia.org/wiki?curid=2718254" title="Neobisium polonicum">
Neobisium polonicum

Neobisium polonicum – gatunek zaleszczotka z nadrodziny Neobisioidea, rodziny Neobisiidae i podrodziny Neobisiinae. Wpisany do Polskiej Czerwonej Księgi Zwierząt, gdzie posiada status zagrożenia: „bardzo wysokiego ryzyka” (EN), a od października 2014 objęty w Polsce ścisłą ochroną gatunkową.
Biologia.
Brak danych na ten temat. Prawdopodobnie, jak większość zaleszczotków, gatunek drapieżny.
Biotop.
Gatunek ten żyje w górskich i podgórskich lasach, gdzie bytuje pod kamieniami, płytami piaskowca lub w ściółce.
Występowanie.
"Neobisium polonicum" jest gatunkiem bardzo rzadkim, endemicznym dla Karpat Wschodnich. Wykazywany dotąd z Polski, Rumunii, Słowacji i Ukrainy. W Polsce znany z Beskidu Niskiego i Bieszczadów.

</doc>
<doc id="2718259" url="https://pl.wikipedia.org/wiki?curid=2718259" title="Tadeusz Kopeć (ujednoznacznienie)">
Tadeusz Kopeć (ujednoznacznienie)



</doc>
<doc id="2718260" url="https://pl.wikipedia.org/wiki?curid=2718260" title="Airman battle uniform">
Airman battle uniform

Airman battle uniform (ABU) – polowe umundurowanie United States Air Force. Wprowadzone do służby w roku 2007. Zastąpił mundury BDU.
Historia.
W roku 2002 pojawił się nowy mundur Marines – MCCUU, trwały także prace nad nowym mundurem dla US Army (projekty CCU oraz ACU). Również lotnictwo postanowiło wprowadzić nowy mundur, który miał zastąpić mundury BDU będące w użyciu od 1981.
Prototyp nowego munduru dla US Air Force zaprezentowano w roku 2003. Mundur posiadał nie tylko nowy krój, ale także i kamuflaż. Woodland zastąpiono kamuflażem z okresu wojny w Wietnamie - tzw. Tigerstripe. Testy nowego munduru rozpoczęto w lutym 2004 roku. W wyniku doświadczeń zdobytych podczas testów zmodyfikowano wzór maskujący na kamuflaż cyfrowy (nie posiada łagodnych przejść lecz składa się z małych pikseli). Zmieniono także barwy na odcienie szarości. Nowy mundur wprowadzono do służby w roku 2007, a do 2011 wyparł całkowicie umundurowanie BDU.
Nowe umundurowanie spotkało się z krytyką. Jedną z wad było wprowadzenie tylko jednego całorocznego wariantu umundurowania. Spowodowało to, że mundur był „za ciepły”. Problem ma rozwiązać wprowadzenie w roku 2012 wariantu letniego IABU (wykonany z cieńszego materiału w splocie rip-stop NYCO). Nowe mundury w pierwszej kolejności mają trafić do jednostek stacjonujących w Afganistanie i na Bliskim Wschodzie.
Krój umundurowania.
Kompletne umundurowanie ABU składa się z bluzy, spodni oraz akcesoriów.
Nakrycia głowy.
Nakrycie głowy może stanowić czapka patrolowa w zmodyfikowanym kamuflażu Tigerstripe oraz kapelusz polowy w tym samym maskowaniu. Na klimat zimny przewidziano możliwość używania czapki zimowej z systemu ECWCS gen. III lub tej z systemu APSC.
T-shirt.
Do noszenia pod bluzą mundurową przewidziano koszulkę koloru piaskowego (tan). Z przodu posiada ona logo US Air Force, a z tyłu nadruk Air Force. Ponadto istnieje możliwość noszenia koszulek prywatnie zakupionych przez żołnierzy o ile będą takiego samego koloru co t-shirt przydziałowy.
Bluza.
Bluzę wykonano z materiału NYCO w zmodernizowanym kamuflażu Tigerstripe. Posiada ona cztery frontowe kieszenie rozmieszczone podobnie do jak w bluzie munduru BDU, jedną małą na długopisy lub ołówki na lewym przedramieniu i dwie wewnętrzne na mapy (usunięte w późniejszych egzemplarzach). Mankiety zapinane są na guziki. 
Obszycia są naszywane tak jak w mundurze BDU.
Spodnie.
Spodnie wykonano z takiego samego materiału jak bluza. Posiadają one dwie kieszenie cargo (z wewnętrznymi przegródkami), dwie kieszenie na łydkach, dwie klasyczne oraz dwie kieszenie tylne. W pasie wszyty jest elastyczny ściągacz. Do spodni przewidziano pasek w kolorze piaskowym.
Obuwie.
Do noszenia z ABU przewidziano buty w kolorze foliage green. 
Okrycia wierzchnie.
Jako okrycie wierzchnie do noszenia z ABU przewidziano: APECS, IRS, polar z systemu ECWCS gen. III.
Oporządzenie taktyczne.
Do noszenia wraz z ABU przewidziano oporządzenie w zmodyfikowanym kamuflażu Tigerstripe, UCP lub w kolorze czarnym.

</doc>
<doc id="2718263" url="https://pl.wikipedia.org/wiki?curid=2718263" title="Ulica Masztalarska w Poznaniu">
Ulica Masztalarska w Poznaniu

Ulica Masztalarska – ulica w Poznaniu położona na Starym Mieście, na osiedlu Stare Miasto; na północ od Starego Rynku.
Przebieg i charakter.
Swój bieg zaczyna od skrzyżowania z ulicą Wroniecką, następnie idąc w kierunku zachodnim ostro skręca na południe i dochodzi do skrzyżowania ulic Rynkowej/Kramarskiej/23 Lutego. Przy skrzyżowaniu z ulicą Wroniecką znajduje się kościół Najświętszej Marii Panny Wspomożycielki Wiernych ufundowany w 1282.
Przy niej swoją siedzibę ma Estrada Poznańska i Scena na Piętrze, gdzie w czasach PRL siedzibę miał kabaret TEY, jak również przy jej północnej części stoi budynek straży pożarnej z 1887.
Pod nr 8 (w oficynie) w latach międzywojennych mieściła się restauracja Jarockiego, która służyła za miejsce zebrań organizacji robotniczych. 16 marca 1932 na jednym z takich zebrań przemawiał Stanisław Dubois. Po wojnie, pod tym numerem od 22 marca 1945 mieścił się Komitet Dzielnicowy Śródmieście PPR, przeniesiony z kamienicy przy ul. Mielżyńskiego 3.
W kamienicy pod numerem 8A odbyło się w dniu 31 października 1926 zebranie założycielskie Polskiego Związku Hokeja na Trawie, co upamiętnia stosowna tablica z 2006.
Od 2010 ul. Masztalarska, będąca ulicą jednokierunkową, jest dostępna w obu kierunkach dla ruchu rowerowego.
Nazwa.
Od XIX wieku ulica figuruje jako "Marstallstrasse" zamiennie z polską nazwą "Masztalarska". Podczas okupacji przemianowana na niemiecką nazwę "Marstallstrasse". Po wojnie, w 1946, przywrócono pierwotną polską nazwę.
Obiekty.
Opisane obiekty przy ul. Masztalarskiej:

</doc>
<doc id="2718264" url="https://pl.wikipedia.org/wiki?curid=2718264" title="Danny Harris">
Danny Harris

Daniel Lee "Danny" Harris (ur. 7 września 1965 w Torrance) – amerykański lekkoatleta specjalizujący się w długich biegach płotkarskich, srebrny medalista letnich igrzysk olimpijskich z Los Angeles (1984) w biegu na 400 metrów przez płotki.

</doc>
<doc id="2718265" url="https://pl.wikipedia.org/wiki?curid=2718265" title="Rabunek (górnictwo)">
Rabunek (górnictwo)

Rabunek – jeden ze sposobów podziemnej eksploatacji złóż (wybieranie z zawałem).
Istotą tego sposobu jest osiągnięcie zawału poprzez rabowanie obudowy, a tym samym usuwanie podparcia stropu podziemnego wyrobiska eksploatacyjnego. Jeżeli rabowanie (usuwanie) obudowy z miejsc wybranej kopaliny nie powoduje samoistnego załamania skał stropowych, wierci się w żądanej linii załamania otwory strzałowe które następnie wypełniane są ładunkami wybuchowymi i je odpala.
Górnik wykonujący rabunek nazywany jest "górnikiem-rabunkarzem". Praca przy rabunku jest niebezpieczna z uwagi na duże ryzyko niekontrolowanego opadu i przemieszczenia skał. Do prac przy rabunku rabunkarze używają narzędzi m.in. ciągarek rabunkowych.

</doc>
<doc id="2718268" url="https://pl.wikipedia.org/wiki?curid=2718268" title="All Purpose Environmental Clothing System">
All Purpose Environmental Clothing System

All Purpose Environmental Clothing System (APECS) – system umundurowania zimowego USMC oraz US Air Force. 
Historia.
Na przełomie 1999/2000 w USMC rozpoczęto pracę nad stworzeniem własnego systemu umundurowania i wyposażenia, odmiennego od tych stosowanych m.in. w US Army. W wyniku tych prac powstał m.in. nowy kamuflaż - Marpat. Opracowano także umundurowanie w tym kamuflażu - MCCUU i APECS. 
Produkcję kompletów APECS rozpoczęto w roku 2003. 
Konstrukcja.
System APECS stanowią kurtka i spodnie goretexowe, 2 bluzy polarowe oraz zaprojektowane specjalnie dla systemu akcesoria.
Kurtka i spodnie goretexowe.
Kurtka i spodnie wykonane są z tkaniny goretexowej w kamuflażu Marpat Woodland lub Marpat Desert. Kurtki w kamuflażu pustynnym najczęściej wykorzystywane są jako kamuflaż zimowy. Zastosowana tkanina goretexowa posiada mniejszą masę i mniej szeleści niż ta użyta w poprzednich systemach. 
Krój kurtki oparto na tym zastosowanym w ECWCS gen. II. Różnice polegają m.in. na zastąpieniu zamków zamkami bryzgoszczelnymi. Takie posunięcie pozwoliło na zlikwidowaniu listwy chroniącej zamek przed śniegiem lub wodą. Przesunięto także patkę na oznaczenie stopnia. Kolejne zmiany dotyczyły konstrukcji kieszeni wewnętrznych (zamiast zamknięcia na rzepy zastosowano zamki bryzgoszczelne), obniżenia kołnierza i zlikwidowania fartucha śnieżnego. 
Spodnie różnią się jedynie kształtem i sposobem zamykania kieszeni cargo (zamiast rzepów zastosowano guziki i gumowy ściągacz).
Ocieplacze polarowe.
Ocieplenie stanowią dwa polary o różnej gramaturze. 
Pierwsza bluza (grubsza) różni się od tej z poziomu 2 ECWCS gen. II tylko kolorem. Zamiast czerni - Coyote Brown. 
Druga bluza (cieńsza) wykonana jest z tkaniny Polartec 100. Bluza produkowana jest w kolorze Coyote Brown (pierwsze egzemplarze produkowano jednak w kolorze oliwkowym). Bluza jest wkładana przez głowę (zapinanej z przodu na suwak zapinanej z przodu na suwak), posiada także z przodu jedną dużą przelotową kieszeń. 
Akcesoria.
Akcesoria wyprodukowane na potrzeby systemu APECS:
APECS w US Air Force.
APECS wprowadzono także na wyposażenie US Air Force. Kurtki dla lotników produkowane są w zmodyfikowanym kamuflażu Tigerstripe.

</doc>
<doc id="2718271" url="https://pl.wikipedia.org/wiki?curid=2718271" title="APECS">
APECS



</doc>
<doc id="2718273" url="https://pl.wikipedia.org/wiki?curid=2718273" title="Park Narodowy Nitmiluk">
Park Narodowy Nitmiluk

Park Narodowy Nitmiluk - ("Nitmiluk National Park") - park narodowy utworzony w roku 1989, położony w pobliżu miasta Katherine, na obszarze Terytorium Północnego w Australii. Na północy graniczy z parkiem narodowym Kakadu.
Najbardziej charakterystycznym miejscem dla parku, jest wąwóz Katherine Gorge, wyrzeźbiony przez rzekę Katherine. Wysokość klifów dochodzi do 70 m. W porze deszczowej obowiązuje zakaz kąpieli, ze względu na migrację krokodyla różańcowego (słonowodnego).

</doc>
<doc id="2718275" url="https://pl.wikipedia.org/wiki?curid=2718275" title="Siro carpathicus">
Siro carpathicus

Siro carpathicus - gatunek kosarza z podrzędu Cyphophthalmi i rodziny Sironidae. Wpisany do Polskiej Czerwonej Księgi Zwierząt, gdzie posiada status zagrożenia: "bardzo wysokiego ryzyka" (EN), a od października 2014 roku objęty w Polsce, jako jedyny kosarz, ścisłą ochroną gatunkową.
Opis.
Drobny, roztoczopodobny, rdzawobrązowy kosarz o krótkich, tęgich, granulowanych odnóżach. Samce osiągają do 1,53 mm długości ciała.
Biologia.
Brak danych na ten temat. Prawdopodobnie gatunek drapieżny.
Biotop.
Gatunek zamieszkuje górskie i podgórskie lasy, gdzie żyje w ziemi i ściółce. Spotykany pod głęboko tkwiącymi w ziemi kamieniami.
Występowanie.
"Siro carpathicus" jest gatunkiem reliktowym o najbardziej na północ wysuniętym zasięgu z całego podrzędu. Jego zasięg jest oderwany od pozostałych gatunków z rodzaju "Siro". Opisany w Polsce. Wykazany tylko z kilku stanowisk w Bieszczadach, Beskidzie Niskim i Górach Słonnych.

</doc>
<doc id="2718276" url="https://pl.wikipedia.org/wiki?curid=2718276" title="Hungry Like the Wolf">
Hungry Like the Wolf

„Hungry Like the Wolf” – utwór wydany w maju 1982 roku przez brytyjski zespół Duran Duran. Jest to drugi singel z ich drugiej płyty studyjnej "Rio". Teledysk do utworu pozwolił zespołowi na zdobycie pierwszej nagrody Grammy w kategorii Best Short Form Music Video. Klip został wyreżyserowany przez Russella Mulcahy’ego i wykonany na Sri Lance. W Stanach Zjednoczonych utwór wydano ponownie 3 grudnia 1982.
Nagrywanie.
„Hungry Like the Wolf” został nagrany wiosną 1982 roku w piwnicy głównej siedziby wytwórni EMI w Londynie. Cała piosenka powstała w ciągu jednej soboty; z upływem czasu każdy członek zespołu wchodził do studia i pracował nad swoją częścią, tak że wieczorem piosenka była gotowa. W wywiadzie udzielonym dla magazynu „Blender” Andy Taylor wyjawił, że pomysł na utwór powstał w wyniku eksperymentowania z nowymi technologiami. Odnosi się to do połączenia automatu Roland TR-808 z sekwencerem i syntezatorem. Słowa utworu były inspirowane baśnią o Czerwonym Kapturku. Śmiech na początku utworu i późniejsze krzyki zostały wykonane przez dziewczynę Nicka Rhodesa.
Kilka miesięcy później grupa razem z producentem Colinem Thurstonem ponownie nagrała utwór do swojej drugiej płyty "Rio" w londyńskim AIR Studios. Colin z zespołem zdecydowali się nie zmieniać elektronicznych fragmentów utworu i ponownie nagrali tylko inne instrumenty i słowa.
Teledysk.
W 1982 roku reżyser filmowy Russell Mulcahy, który wyreżyserował pierwszy teledysk zespołu - „Planet Earth”, został ponownie sprowadzony do prac nad klipem do „Hungry Like the Wolf” oraz dwu innych utworów. Zespół chciał nakręcić teledysk w dżungli, na co Mulcahy zasugerował im Sri Lankę, którą niedawno odwiedził. Wytwórnia EMI wydała 200 tysięcy dolarów na podróż grupy na Sri Lankę. Zespół trafił tam w kwietniu, w drodze na zaplanowaną trasę koncertową w Australii. Klawiszowiec Nick Rhodes i gitarzysta Andy Taylor pozostali w Anglii do zakończenia prac nad albumem "Rio", podczas gdy reszta zespołu rozpoczęła filmowanie klipu; Nick i Andy polecieli prosto do Sri Lanki po przekazaniu ostatecznej wersji płyty do EMI.
Teledysk zawiera sceny w dżungli, rzece, można także zobaczyć słonie, kawiarnie i lokalne targowiska. Według autorów książki "The 1980s" to wszystko razem przywołuje atmosferę filmu Poszukiwacze zaginionej Arki. W trakcie pobytu zespołu na Sri Lance Andy Taylor zachorował na wirusowe zapalenie żołądka poprzez przypadkowe wypicie wody w lagunie podczas jednej z sesji, co wymagało szybkiej hospitalizacji. 
Zespół zdobył w 1984 roku nagrodę Grammy w kategorii Best Short Form Music Video. Była to pierwsza nagroda Grammy przyznawana za teledysk.

</doc>
<doc id="2718277" url="https://pl.wikipedia.org/wiki?curid=2718277" title="John Tuzo Wilson">
John Tuzo Wilson

John Tuzo Wilson (ur. 24 października 1908 w Ottawie, Ontario, zm. 15 kwietnia 1993 w Toronto, Ontario) – kanadyjski geofizyk, pionier badań w dziedzinie tektoniki płyt, pedagog, profesor University of Toronto, rektor York University (1983–1986).
Życiorys.
Gdy w roku 1926 rozpoczynał studia na Uniwersytecie Toronto nie istniał jeszcze program nauczania geofizyki; utrudnione było nawet połączenie studiów fizyki i geologii. Wilson wybrał więc matematykę i fizykę, a w czasie letnich wakacji brał udział w terenowych zajęciach geologicznych. W roku 1932 uzyskał drugi licencjat w dziedzinie geofizyki po studiach w St John’s College na Uniwersytecie Cambridge. Następnie, w roku 1936, otrzymał stopień doktora na Uniwersytecie Princeton. Po studiach pracował w "Geological Survey of Canada", a następnie brał udział w II wojnie światowej. Po wojnie, w roku 1946 został profesorem geofizyki University of Toronto (zastępując swojego profesora, fizyka Lachlina Gilchrista). Prowadzone wówczas badania geofizyczne były związane z odkryciem w Leduc pola naftowego (1947). Wilson kierował opracowywaniem pierwszych map lodowców Kanady; był pionierem stosowania zdjęć lotniczych w kartografii geologicznej; poszukując nieznanych arktycznych wysp dokonał – jako drugi kanadyjczyk – przelotu nad Biegunem Północnym (1946).
W latach 1958–1964 był członkiem "National Research Council". Pełnił funkcję przewodniczącego "Royal Society of Canada" (1972–1973) i "American Geophysical Union" (1980–1982). Po przejściu na emeryturę w 1974 r. wykładał w University of Toronto jako profesor emeritus; w latach 1983–1986 był rektorem York University oraz dyrektorem "Ontario Science Centre" (do 1985).
Tematyka badań i publikacje.
Jego najbardziej cenione prace naukowe dotyczyły tektoniki płyt – artykuł "A New Class of Faults and their Bearing on Continental Drift" (1965; w wolnym przekładzie – „Nowa klasa uskoków i ich wpływ na dryf kontynentów”; zob. uskok transformacyjny) jest uznawana za przełomową w tej dziedzinie. Wśród innych publikacji wymieniane są m.in.:
oraz książki na temat Chin, które ułatwiły poprawę stosunków tego kraju z krajami zachodnimi:
Odznaczenia i nagrody.
 
Upamiętnieniem Johna Tuzo Wilsona jest m.in. nazwanie jego imieniem cyklu superkontynentalnego oraz gór na Antarktydzie i podwodnej góry – wygasłego wulkanu – "Tuzo Wilson Seamounts" w pobliżu wybrzeża Kolumbii Brytyjskiej. Na jego cześć ustanowiono „J. Tuzo Wilson Medal”, przyznawany kanadyjskim naukowcom za wyjątkowe osiągnięcia w dziedzinie geofizyki. W procesie selekcji kandydatów jest brany pod uwagę poziom badań naukowych lub technicznych, osiągnięcia w zakresie instrumentów badawczych, możliwość zastosowania wyników badań w praktyce oraz osiągnięcia dydaktyczne. Pierwszy Medal otrzymał J. Tuzo Wilson w roku 1978.
John Tuzo Wilson otrzymał również:

</doc>
<doc id="2718278" url="https://pl.wikipedia.org/wiki?curid=2718278" title="Manierka M1910">
Manierka M1910

Manierka amerykańska M1910 - podstawowa manierka będąca na wyposażeniu Sił Zbrojnych USA od roku 1910 do 1962. Zastąpiona przez plastikową manierkę M1961.
Historia.
Prototypy nowej manierki zamówiono w roku 1909. Po testach manierek wykonanych z aluminium oraz manierek stalowych w roku 1910 wprowadzono manierkę z kubkiem wykonane z aluminium. Pierwsze manierki wykonywano z jednego kawałka aluminium, jednakże było to kosztowne. Od 1913 rozpoczęto produkcje manierek spawanych z dwóch połówek (spaw pionowy). Od 1918 roku na manierkach zaczęto wytłaczać datę produkcji lub nazwę producenta (na spodzie lub na tylnej ściance).
Po zaangażowaniu się USA w II wojnę światową rozpoczęto produkcję manierek M1910 ze stali nierdzewnej. Było to spowodowane wysokim zapotrzebowaniem aluminium w przemyśle lotniczym. Takie manierki niekiedy oznaczano jako model M1942. Wykonane były z dwóch wytłoczonych części łączonych poprzez zlutowanie (szef poziomy). Ponadto aluminiowy korek zastąpiono bakelitowym. W 1943 produkowano także manierki ze stali ocynkowanej, a także z tworzywa Ethocel. 
Pod koniec 1942 powrócono do produkcji manierek aluminiowych. Do końca wojny produkowano równocześnie dwa rodzaje manierek. Jednakże manierki aluminiowe również wyposażono w korki aluminiowe.
Manierki M1910 produkowano do roku 1963, kiedy to zostały zastąpione przez manierki M1961.
Konstrukcja.
Pojemność manierki wynosi 1 kwartę (ok. 0,94 l). Wykonane są z aluminium lub stali nierdzewnej. Zamykana korkiem aluminiowym (do 1942) lub bakelitowym (od 1942).
Kubki.
Wraz z manierką wprowadzono kubek aluminiowy o pojemności 0,5 kwarty. Kubek został wykonany tak, aby możliwe było włożenie manierki w kubek. Kubek wykonano z aluminium i wyposażono w składany uchwyt. Od roku 1942 wraz ze stalowymi manierkami wprowadzono kubki ze stali nierdzewnej. Po wprowadzeniu manierek M1961 kubki dalej pozostały w użyciu.
Pokrowce.
Wraz z wprowadzeniem manierki M1910 wprowadzono do służby system przenoszenia oporządzenia M1910. Manierkę wraz z kubkiem przenoszono w specjalnie przeznaczonym do tego pokrowcu. Wykonany był z wojłoku o grubości 6 mm. Spełniał on rolę izolatora, a mokry miał zapewniać niską temperaturę wody w manierce. Pokrowiec w kolorze khaki montowano na pasie.
W 1957 wprowadzono do służby nowe oporządzenie - M1957 LCE. Nowy pokrowiec M1956 wykonano z zielonej bawełny, a ocieplenie stanowi syntetyczny filc. Mocowane były do pasa klipsami.
Manierki M1910 w Wojsku Polskim.
Część manierek M1910 po I wojnie światowej trafiły do Polski, w ramach sprzętu zakupionego z demobilu amerykańskiego. Amerykańskie manierki były popularne we wszystkich formacjach na początku lat 20. XX wieku. Potem używała ich głównie kawaleria, aż do pojawienia się nowszych wzorów manierek. Manierki M1910 można było jeszcze spotkać na wyposażeniu żołnierzy polskich w 1939.

</doc>
<doc id="2718279" url="https://pl.wikipedia.org/wiki?curid=2718279" title="José Rico Pavés">
José Rico Pavés

José Rico Pavés (ur. 9 października 1966 w Grenadzie) – hiszpański duchowny katolicki, biskup pomocniczy Getafe w latach 2012-2021, biskup Jerez de la Frontera od 2021.
Życiorys.
Prezbiterat.
Święcenia kapłańskie otrzymał 11 października 1992 z rąk kard. Marcelo Gonzáleza Martín i został inkardynowany do archidiecezji Toledo. Pracował głównie na hiszpańskich uczelniach katolickich: w Barcelonie (1996-2011), w Toledo (1998-2012) i Madrycie (1999-2013). Był także m.in. dyrektorem sekretariatu ds. doktryny wiary i ekumenizmu.
Episkopat.
6 lipca 2012 papież Benedykt XVI mianował go biskupem pomocniczym diecezji Getafe, ze stolicą tytularną "Mentesa". Sakry biskupiej udzielił mu 21 września 2012 ordynariusz Getafe - bp Joaquín María López de Andújar. 9 czerwca 2021 papież Franciszek mianował go biskupem Jerez de la Frontera. Ingres do katedry diecezjalnej odbył 31 lipca 2021.

</doc>
<doc id="2718281" url="https://pl.wikipedia.org/wiki?curid=2718281" title="Lekcjonarz 12">
Lekcjonarz 12

Lekcjonarz 12 (według numeracji Gregory-Aland), oznaczany przy pomocy siglum ℓ "12" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych. Dawniej był znany jako "Codex Regius 310".
Opis rękopisu.
Kodeks zawiera wybór lekcji z Ewangelii do czytań liturgicznych, na 366 pergaminowych kartach (30,5 cm na 23 cm). Część kart kodeksu zaginęła. Lekcje pochodzą z Ewangelii Jana, Mateusza i Łukasza. Stosuje noty muzyczne (neumy).
Tekst rękopisu pisany jest dwoma kolumnami na stronę, 24 linijek w kolumnie.
Historia.
Paleograficznie datowany jest na wiek XIII. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 309) w Paryżu.
Rękopis jest cytowany w naukowych wydaniach greckiego "Novum Testamentum" Nestle-Alanda (UBS3). NA27 nie cytuje go.

</doc>
<doc id="2718282" url="https://pl.wikipedia.org/wiki?curid=2718282" title="Mistrzostwa Świata w Snookerze 1986">
Mistrzostwa Świata w Snookerze 1986

Mistrzostwa Świata w Snookerze 1986 (ang. 1986 Embassy World Snooker Championship) – ostatni a zarazem najważniejszy turniej w sezonie 1985/1986, rozegrany w dniach 19 kwietnia – 5 maja 1986 roku w Crucible Theatre w Sheffield.
Obrońca tytułu, reprezentant Irlandii Północnej Dennis Taylor przegrał w meczu pierwszej rundy z Anglikiem Mikiem Hallettem 6-10.
Mistrzostwa wygrał Anglik Joe Johnson, który w finale pokonał swojego rodaka Steve'a Davisa 18–12.
Wydarzenia związane z turniejem.
"Ta część zostanie uzupełniona w najbliższym czasie"

</doc>
<doc id="2718283" url="https://pl.wikipedia.org/wiki?curid=2718283" title="Mistrzostwa świata w snookerze 1986">
Mistrzostwa świata w snookerze 1986



</doc>
<doc id="2718284" url="https://pl.wikipedia.org/wiki?curid=2718284" title="Combat Desert Jacket">
Combat Desert Jacket

Combat Desert Jacket (CDJ) - kurtka soft shell będąca na wyposażeniu jednostek USMC. Wprowadzona w pierwszej połowie 2007 roku.
Historia.
W 2003 roku wprowadzono do USMC nowe komplety goretexowe - APECS. Kurtki występowały w dwóch typach maskowania: pustynnym i leśnym. Podczas inwazji na Irak zauważono, że w warunkach pustynnych kurtka goretexowa z polarem nie sprawdza się. Wobec tego wprowadzono nowy typ kurtek - Combat Desert Jacket. Równocześnie wprowadzono nowy model bielizny termoaktywnej, ocieplacz z Polartecu WindPro oraz komplet hardshell LEP. 
Po wdrożeniu pierwszej serii kurtek pojawiły się zastrzeżenia, odnośnie do różnicy pomiędzy odcieniem rękawów a odcieniem kurtki. Według niektórych pogarszało to właściwości maskujące kurtki. Wobec tego wprowadzono zmodyfikowane kurtki z jednakowym odcieniem kamuflażu. Zlikwidowano także przedłużenie rękawów mające chronić dłonie przed zimnem. W 2009 roku wprowadzono kolejną modyfikację CDJ – od tej chwili ma pięć kieszeni, dodano bowiem drugą kieszeń piersiową. 
Konstrukcja.
Jest to typowa kurtka soft shell. Zapewnia ochronę przed niezbyt dużym wiatrem oraz lekkim chłodem i małym deszczem. Wykonana jest z połączenia 3 rodzajów materiału: Goretex (góra klatki piersiowej, pleców, barki i dół pleców), Power Shield (rękawy) i Freedom Plus (przód i plecy kurtki). Całość wykonana jest w kamuflażu Marpat Desert. Po bokach umieszczono wstawki z elastycznego materiału zwiększające swobodę ruchów. Kurtka zapinana jest na bryzgoszczelny zamek, podobnie jak i jej cztery kieszenie. Dwie umieszczono skośnie na dole, jedną piersiową po lewej stronie i jedną na lewym rękawie. Ciekawym elementem jest zintegrowana kominiarka zrolowana w kołnierzu kurtki. Można ją nosić jako golf lub jako klasyczną kominiarkę. 
Patkę z oznaczeniem stopnia umieszczono na piersiowej kieszeni.

</doc>
<doc id="2718285" url="https://pl.wikipedia.org/wiki?curid=2718285" title="Maestà di Santa Trinità">
Maestà di Santa Trinità

 Maestà di Santa Trinità, znana też jako Tronująca Madonna z aniołami – obraz typu "Maestà" namalowany przez Cimabuego.
Opis.
Późnośredniowieczny obraz został namalowany temperą na desce i przedstawia Matkę Bożą z dzieciątkiem na ręku otoczoną aniołami. Maryja siedzi na wyniosłym tronie z cokołem przeprutym arkadami. Dłonią wskazuje na małego Jezusa, a ten łączy dwa palce, co oznacza połączenie dwóch natur w Jezusie – boskiej i ludzkiej.
Obie postaci adorowane są przez ośmioro aniołów oraz czterech proroków, którzy trzymają banderole z proroctwami odnoszącymi się do Jezusa i jego Matki.
Obraz ma kształt pięcioboku i jest typu "Ducento". W obrazie widoczny jest łagodny modelunek twarzy, co jest skutkiem odejścia od tradycyjnej formuły tworzenia twarzy.

</doc>
<doc id="2718286" url="https://pl.wikipedia.org/wiki?curid=2718286" title="Players Tour Championship 2011/2012 – Turniej 10">
Players Tour Championship 2011/2012 – Turniej 10

Players Tour Championship 2011/2012 – Turniej 10 – dziesiąty turniej z cyklu 12 rankingowych turniejów Players Tour Championship, rozegrany w World Snooker Academy w Sheffield (Anglia) w dniach 27–30 listopada 2011 roku.
Wzięło w nim udział ?? zawodników.
W finale Anglik Michael Holt pokonał Walijczyka Dominica Dale’a wynikiem 4–2.
Nagrody.
Zwycięzca: L10 000
II miejsce: L5 000
Półfinalista: L2 500
Ćwierćfinalista: L1 500
Ostatnia 16: L1 000
Ostatnia 32: L600
Ostatnia 64: L200
Maksymalny break: L3 000
Łączna suma nagród: L53 000
Turniej główny.
Runda pre-eliminacyjna.
Runda 1.
"Do 4 wygranych frame’ów"
Runda 2.
"Do 4 wygranych frame’ów"

</doc>
<doc id="2718288" url="https://pl.wikipedia.org/wiki?curid=2718288" title="CDJ">
CDJ



</doc>
<doc id="2718290" url="https://pl.wikipedia.org/wiki?curid=2718290" title="Love Bites">
Love Bites

Love Bites – ballada rockowa brytyjskiego zespołu Def Leppard, która znalazła się na ich albumie "Hysteria" z 1987 roku. Pierwotnie utwór nosił tytuł „I Wanna Be Your Hero”. Piosenka została wydana na singlu w 1988 roku i dotarła do 1. miejsca listy Billboard Hot 100 w Stanach Zjednoczonych. Jest to obecnie jedyny singel numer 1 zespołu w tym kraju.

</doc>
<doc id="2718291" url="https://pl.wikipedia.org/wiki?curid=2718291" title="Players Tour Championship 2011/2012 – Turniej 11">
Players Tour Championship 2011/2012 – Turniej 11

Players Tour Championship 2011/2012 – Turniej 11 – jedenasty turniej z cyklu 12 rankingowych turniejów Players Tour Championship, rozegrany w English Institute of Sport w Sheffield (Anglia) w dniach 17–19 grudnia 2011 roku.
Wzięło w nim udział ?? zawodników.
W finale Anglik Tom Ford pokonał swojego rodaka Martina Goulda wynikiem 4–3.
Nagrody.
Zwycięzca: €10 000
II miejsce: €5 000
Półfinalista: €2 500
Ćwierćfinalista: €1 500
Ostatnia 16: €1 000
Ostatnia 32: €600
Ostatnia 64: €200
Maksymalny break: €595
Łączna suma nagród: €50 500
Turniej główny.
Runda pre-eliminacyjna.
"Do 4 wygranych frame’ów"

</doc>
<doc id="2718292" url="https://pl.wikipedia.org/wiki?curid=2718292" title="Players Tour Championship 2011/2012 – Turniej finałowy">
Players Tour Championship 2011/2012 – Turniej finałowy

Players Tour Championship 2011/2012 – Turniej finałowy – ostatni, finałowy turniej z cyklu 12 rankingowych turniejów Players Tour Championship, rozegrany w Bailey Allen Hall w Galway (Irlandia) w dniach 14–18 marca 2012 roku.
Wzięło w nim udział 24 zawodników.
W finale Anglik Stephen Lee pokonał Australijczyka Neila Robertsona wynikiem 4–0.
Nagrody.
Zwycięzca: L70 000
II miejsce: L35 000
Półfinalista: L20 000
Ćwierćfinalista: L10 000
Ostatnia 16: L5 000
Ostatnia 32: L2 750
Najwyższy break: L3 000
Łączna suma nagród: L250 000

</doc>
<doc id="2718294" url="https://pl.wikipedia.org/wiki?curid=2718294" title="Combat shirt">
Combat shirt

 
Combat shirt – bluza wojskowa zaprojektowana do noszenia pod kamizelką kuloodporną.
Rozpowszechnienie kamizelek kuloodpornych i zintegrowanych spowodowało stworzenie nowego typu bluzy - tzw. combat shirt. Combat shirts zazwyczaj wykonane są z dwóch rodzajów materiału: korpus jest wykonany z rozciągliwej tkaniny termoaktywnej, a rękawy z tkaniny mundurowej z kamuflażem. Kieszenie rozmieszczone są tylko na rękawach. Taka konstrukcja pozwala na lepszą wentylację ciała niż w przypadku zwykłej bluzy mundurowej (co jest niezwykle ważne w przypadku noszenia kamizelek balistycznych), a także nie posiada żadnych elementów, które mogłyby uwierać pod kamizelką.
Combat shirt w Wojsku Polskim.
Wraz z pracami nad wprowadzeniem nowego umundurowania polowego „mundur polowy wz. 2008” przeprowadzono pracę nad stworzeniem combat shirtu dla polskiej armii. Prototyp nazwano „koszulo-bluza pod kamizelkę ochronną”. Powstały dwie wersje: z rękawami wykonanymi z materiału trudnopalnego oraz z rękawami wykonanymi ze zwykłej tkaniny mundurowej US-21 składającej się w 83% z bawełny i 17% z poliestru. Po badaniach partii prototypowej do dalszych badań wybrano koszulo-bluzę z rękawami z tkaniny trudnopalnej. Do dnia dzisiejszego nie wprowadzono jednak combat shirtów do służby. Żołnierze korzystają więc z wyrobów komercyjnych firm.

</doc>
<doc id="2718297" url="https://pl.wikipedia.org/wiki?curid=2718297" title="Filtr drabinkowy">
Filtr drabinkowy

Filtr drabinkowy (filtr Zobela, ang. "ladder-type filter") – filtr utworzony poprzez połączenie ze sobą kilku filtrów (ogniw lub półogniw) podstawowych.
Nazwa filtru pochodzi od sposobu rozmieszczenia elementów na schemacie elektrycznym. Kolejne elementy (ogniwa) filtru drabinkowego muszą być do siebie dopasowane falowo.
Filtry Zobela (RC) stosuje się do korekcji charakterystyki impedancyjnej i częstotliwościowej w urządzeniach elektroakustycznych (na wyjściu wzmacniaczy mocy).

</doc>
<doc id="2718299" url="https://pl.wikipedia.org/wiki?curid=2718299" title="Narodziny Maryi">
Narodziny Maryi



</doc>
<doc id="2718300" url="https://pl.wikipedia.org/wiki?curid=2718300" title="Lekcjonarz 13">
Lekcjonarz 13

Lekcjonarz 13 (według numeracji Gregory-Aland), oznaczany przy pomocy siglum ℓ "13" – rękopis Nowego Testamentu pisany uncjałą na pergaminie w języku greckim z XII wieku. Służył do czytań liturgicznych. Dawniej był znany jako "Codex Colbertinus 1241" lub "Codex Regius 1982".
Opis rękopisu.
Kodeks zawiera wybór lekcji z Ewangelii do czytań liturgicznych, na 283 pergaminowych kartach (37 cm na 25,7 cm). Rękopis zachował się w całości. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 18 linijek w kolumnie, 11-14 liter w linijce. Gregory ocenił, że jest jednym z najładniejszych rękopisów. Pierwszych siedem kart pisanych jest złotem, 15 następnych cynobrem, następne karty czarnym atramentem. Zawiera ilustracje.
W Mateuszu 23,35 fraza υιου βαραχιου ("syn Barachiasza") została opuszczona, w czym jest zgodny z Kodeksem Synajskim, 59, ℓ "6", ℓ "185" oraz cytatami Euzebiusza.
Historia.
Paleograficznie datowany jest na wiek XII. Rękopis pochodzi z góry Athos.
Rękopis badał Bernard de Montfaucon, Johann Jakob Wettstein, Scholz, Paulin Martin. Konstantin von Tischendorf pomylił go z ℓ "17".
Obecnie przechowywany jest we Francuskiej Bibliotece Narodowej (Fonds Coislin, Gr. 31) w Paryżu.
Rękopis jest rzadko cytowany w naukowych wydaniach greckiego "Novum Testamentum Graece" Nestle-Alanda (UBS3).

</doc>
<doc id="2718301" url="https://pl.wikipedia.org/wiki?curid=2718301" title="French Championships 1951">
French Championships 1951

Turniej tenisowy French Championships, dziś znany jako wielkoszlemowy French Open, rozegrano w 1951 roku w dniach 23 maja - 3 czerwca, na kortach im. Rolanda Garrosa w Paryżu.

</doc>
<doc id="2718303" url="https://pl.wikipedia.org/wiki?curid=2718303" title="Jade Edmistone">
Jade Edmistone

Jade Edmistone (ur. 6 lutego 1982 w Brisbane) - była australijska pływaczka, specjalizująca się głównie w stylu klasycznym.
Mistrzyni świata z Montrealu na 50 m stylem klasycznym. 6-krotna medalistka mistrzostw świata na krótkim basenie z Indianapolis, Szanghaju i Manchesteru na 50 i 100 m żabką oraz w sztafecie 4 x 100 m stylem zmiennym (2 x złoto, 3 x srebro, 1 x brąz). 2-krotna srebrna medalistka Igrzysk Wspólnoty Brytyjskiej z Melbourne na 50 i 100 m stylem klasycznym. Wicemistrzyni Uniwersjady z Daegu na 50 m żabką.
Była rekordzistka świata na 50 m stylem klasycznym zarówno na długim (50 m), jak i krótkim basenie (25 m).
Jest członkiem australijskiej Ściany Chwały.

</doc>
<doc id="2718305" url="https://pl.wikipedia.org/wiki?curid=2718305" title="French Championships 1950">
French Championships 1950

Turniej tenisowy French Championships, dziś znany jako wielkoszlemowy French Open, rozegrano w 1950 roku w dniach 24 maja – 3 czerwca, na kortach im. Rolanda Garrosa w Paryżu.

</doc>
<doc id="2718307" url="https://pl.wikipedia.org/wiki?curid=2718307" title="Army Combat Shirt">
Army Combat Shirt

Army Combat Shirt (ACS) – combat shirt będący na wyposażeniu żołnierzy US Army. Wykonany z materiału trudnopalnego.
Potrzeba wyposażenia w odzież trudnopalną zwykłych żołnierzy pojawiła się podczas wojny w Afganistanie i stabilizacji Iraku. Do tej pory umundurowanie trudnopalne wydawano głównie załogom pojazdów opancerzonych oraz lotnikom. Jednakże zagrożenie IED spowodowało potrzebę wyposażenie w odzież trudnopalną także żołnierzy pełniących patrole bojowe. Wprowadzono więc umundurowanie ACU w wersji trudnopalnej, oraz ACS jako uzupełnienie munduru polowego.
Army Combat Shirt jest przeznaczony do noszenia pod kamizelką kuloodporną Improved Outer Tactical Vest. W przeciwieństwie do tradycyjnej bluzy mundurowej posiada kieszenie wyłącznie na rękawach (przy noszeniu kamizelki kieszenie umieszczone na tułowiu są niedostępne). W części tułowia zastosowano także inny, cieńszy materiał. W ten sposób osiągnięto dużo lepszą cyrkulację powietrza, zapobiegającą przegrzaniu użytkownika (co jest niezwykle ważne w klimacie gorącym, np. Afganistan czy Irak). Rękawy wykonane są z tkaniny w kamuflażu UCP (o składzie materiałowym: 95% bawełna i 5% spandex), a tułów z tkaniny o właściwościach bakteriobójczych w kolorze foliage green (o składzie materiałowym: 43,5% bawełna, 43,5% wiskoza, 8% spandex i 5% poliester).
Na każdym z rękawów umieszczono kieszeń zamykaną na zamek błyskawiczny. Na wysokości łokci naszyto także wzmocnienie, a na kieszeniach umieszczono rzepy na naszywkę ze stopniem, namepatch oraz flagę.
ACS wykonywany jest w 7 rozmiarach – od X-Small do XXX-Large.

</doc>
<doc id="2718308" url="https://pl.wikipedia.org/wiki?curid=2718308" title="Penske PC1">
Penske PC1

Penske PC1 – samochód Formuły 1 używany w 1974 i 1975 roku przez zespół Penske Cars. Bolid używany był przez Marka Donohue a podczas Grand Prix Stanów Zjednoczonych w 1975 roku używany był przez Johna Watsona.

</doc>
<doc id="2718309" url="https://pl.wikipedia.org/wiki?curid=2718309" title="Lekcjonarz 14">
Lekcjonarz 14

Lekcjonarz 14 (według numeracji Gregory-Aland), oznaczany przy pomocy siglum ℓ "14" – rękopis Nowego Testamentu pisany minuskułą na pergaminie w języku greckim z XVI wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 348 pergaminowych kartach (27,2 cm na 19,1 cm). Część kart kodeksu zaginęła. Lekcje pochodzą z Ewangelii Jana, Mateusza i Łukasza. Stosuje noty muzyczne (neumy).
Tekst rękopisu pisany jest dwoma kolumnami na stronę, 22 linijek w kolumnie.
Historia.
Paleograficznie datowany jest na wiek XVI. Rękopis badał Johann Jakob Wettstein, Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 315) w Paryżu.
Rękopis jest rzadko cytowany w naukowych wydaniach greckiego "Novum Testamentum Graece" Nestle-Alanda (UBS3).

</doc>
<doc id="2718310" url="https://pl.wikipedia.org/wiki?curid=2718310" title="French Championships 1949">
French Championships 1949

Turniej tenisowy French Championships, dziś znany jako wielkoszlemowy French Open, rozegrano w 1949 roku w dniach 18 - 28 maja, na kortach im. Rolanda Garrosa w Paryżu.

</doc>
<doc id="2718313" url="https://pl.wikipedia.org/wiki?curid=2718313" title="Filtr Zobela">
Filtr Zobela



</doc>
<doc id="2718314" url="https://pl.wikipedia.org/wiki?curid=2718314" title="French Championships 1948">
French Championships 1948

Turniej tenisowy French Championships, dziś znany jako wielkoszlemowy French Open, rozegrano w 1948 roku w dniach 19 - 29 maja, na kortach im. Rolanda Garrosa w Paryżu.

</doc>
<doc id="2718316" url="https://pl.wikipedia.org/wiki?curid=2718316" title="Parafia św. Marcina w Kopkach">
Parafia św. Marcina w Kopkach

Parafia pw. św. Marcina w Kopkach – parafia rzymskokatolicka znajdująca się w Kopkach i należąca do diecezji sandomierskiej w dekanacie Rudnik nad Sanem. 
Na obszarze parafii leżą miejscowości: Kopki, Koziarnia. Prowadzą ją księża diecezjalni.
Historia.
Pierwszy kościół drewniany został zbudowany w roku 1461 i należał do parafii Bieliny. Odrębną parafię w Kopkach erygowano w 1472 i należały do niej Kopki, Tarnogóra, Rudnica (Rudnik), Groble, Łętownia, Jeżowe, Kamień, Górno. W 1657 książę Siedmiogrodu Jerzy Rakoczy spalił i doszczętnie zniszczył wieś Kopki. Parafia w Kopkach nie mogła się już podnieść ze zniszczeń i została włączona do parafii Rudnik, do której należała w latach 1658-1922. Na miejscu spalonego kościoła postawiono kapliczkę jako pamiątkę po dawnej świątyni. W 1922 na fundamentach austriackiego urzędu celnego wybudowano kościół murowany, który istnieje do dziś i ponownie erygowano parafię. W 1972 w świątyni w Kopkach odprawiał Mszę św. prymicyjną ks. Jerzy Popiełuszko. W 1999 został wybudowany pomnik ks. Jerzego Popiełuszki.

</doc>
<doc id="2718317" url="https://pl.wikipedia.org/wiki?curid=2718317" title="French Championships 1947">
French Championships 1947

Turniej tenisowy French Championships, dziś znany jako wielkoszlemowy French Open, rozegrano w 1947 roku w dniach 14 - 26 czerwca, na kortach im. Rolanda Garrosa w Paryżu.

</doc>
<doc id="2718319" url="https://pl.wikipedia.org/wiki?curid=2718319" title="SMS Iltis (1898)">
SMS Iltis (1898)

SMS Iltis (1898) – niemiecka kolonialna kanonierka z końca XIX wieku, zbudowana przez stocznię Schichau dla Kaiserliche Marine, która dała nazwę serii sześciu okrętów. Służyła na Dalekim Wschodzie, dziedzicząc nazwę po poprzedniej kanonierce, operującej na tym obszarze.
Duża kanonierka kolonialna, porównywalna z małymi krążownikami innych flot współczesnych. Miała wyporność 1031 ton (następne okręty klasy nieco więcej), długość 63,9 m na linii wodnej (między pionami), szerokość 9,1 m i zanurzenie 3,63 m. Dwukominowa i dwumasztowa, podobnie jak SMS "Jaguar" posiadała taran; pozostałe okręty typu "Iltis" miały dzioby proste. Uzbrojenie składało się z czterech armat 88 mm i sześciu karabinów maszynowych.
Brała udział w bitwie o forty Dagu 17 czerwca 1900 roku, podczas powstania bokserów, ostrzeliwując chińskie baterie. Trafiona, straciła 8 poległych i 11 rannych członków załogi.
Zatonęła po zdobyciu niemieckiej bazy w Qingdao przez siły alianckie na początku I wojny światowej.

</doc>
<doc id="2718320" url="https://pl.wikipedia.org/wiki?curid=2718320" title="Park Narodowy Gregory">
Park Narodowy Gregory

Park Narodowy Gregory - ("Gregory National Park") - park narodowy utworzony w roku 1990, położony 200 km od miasta Katherine, na obszarze Terytorium Północnego w Australii. Nazwa parku pochodzi od nazwiska angielskiego podróżnika Augustusa Gregory. 
Charakterystycznym miejscem dla parku, są liczne malowidła naskalne i baobaby australijskie.

</doc>
<doc id="2718321" url="https://pl.wikipedia.org/wiki?curid=2718321" title="Medal Wyzwolenia">
Medal Wyzwolenia

Medal Wyzwolenia, Medal „Pro Dania”, dosł. tłum. Medal Wolności Króla Chrystiana X (duń. "Kong Christian X’s frihedsmedalje", Chr.X.Frm.) — duński medal ustanowiony 5 maja 1946 roku przez króla Chrystiana X, jako wyróżnienie dla obywateli duńskich i cudzoziemców, którzy swoimi działaniami poza granicami Danii przysłużyli się w wyzwoleniu jej spod okupacji niemieckiej w latach 1940-1945.
W listopadzie 1954 nadawanie medalu zostało zakończone.
Łącznie nadano 3102 medale.
Opis medalu.
Medal ma średnicę 31 mm, wykonany jest ze srebra i zwieńczony królewską koroną.
Na awersie w centralnej części jest umieszczony profil głowy króla Chrystiana X. Wzdłuż krawędzi na obwodzie jest napis w języku łacińskim „CHRISTIANUS X – REX DANIE” (pol. Chrystian X – Król Danii), pod szyją wizerunku króla znajduje się niewielki napis „H.SALOMON” (projektantem był medaljer Harald Salomon). Na rewersie umieszczono motto w języku łacińskim „PRO DANIA 1940-45” (pol. „DLA DANII 1940-45”), otoczony wieńcem z liści dębu.
Medal zawieszony był na czerwonej wstążce z białym paskiem pośrodku o szerokości 1/3 wstążki, która układana była w sześciokąt (jak francuskie i polskie odznaczenia) dla mężczyzn lub wiązana w kokardkę dla kobiet.
Odznaczeni.
Wśród odznaczonych byli m.in.:

</doc>
<doc id="2718322" url="https://pl.wikipedia.org/wiki?curid=2718322" title="Gregory National Park">
Gregory National Park



</doc>
<doc id="2718323" url="https://pl.wikipedia.org/wiki?curid=2718323" title="French Championships 1946">
French Championships 1946

Turniej tenisowy French Championships, dziś znany jako wielkoszlemowy French Open, rozegrano w 1946 roku w dniach 18 - 27 lipca, na kortach im. Rolanda Garrosa w Paryżu.

</doc>
<doc id="2718325" url="https://pl.wikipedia.org/wiki?curid=2718325" title="Lara Carroll">
Lara Carroll

Lara Carroll (ur. 8 grudnia 1986 w Cambridge) – australijska pływaczka specjalizująca się głównie w stylu zmiennym.
Brązowa medalistka mistrzostw świata z Montrealu na 200 m stylem zmiennym. Wicemistrzyni świata na krótkim basenie z Indianapolis na 200 m stylem zmiennym oraz brązowa medalistka na 400 m stylem zmiennym, brązowa medalistka mistrzostw świata z Szanghaju na 200 m stylem zmiennym. Brązowa medalistka Igrzysk Wspólnoty Brytyjskiej z Melbourne na 200 m stylem zmiennym.
Olimpijka z Aten (6. miejsce na 200 i 12. miejsce na 400 m stylem zmiennym).

</doc>
<doc id="2718326" url="https://pl.wikipedia.org/wiki?curid=2718326" title="Litchfield National Park">
Litchfield National Park



</doc>
<doc id="2718327" url="https://pl.wikipedia.org/wiki?curid=2718327" title="Neogoveidae">
Neogoveidae

Neogoveidae -rodzina pajęczaków z rzędu kosarzy i podrzędu Cyphophthalmi zawierająca ponad 10 opisanych gatunków.
Budowa ciała.
Długość ich ciała wynosi od 1 do 5 mm. Kosarze te są bezokie.
Występowanie.
Kosarze te występują w pasie klimatu równikowego w Afryce i Ameryce Południowej. Wyjątkiem jest rodzaj "Metasiro" występujący na Flordzie oraz w Georgii i Karolinie Południowej w Ameryce Północnej.
Nazwa.
Nazwa rodzajowa pochodzi od nazwy rodzaju "Ogovea" i greckiego "neo" oznaczającego "nowy".
Systematyka.
Rodzina obecnie liczy 12 opisanych gatunków, z czego jeden nieprzyporządkowany jest jeszcze do żadnego rodzaju:

</doc>
<doc id="2718328" url="https://pl.wikipedia.org/wiki?curid=2718328" title="Miasto śmierci">
Miasto śmierci



</doc>
<doc id="2718330" url="https://pl.wikipedia.org/wiki?curid=2718330" title="Mojżesz Pikielny">
Mojżesz Pikielny

Mojżesz Pikielny (ur. 25 maja 1869 w Jeremczu k. Nowogródka, zm. w 1943 w Warszawie) – polski przemysłowiec pochodzenia żydowskiego. Fabryki włókiennicze prowadził głównie w Łodzi.
Życiorys.
Był synem Todresa Arie, właściciela browaru. Miał liczne rodzeństwo m.in. brata bliźniaka Tobiasza (1869-1934), braci Abrama i Jochela [założycieli firmy A. i J. Pikielny] oraz Izaaka, a także siostry: Rachela Leja - żona Josefa Epsteina, Merka - żona Arona Lusternika i Sara - żona Lazara Rusinowa. 
Uczył się w chederze i jeszybocie w pobliskim Mirowie, ukończył też szkołę rządową. 
W 1889 r. przyjechał do Łodzi i tu razem ze szwagrem Josefem Berem Epsteinem założył przedsiębiorstwo włókiennicze produkujące chustki półjedwabne. W następnym roku prowadził już przedsiębiorstwo samodzielnie. W 1894 r. wraz z bratem Tobiaszem założył w Julianowie (obecnie dzielnica Łodzi) tkalnię wełny z użyciem ręcznych warsztatów tkackich zatrudniając w niej w 1905 r. około 60 tkaczy. W 1909 r. bracia uruchomili fabrykę przy ul. Cegielnianej (obecnie ulica Stefana Jaracza) 74/76 posiadającą 200 mechanicznych warsztatów tkackich i zatrudniali tam około 200 robotników. Specjalizowali się w produkcji tkanin na ubrania damskie. Zapewne planowali dalszą rozbudowę fabryki, bo w lipcu 1914 r. gubernator piotrkowski zezwolił im na założenie przy ul. Cegielnianej 104 tkalni mechanicznej, ale nie zdążyli tego zrobić ponieważ wybuchła wojna.
Po wybuchu I wojny światowej bracia wyjechali do Charkowa, gdzie założyli fabrykę produkującą tkaniny ubraniowe. Po rewolucji październikowej przedsiębiorstwo zostało upaństwowione, bracia wrócili zatem do Łodzi i w części pomieszczeń z trudem odzyskanych od podnajemców (którym wydzierżawili fabrykę w chwili swego wyjazdu do Rosji) wznowili produkcję.
W okresie międzywojennym firma nosiła nazwę Fabryka Wyrobów Wełnianych i Bawełnianych „M. i T. Pikielni” (od 1923 r. była to spółka akcyjna). Dopiero w 1923 r., gdy do spółki akcyjnej przystąpili Eitingonowie, fabryka odzyskała dawną świetność sprzed I wojny światowej. Według „Rocznika Przemysłu i Handlu” z 1932 r. (poz. 3102, tam rok założenia 1898) zarząd firmy w 1930 r. stanowili: Borys Eitingon (prezes) a jego brat Naum, Mojżesz Pikielny i jego syn Maks oraz Tobiasz Pikielny i jego zięć Izaak Hochman byli członkami zarządu. W 1934 r. (po odejściu Eitingonów i śmierci Tobiasza) został prezesem spółki a jego synowie Maks i William oraz sukcesorzy Tobiasza: Izaak Hochman i synowie: Józef (inżynier) i Herman (dr prawa) tworzyli zarząd firmy. 
W połowie lat 30. XX w. założył skład konsygnacyjny w Warszawie przy ul. Długiej 55 i przedstawicielstwo w Tel Awiwie (Shereshewsky &amp; Wojtinsky). Zarząd i biuro firmy mieściły się w Łodzi przy ul. S. Moniuszki 3. 
W 1938 r. od spadkobierców Tobiasza odkupił wszystkie akcje i wraz z synami został jedynym właścicielem przedsiębiorstwa. Był prezesem aż do momentu wybuchu wojny w 1939 r., kiedy firmę, tak jak i inne przedsiębiorstwa prowadzone przez Żydów skonfiskowała administracja niemiecka. 
Po wybuchu wojny uciekł z rodziną do Warszawy i tam zamknięty w warszawskim getcie zginął w 1943 r. w bliżej nieznanych okolicznościach. 
Filantrop i społecznik: był członkiem zarządu Internatu dla dzieci żydowskich i Fermy w Helenówku gm. Radogoszcz przy ul. (obecnie) Krajowej 15, budynek i instytucja już nieistniejące. 
Był członkiem zarządu Łódzkiego Żydowskiego Towarzystwa Muzycznego i Literackiego „Hazomir” („Słowik”) które miało swoją siedzibę na II piętrze w oficynie posesji przy al. T. Kościuszki 21, gdzie od frontu było gimnazjum żeńskie im. E. Orzeszkowej. 
Odgrywał istotną rolę w Towarzystwie Żydowskich Szkół Średnich powołanym w 1912 r., które objęło patronatem 8-klasową szkołę dra Dawida Rabinowicza przy ul. Magistrackiej (obecnie ul. A. Kamińskiego) przekształconą w pierwsze gimnazjum żydowskie.
W 1899 r. był jednym z organizatorów Łódzkiego Żydowskiego Towarzystwa Dobroczynności. 
Mieszkał w Łodzi przy al. Tadeusza Kościuszki 24.
Żonaty z Jettą z Weisagierów, miał dwóch synów: Maksa (ur. 22 stycznia 1899 w Łodzi, zm. 7 maja 1970 w São Paulo, Brazylia) i Williama (ur. 1903 Łódź, zm. 1939), który podczas ucieczki z Łodzi zginął we wrześniu 1939 r. w czasie bombardowania.

</doc>
<doc id="2718331" url="https://pl.wikipedia.org/wiki?curid=2718331" title="French Championships 1939">
French Championships 1939

French Championships 1939 – turniej tenisowy znany jako wielkoszlemowy French Open, który rozegrano w 1939 roku w dniach 8–17 czerwca, na kortach Stade Roland Garros w Paryżu.
Była to 44 edycja zawodów.

</doc>
<doc id="2718333" url="https://pl.wikipedia.org/wiki?curid=2718333" title="Zalmoxidae">
Zalmoxidae

Zalmoxidae – rodzina pajęczaków z rzędu kosarzy i podrzędu Laniatores grupująca około 200 gatunków z około 70 rodzajów. 
Opis.
Przedstawiciele rodziny należą do małych kosarzy o ciele barwy od ciemnobrązowego do ciemnożółtej. Niektóre gatunki żyjące w glebie mają ciało barwy bladożółtawej.
Występowanie.
Kosarze te występują w strefie tropikalnej z wyjątkiem Afryki kontynentalnej. W Ameryce od Kostaryki po Brazylię (najwięcej w Wenezueli). W Oceanii najliczniej występują na Nowej Gwinei. Ponadto znane z Mauritiusu i Seszeli.
Pokrewieństwo.
Rodzina najbliżej spokrewniona jest z Icaleptidae i Fissiphalliidae.
Nazwa.
Nazwa rodzaju "Zalmoxis" pochodzi od imienia boga Trackiego i Dackiego..

</doc>
<doc id="2718335" url="https://pl.wikipedia.org/wiki?curid=2718335" title="Jonathan Ridgeon">
Jonathan Ridgeon

Jonathan Peter "Jon" Ridgeon (ur. 14 lutego 1967 w Bury St Edmunds) – brytyjski lekkoatleta specjalizujący się w biegach płotkarskich, dwukrotny uczestnik letnich igrzysk olimpijskich (Seul 1998, Atlanta 1996).

</doc>
<doc id="2718336" url="https://pl.wikipedia.org/wiki?curid=2718336" title="French Championships 1938">
French Championships 1938

French Championships 1938 – turniej tenisowy znany jako wielkoszlemowy French Open, który rozegrano w 1938 roku w dniach 2–11 czerwca, na kortach Stade Roland Garros w Paryżu.
Była to 43 edycja zawodów.

</doc>
<doc id="2718337" url="https://pl.wikipedia.org/wiki?curid=2718337" title="Jon Ridgeon">
Jon Ridgeon



</doc>
<doc id="2718345" url="https://pl.wikipedia.org/wiki?curid=2718345" title="Zalmoxioidae">
Zalmoxioidae



</doc>
<doc id="2718346" url="https://pl.wikipedia.org/wiki?curid=2718346" title="Icaleptidae">
Icaleptidae

Icaleptidae - rodzina pajęczaków z rzędu kosarzy i podrzędu Laniatores do której należą 2 gatunki z tyluż rodzajów. 
Opis.
Dwa opisane gatunki posiadają brzusznie wygiętą czwartą parę odnóży, przez co posturą przypominają nieco pchły.
Występowanie.
Kosarze te wykazano dotychczas z Ekwadoru i Kolumbii. Oba gatunki bytują w ściółce.
Pokrewieństwo.
Rodzina najbliżej spokrewniona jest z Zalmoxidae i Fissiphalliidae. Niektóre gatunki, jak np.: "Phalangodinella" zostały przeniesione do innych rodzin, mimo podobieństwa do innych Icaleptidae.

</doc>
<doc id="2718347" url="https://pl.wikipedia.org/wiki?curid=2718347" title="Lekcjonarz 15">
Lekcjonarz 15

Lekcjonarz 15 (według numeracji Gregory-Aland), oznaczany przy pomocy siglum ℓ "15" – rękopis Nowego Testamentu pisany minuskułą na pergaminie w języku greckim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 310 pergaminowych kartach (25,6 cm na 19,1 cm). Część kart kodeksu zaginęła. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 22 lub 23 linijek w kolumnie.
Historia.
Paleograficznie datowany jest na wiek XIII. Rękopis badał Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 302) w Paryżu.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718351" url="https://pl.wikipedia.org/wiki?curid=2718351" title="Pałac pod Czterema Wiatrami">
Pałac pod Czterema Wiatrami



</doc>
<doc id="2718352" url="https://pl.wikipedia.org/wiki?curid=2718352" title="Can't Get You Out Of My Head">
Can't Get You Out Of My Head



</doc>
<doc id="2718354" url="https://pl.wikipedia.org/wiki?curid=2718354" title="Dimitri Diatchenko">
Dimitri Diatchenko

Dimitri Diatchenko (ur. 11 kwietnia 1968, zm. 21 kwietnia 2020) – amerykański aktor i muzyk.

</doc>
<doc id="2718356" url="https://pl.wikipedia.org/wiki?curid=2718356" title="Lekcjonarz 16">
Lekcjonarz 16

Lekcjonarz 16 (według numeracji Gregory-Aland), oznaczany przy pomocy siglum ℓ "16" – rękopis Nowego Testamentu pisany minuskułą na pergaminie w języku greckim z XII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 199 pergaminowych kartach (27 cm na 19,1 cm). Znaczna część kart kodeksu zaginęła. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 18-20 linijek w kolumnie.
Historia.
Paleograficznie datowany jest na wiek XII. Rękopis badał Scholz, Paulin Martin.
Obecnie przechowywany jest we Francuskiej Bibliotece Narodowej (Gr. 297) w Paryżu.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718357" url="https://pl.wikipedia.org/wiki?curid=2718357" title="Parafia św. Kazimierza Królewicza w Radzięcinie">
Parafia św. Kazimierza Królewicza w Radzięcinie

Parafia św. Kazimierza Królewicza w Radzięcinie - parafia należąca do dekanatu Biłgoraj - Północ diecezji zamojsko-lubaczowskiej. Została utworzona w 1718 roku. Prowadzą ją księża diecezjalni.
Obszar.
Na obszarze parafii leżą miejscowości: 

</doc>
<doc id="2718359" url="https://pl.wikipedia.org/wiki?curid=2718359" title="Synthetonychiidae">
Synthetonychiidae

Synthetonychiidae – rodzina pajęczaków z rzędu kosarzy i podrzędu Laniatores zawierająca kilkanaście opisanych gatunków należących do jednego rodzaju: Synthetonychia.
Budowa ciała.
Przedstawiciele rodziny to drobne kosarze o ciele długości 1-2 mm i nogach długości do blisko 6 mm.
Występowanie.
Wszystkie gatunki są endemitami Nowej Zelandii.
Pokrewieństwo.
Prawdopodobnie przedstawiciele Synthetonychiidae są blisko spokrewnieni z australijskimi gatunkami Triaenonychidae.
Nazwa.
Nazwa rodzajowa "Synthetonychia" pochodzi od starogreckich słów "synthetos" oznaczającego "powiększony" i "onychia" oznaczającego "pazurek".
Systematyka.
Rodzina liczy 14 opisanych w 1954 roku gatunków należących do jednego rodzaju:

</doc>
<doc id="2718360" url="https://pl.wikipedia.org/wiki?curid=2718360" title="Synthetonychia">
Synthetonychia



</doc>
<doc id="2718361" url="https://pl.wikipedia.org/wiki?curid=2718361" title="Dystrykt Ntchisi">
Dystrykt Ntchisi

Ntchisi – jeden z 28 dystryktów Malawi, położony w Regionie Centralnym. Stolicą dystryktu jest miasto Ntchisi.

</doc>
<doc id="2718364" url="https://pl.wikipedia.org/wiki?curid=2718364" title="Jan Korkiewicz">
Jan Korkiewicz

Jan Korkiewicz (ur. 19 czerwca 1898 w Majdanie Średnim, zm. w kwietniu 1940 w Charkowie) – podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Jan Korkiewicz był synem Władysława i Agaty z domu Ciesielska, urodził się w Majdanie Średnim w województwie stanisławowskim. 
W 1915 roku wstąpił do 1 pułku piechoty Legionów Polskich. Po kryzysie przysięgowym wcielony do armii austriackiej, walczył na froncie włoskim i ukraińskim. Po wyjściu z niewoli ukraińskiej w 1919 roku wstąpił do Wojska Polskiego. Został przydzielony jako dowódca kompanii do 1 pułku piechoty Legionów, w którego szeregach uczestniczył w wojnie z bolszewikami. Następnie został przeniesiony do 201 Ochotniczego pułku piechoty. Razem z jednostką został włączony do Dywizji Ochotniczej i brał udział w tzw. buncie Żeligowskiego. 
Po zakończeniu działań wojennych pozostał w wojsku został zweryfikowany do stopnia porucznika ze starszeństwem z dniem 1 czerwca 1919 roku. W 1923 roku służył w 24 pułku piechoty. W tym samym roku został awansowany do stopnia kapitana piechoty ze starszeństwem z dniem 1 lipca 1923. Od 1927 roku został przeniesiony do kadry Szkoły Podchorążych Piechoty. W szkole służył do 1937 roku, w 1932 został awansowany do stopnia majora piechoty. W 1937 roku mianowany dowódcą II baonu w 37 Łęczyckim pułku piechoty, a następnie skierowany jako wykładowca do Centrum Wyszkolenia Piechoty. 
W czasie mobilizacji w 1939 roku został mianowany dowódcą II baonu w 145 pułku piechoty. W czasie wojny we wrześniu 1939 roku walczył najpierw w okolicach Różana i Wyszkowa z Niemcami, a po rozbiciu 41 Dywizji Piechoty, w skład której wchodził 145 pp w okolicach Stoczka Węgrowskiego w dniu 10 września, razem z resztkami dywizji przedarł się w okolice Włodawy. Po koncentracji w okolicach Chełma, jednostka weszła w skład Frontu Północnego. W dniu 26 września otoczona przez wojska niemieckie i oddziały Armii Czerwonej, skapitulowała, a Jan Korkiewicz dostał się do niewoli sowieckiej.
W 1940 roku został zamordowany przez NKWD w Charkowie i pochowany w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2718365" url="https://pl.wikipedia.org/wiki?curid=2718365" title="Dystrykt Salima">
Dystrykt Salima

Salima – jeden z 28 dystryktów Malawi, położony w Regionie Centralnym. Stolicą dystryktu jest miasto Salima.

</doc>
<doc id="2718366" url="https://pl.wikipedia.org/wiki?curid=2718366" title="Dystrykt Chitipa">
Dystrykt Chitipa

Chitipa – jeden z 28 dystryktów Malawi, położony w Regionie Północnym. Stolicą dystryktu jest miasto Chitipa.

</doc>
<doc id="2718367" url="https://pl.wikipedia.org/wiki?curid=2718367" title="Lekcjonarz 17">
Lekcjonarz 17

Lekcjonarz 17 (według numeracji Gregory-Aland), oznaczany przy pomocy siglum ℓ "17" – rękopis Nowego Testamentu pisany uncjałą na pergaminie w języku greckim z IX wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 192 pergaminowych kartach (26 cm na 18,6 cm). Znaczna część kart kodeksu zaginęła. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 23 linijek w kolumnie, 8-12 liter w linijce.
Historia.
Paleograficznie datowany jest na wiek IX. Rękopis badał Scholz, Paulin Martin. Konstantin von Tischendorf pomylił go z ℓ "13".
Obecnie przechowywany jest we Francuskiej Bibliotece Narodowej (Gr. 279) w Paryżu.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718368" url="https://pl.wikipedia.org/wiki?curid=2718368" title="Olivia Dudley">
Olivia Dudley

Olivia Taylor Dudley (ur. 4 listopada 1985 w Morro Bay, w Kalifornii) – amerykańska aktorka. 
Rodzina.
Jej rodzicami są Jim i Saundra Dudley.

</doc>
<doc id="2718369" url="https://pl.wikipedia.org/wiki?curid=2718369" title="Dystrykt Karonga">
Dystrykt Karonga

Karonga – jeden z 28 dystryktów Malawi, położony w Regionie Północnym. Stolicą dystryktu jest miasto Karonga.

</doc>
<doc id="2718371" url="https://pl.wikipedia.org/wiki?curid=2718371" title="Dystrykt Likoma">
Dystrykt Likoma

Likoma – jeden z 28 dystryktów Malawi, położony w Regionie Północnym. Jest najmniejszym dystryktem Malawi (zajmuje powierzchnię 18 km²). Położony jest na dwóch wyspach: Likoma i Chizumulu. Stolicą dystryktu jest miasto Likoma.

</doc>
<doc id="2718372" url="https://pl.wikipedia.org/wiki?curid=2718372" title="French Championships 1937">
French Championships 1937

French Championships 1937 – turniej tenisowy znany jako wielkoszlemowy French Open, który rozegrano w 1937 roku w dniach 21–30 maja, na kortach Stade Roland Garros w Paryżu.
Była to 42 edycja zawodów.

</doc>
<doc id="2718373" url="https://pl.wikipedia.org/wiki?curid=2718373" title="Igor Marczenko">
Igor Marczenko

Igor Jurjewicz Marczenko; ros. Игорь Юрьевич Марченко (ur. 26 listopada 1975 w Rostowie) – rosyjski pływak, specjalizujący się głównie w stylu motylkowym i dowolnym.
2-krotny medalista mistrzostw świata z Barcelony i Montrealu w sztafecie 4 x 100 m stylem zmiennym. 2-krotny brązowy medalista mistrzostw świata na krótkim basenie z Moskwy na 100 m motylkiem i w sztafecie 4 x 100 m stylem zmiennym. Mistrz Europy z Berlina w sztafecie 4 x 100 m stylem zmiennym. 2-krotny brązowy medalista mistrzostw Europy na krótkim basenie z Riesy na 50 i 100 m stylem motylkowym.
2-krotny uczestnik Igrzysk Olimpijskich: z Sydney (19. miejsce na 100 m stylem motylkowym i 9. miejsce w sztafecie 4 x 100 m stylem zmiennym) oraz Aten (5. miejsce na 100 m stylem motylkowym i 4. miejsce w sztafecie 4 x 100 m stylem zmiennym).

</doc>
<doc id="2718375" url="https://pl.wikipedia.org/wiki?curid=2718375" title="Marża (telekomunikacja)">
Marża (telekomunikacja)

Marża (często: luz; ang. "margin", fr. "marge", ros. "исправляющая способность") – zdolność poprawiania urządzenia telekomunikacyjnego określana w procentach.
Podczas przesyłu informacji za pomocą sygnałów elektrycznych, na skutek niedoskonałości toru przesyłowego, występują zniekształcenia sygnału. Zdolność odtwarzania sygnału mimo zniekształcenia jest nazywana marżą. Jednostką marży (luzu) jest %.
Eksploatowane dawniej dalekopisy miały marżę rzędu 40%, która zależała przede wszystkim od konstrukcji i warunków pracy (bieżącej konserwacji).

</doc>
<doc id="2718376" url="https://pl.wikipedia.org/wiki?curid=2718376" title="Tatiana Kazankina">
Tatiana Kazankina



</doc>
<doc id="2718378" url="https://pl.wikipedia.org/wiki?curid=2718378" title="Parafia św. Jadwigi Śląskiej w Hedwiżynie">
Parafia św. Jadwigi Śląskiej w Hedwiżynie

Parafia Świętej Jadwigi Śląskiej w Hedwiżynie - parafia należąca do dekanatu Biłgoraj - Północ diecezji zamojsko-lubaczowskiej. Została utworzona w 1991 roku. Prowadzą ją księża diecezjalni.
Na obszarze parafii leżą miejscowości: Dyle, Cyncynopol, Hedwiżyn, Ignatówka, Kajetanówka.

</doc>
<doc id="2718381" url="https://pl.wikipedia.org/wiki?curid=2718381" title="Devin Kelley">
Devin Kelley

Devin Kelley (ur. 18 stycznia 1986 r. w Saint Paul, Minnesota) – amerykańska aktorka, znana dzięki serialowi "The Chicago Code" (gra tam jako Vonda Wysocki).
Życiorys.
Ukończyła licencjackie studia aktorskie na University of Southern California w Los Angeles (Kalifornia, USA).

</doc>
<doc id="2718382" url="https://pl.wikipedia.org/wiki?curid=2718382" title="Individual First Aid Kit">
Individual First Aid Kit

Individual First Aid Kit (IFAK) – indywidualna apteczka pierwszej pomocy przeznaczona dla żołnierzy Sił Zbrojnych USA.
First Aid Kit Individual.
Pierwsze IFAKi wprowadzono w roku 1967 jako następcy pochodzących z czasów II wojny światowej apteczek Jungle First Aid Kit (JFAK). W nowe apteczki wyposażono żołnierzy Marines oraz sanitariuszy Ponadto znajdowały się także na wyposażeniu samolotów oraz łodzi patrolowych.
Apteczkę wykonano z nylonu, mocowana była na zaczepy ślizgowe w systemie LCE (pierwsze apteczki mocowane były w systemie M1910). Zamykana była na dwa zatrzaski. Wewnątrz mieściło się plastikowe pudełko z medykamentami. Takie rozwiązanie chroniło przed wilgocią i uszkodzeniami mechanicznymi.
Standardowy skład apteczki.
Zazwyczaj noszona była na pasie z tyłu, pomiędzy manierkami.
Individual First Aid Kit (2003).
Na początku 2003 roku do wyposażenia oddziałów Marines oraz personelu medycznego US Navy i US Air Force trafił nowy IFAK. Od 2004 roku nowa apteczka stała się standardowym wyposażeniem żołnierza Marines, bez względu na jego funkcję w drużynie.
Pokrowiec IFAK w kolorze Coyote Brown mocowany jest za pomocą systemu PALS. Zapinany jest na klamrę szybkorozłączną.
Improved First Aid Kit.
W roku 2005 w US Army wprowadzono apteczki Improved First Aid Kit. Do tej pory żołnierze armii amerykańskiej wyposażeni byli wyłączne w opatrunki osobiste. Wprowadzenie apteczki osobistej oraz przeprowadzenie wielu szkoleń medycznych dla żołnierzy nie będących sanitariuszami zwiększyło szanse na przeżycie rannych.
Pokrowiec posiada taśmy typu PALS pozwalające zamocowanie go do kamizelek taktycznych i zintegrowanych. Podobnie jak Individual First Aid Kit zamykany jest na klamrę szybkorozłączną. Pokrowiec produkowany jest w przepisowym maskowaniu UCP.

</doc>
<doc id="2718384" url="https://pl.wikipedia.org/wiki?curid=2718384" title="IFAK">
IFAK



</doc>
<doc id="2718385" url="https://pl.wikipedia.org/wiki?curid=2718385" title="Lekcjonarz 18">
Lekcjonarz 18

Lekcjonarz 18 (według numeracji Gregory-Aland), oznaczany przy pomocy siglum ℓ "18" – rękopis Nowego Testamentu pisany uncjałą na pergaminie w języku greckim z XII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 276 pergaminowych kartach (30,5 cm na 25 cm). Znaczna część kart kodeksu zaginęła, Lekcjonarz zaczyna się od tekstu Jana 4,53. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 21-24 linijek w kolumnie.
Historia.
Paleograficznie datowany jest na wiek XII. Rękopis badał w niektórych partiach John Mill (jako "Bodleianus 4") oraz Johann Jakob Griesbach.
Obecnie przechowywany jest w Bodleian Library (Laud. Gr. 32) w Oksfordzie.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718387" url="https://pl.wikipedia.org/wiki?curid=2718387" title="French Championships 1936">
French Championships 1936

French Championships 1936 – turniej tenisowy znany jako wielkoszlemowy French Open, który rozegrano w 1936 roku w dniach 24 maja–1 czerwca, na kortach Stade Roland Garros w Paryżu.
Była to 41 edycja zawodów.

</doc>
<doc id="2718388" url="https://pl.wikipedia.org/wiki?curid=2718388" title="Hrabstwo Miami (Ohio)">
Hrabstwo Miami (Ohio)

Hrabstwo Miami (ang. "Miami County") – hrabstwo w południowo-zachodniej części stanu Ohio w Stanach Zjednoczonych. Obszar całkowity hrabstwa obejmuje powierzchnię 409,66 mil2 (1 059,87 km2). Według danych z 2010 r. hrabstwo miało 102 857 mieszkańców.

</doc>
<doc id="2718390" url="https://pl.wikipedia.org/wiki?curid=2718390" title="Parafia św. Jana Chrzciciela w Trzęsinach">
Parafia św. Jana Chrzciciela w Trzęsinach

Parafia św. Jana Chrzciciela w Trzęsinach – parafia należąca do dekanatu Biłgoraj - Północ, w diecezji zamojsko-lubaczowskiej. Została utworzona w 1922 roku. Prowadzą ją księża diecezjalni.
Historia.
W 1902 roku prawosławni w trzęsinach zbudowali drewnianą cerkiew, staraniem prawosławnych zakonnic z Monasteru św. Antoniego w Radecznicy. Zakonnice przez pewien czas prowadziły szkolę w Trzęsinach w budynku obecnej plebani. W 1902 roku przy cerkwi rezydował pop w charakterze kapelana. Podczas I wojny światowej, w 1915 roku cerkiew została zamknięta. Po zakończeniu wojny cerkiew została zaadaptowana na kościół filialny parafii w Radzięciniu, msze święte w niedziele i święta odprawiali oo. Bernardyni z Radecznicy. 
15 października 1922 roku kościół został poświęcony przez ks. dziekana szczebrzeszyńskiego Andrzeja Wadowskiego, a bp Marian Fulman erygował w Trzęsinach parafię "pw. św. Jana Chrzciciela", z wydzielonego terytorium parafii Radzięcin i parafii Szczebrzeszyn. W 1923 roku dobudowano zakrystię. W latach 1933–1934 kościół został przebudowany i powiększony. W 1943 roku wieś została przez Niemców wysiedlona do obozu z Zwierzyńcu. W 1948 roku parafię odwiedził bp lubelski Stefan Wyszyński. W 1955 roku zdjęto cerkiewną kopułę, a w 1957 roku ukończono budowę wieży.
W latach 2019–2021 przeprowadzono generalny remont zabytkowego kościoła.
Na terenie parafii jest 1 170 wiernych w miejscowościach: Trzęsiny, Czarnystok, Smoryń, Wólka Czarnostocka, Żelebsko.

</doc>
<doc id="2718391" url="https://pl.wikipedia.org/wiki?curid=2718391" title="Ingo Swann">
Ingo Swann

Ingo Swann (ur. 14 września 1933 w Telluride, zm. 1 lutego 2013 w Nowym Jorku) – amerykański parapsycholog, malarz, artysta, były wojskowy, pisarz (autor kilku książek, m.in. o parapsychologii, z czego najbardziej znane to „Penetracja” oraz „Ponad umysł i zmysły”), głównie znany jednak jako parapsycholog i medium. Pracował w "Stanford Research Institute International", "Amerykańskim Towarzystwie Badań Parapsychicznych" ("ASPR – American Society for Psychical Research"), a przede wszystkim przewodził projektowi Remote Viewing. Stworzył podstawy współczesnej parapsychologii, w tym przyczynił się do utworzenia nowej terminologii oraz badań nad Remote Viewing.
Życiorys.
Dzieciństwo.
Ingo Swann przyznawał, że jako dziecko doświadczył wielu przeżyć paranormalnych.
Wojsko.
Ingo Swann studiował biologię i sztukę, nie mógł jednak kontynuować studiów i zaciągnął się do armii. Przeszedł szkolenie w Forcie Knox, jako wojskowy był w Korei i na Dalekim Wschodzie, aż do roku 1958, kiedy to podjął decyzję o powrocie do Nowego Jorku i rozpoczęciu kariery artysty.
ONZ.
Ingo Swann przez dziesięć lat pracował w Organizacji Narodów Zjednoczonych. W tym czasie intensywnie zajmował się socjologią. Swann interesował się "wrotami postrzegania" (dzięki książce „Wrota postrzegania” Aldousa Huxleya) i badał pod tym względem struktury społeczne – jakie warunki socjalne umożliwiają powstanie twórczego społeczeństwa „otwartych drzwi”, a jakie – społeczeństwa stłumionego i zamkniętego.
Parapsychologia.
ASPR.
Pod koniec lat 60., dzięki znajomości z artystką Buell Mullen, wszedł w kręgi wytwornego towarzystwa nowojorskiego, gdzie w celach rozrywkowych organizowane były spotkania z sensytywnymi i mediami.
Jednym z mężczyzn, których Swann poznał na przyjęciach, był John Wingate – profesor na Uniwersytecie w Nowym Jorku. Był on członkiem Amerykańskiego Towarzystwa Badań Parapsychicznych (ASPR), najstarszego, założonego w 1885 roku związku parapsychologicznego oraz instytucji badawczej w USA. Wingate w 1971 roku wprowadził Ingo Swanna do ASPR i dzięki temu pośrednio przyczynił się do zainicjowania badań Remote Viewing.
Ingo Swann odnosił wspaniałe rezultaty w badaniach, współpracował np. z Clevem Backsetrem (twórcę Efektu Backstera). Sukcesy Swanna szybko obiegły świat nauki i do testów zaprosili go znani parapsycholodzy i współpracownicy ASPR – Gertrude Schmeidler (profesor na Uniwersytecie Miejskim w Nowym Jorku), oraz Karlis Osis (dyrektor badań w ASPR).
SRI International.
W lutym 1972 roku pojawiła się pogłoska, jakoby Ingo Swann był szpiegiem Rona Hubbarda i został usunięty z Amerykańskiego Towarzystwa Badań Parapsychicznych. Jednak Backster polecił go Haroldowi Puthoffowi z SRI International, z którym później prowadził badania na zlecenie CIA. W SRI w protokołach badania otrzymały swoją nazwę: „Remote Viewing”, a nazwa w późniejszych latach zakorzeniła się w obszarze anglojęzycznym i wyparła dotychczasowe określenia "telepathy" (telepatia), "clairvoyance" (jasnowidzenie) i "precognition" (prekognicja).
RV.
Ingo Swann utworzył Remote Viewing. Następnie we współpracy ze znanym ufologiem Jacquesem Vallée stworzył "RV według współrzędnych", które następnie udoskonalił do "Coordinate Remote Viewing".
Śmierć.
Ingo Swann zmarł 1 lutego 2013 roku. Nie dokończył swojej ostatniej książki.

</doc>
<doc id="2718392" url="https://pl.wikipedia.org/wiki?curid=2718392" title="Kolor z przestworzy">
Kolor z przestworzy

Kolor z przestworzy (ang. "The Colour Out of Space") – opowiadanie fantastycznonaukowe H.P. Lovecrafta. Napisane zostało w marcu 1927 roku i opublikowane po raz pierwszy we wrześniu tego samego roku na łamach "Amazing Stories".
Treść.
W Nowej Anglii, na terenie należącym do rodziny amerykańskich rolników, spada tajemniczy meteoryt mający niezwykłe właściwości fizyczne. Po jakimś czasie meteoryt kurczy się i zanika, a wkrótce po tym zaczynają się mutacje roślin w okolicach miejsca upadku – owoce stają się niejadalne, a rośliny przybierają dziwne kształty i kolory. Nieznana choroba zaczyna porażać krowy, konie i inne zwierzęta, a następnie ludzi.
Adaptacje.
Manga.
Na podstawie tego opowiadania powstała manga, której autorem jest Gou Tanabe. W Polsce została ona wydana 28 kwietnia 2017 roku pod tytułem "Kolor z innego wszechświata" przez wydawnictwo Studio JG.

</doc>
<doc id="2718393" url="https://pl.wikipedia.org/wiki?curid=2718393" title="Wayne Dyer (piłkarz)">
Wayne Dyer (piłkarz)

Wayne Dyer (ur. 24 listopada 1977) - montseracki piłkarz, urodzony w Anglii, reprezentant Montserratu w piłce nożnej.
Kariera klubowa.
Dyer od początku swojej kariery (czyli od 1996 roku) gra w angielskich klubach z szóstych, siódmych, czy ósmych lig
Kariera reprezentacyjna.
Wayne Dyer wystąpił sześć razy w reprezentacji Montserratu. Do tej pory (7 lipca 2012) strzelił w niej jednego gola.

</doc>
<doc id="2718395" url="https://pl.wikipedia.org/wiki?curid=2718395" title="Kresowianie">
Kresowianie



</doc>
<doc id="2718396" url="https://pl.wikipedia.org/wiki?curid=2718396" title="Parafia Matki Bożej Bolesnej w Korytkowie Dużym">
Parafia Matki Bożej Bolesnej w Korytkowie Dużym

Parafia Matki Bożej Bolesnej w Korytkowie Dużym – parafia należąca do dekanatu Biłgoraj – Północ diecezji zamojsko-lubaczowskiej. Została utworzona w 1983 roku. Prowadzą ją księża diecezjalni.
Do parafii należą wierni z miejscowości: Andrzejówka, Karolówka, Korytków Duży, Korytków Mały, Nadrzecze i Niemirów.

</doc>
<doc id="2718397" url="https://pl.wikipedia.org/wiki?curid=2718397" title="Józef Sachs">
Józef Sachs

Józef Sachs (ur. 1869 w Łodzi, zm. 5 kwietnia 1931 tamże) – polski kupiec pochodzenia żydowskiego, działacz gospodarczy, działacz społeczny, działacz oświatowy w Łodzi.
Życiorys.
Ukończył studia wyższe, posiadał tytuł naukowy doktora filozofii.
Był właścicielem domu komisowo-agenturowego w Łodzi przy ul. Piotrkowskiej 107 oraz przedstawicielstwa towarzystwa ubezpieczeniowego „Ruski Lloyd”.
Był członkiem komisji rewizyjnej Widzewskiej Manufaktury oraz Spółki Akcyjnej Wyrobów Bawełnianych Szai Rosenblatta.
W 1898 roku należał do organizatorów pogotowia ratunkowego w Łodzi (Towarzystwo Doraźnej Pomocy Lekarskiej, czyli łódzkie pogotowie ratunkowe – 3. na ziemiach polskich, 4. w Europie).
Był współzałożycielem i wieloletnim prezesem Towarzystwa Subiektów Handlowych, które w 1900 roku zostało przekształcone w Towarzystwo Wzajemnej Pomocy Pracowników Handlowych.
Współorganizował szkolnictwo polskie w 1905 roku w Łodzi, był działaczem Polskiej Macierzy Szkolnej.
Był współzałożycielem w 1907 roku i członkiem zarządu Towarzystwa Wzajemnego Kredytu Łódzkich Kupców i Przemysłowców.
W wyborach do Rady Miejskiej w Łodzi, przeprowadzonych w styczniu 1917 roku, uzyskał mandat radnego, startując z listy Komitetu Wyborczego Żydów-Polaków. W Polsce niepodległej kandydował w 1919 roku w wyborach do Sejmu Ustawodawczego, ale mandatu nie zdobył.
Był przewodniczącym Rady Szkoły Rzemiosł Żeńskiej dla Żydów w Łodzi.
W okresie międzywojennym był:
Mieszkał przy ul. Piotrkowskiej 85 w kamienicy wzniesionej w 1897 roku przez Edwarda Kindermanna.
Zmarł 5 kwietnia 1931 roku przeżywszy 62 lata.
Zarząd Stowarzyszenia Kupców m. Łodzi, którego był prezesem, podjął w czerwcu 1931 roku uchwałę w sprawie utworzenia biblioteki ekonomicznej jego imienia i powołał Komisję Biblioteczną, której przewodniczącym został Mieczysław Hertz, ówczesny prezes Stowarzyszenia Kupców.

</doc>
<doc id="2718400" url="https://pl.wikipedia.org/wiki?curid=2718400" title="Bothynotus pilosus">
Bothynotus pilosus

Bothynotus pilosus – gatunek pluskwiaka z podrzędu różnoskrzydłych, rodziny tasznikowatych (Miridae) i podrodziny Deraeocorinae. Jedyny polski przedstawiciel rodzaju "Bothynotus", jak i całego plemienia Clivinematini.
Budowa ciała.
Owad ma ciało długości od 3,5 do 6 mm o kształcie wydłużonym, a u form krótkoskrzydłych bardziej owalnym. Ciało ubarwione jest ciemnobrązowo do czarnego. Głowa, przedplecze oraz tarczka są czarne i błyszczące, natomiast półpokrywy brązowe. Odnóża jasnobrązowe. 
Biologia.
Pluskwiak ten jest drapieżnikiem polującym na drobne owady. Ma jedno pokolenie rocznie, a zimują jaja.
Występowanie.
Występuje w Europie, w tym w Polsce. W Polsce jest jednak rzadki i wykazany został tylko z Niziny Południowowielkopolskiej, Puszczy Białowieskiej i Wyżyny Lubelskiej.

</doc>
<doc id="2718402" url="https://pl.wikipedia.org/wiki?curid=2718402" title="Yvonne McGregor">
Yvonne McGregor

Yvonne McGregor MBE (ur. 9 kwietnia 1961 w Bradford) – brytyjska kolarka torowa i szosowa, brązowa medalistka olimpijska oraz dwukrotna medalistka torowych mistrzostw świata.
Kariera.
W 1996 roku Yvonne McGregor wystartowała na igrzyskach olimpijskich w Atlancie, gdzie w indywidualnym wyścigu na dochodzenie była czwarta, przegrywając walkę o brązowy medal z Niemką Judith Arndt. Na tych samych igrzyskach zajęła również czternastą pozycję w indywidualnej jeździe na czas. Na rozgrywanych rok później mistrzostwach świata w Perth w tej samej konkurencji stanęła na najniższym stopniu podium, za Judith Arndt i Rosjanką Natalją Karimową. W latach 1998 i 1999 zajmowała trzecie miejsce w klasyfikacji generalnej Tour de Bretagne, a w 1999 roku została wicemistrzynią kraju w kolarstwie szosowym. Podczas igrzysk olimpijskich w Sydney w 2000 roku zdobyła brązowy medal w indywidualnym wyścigu na dochodzenie, ulegając jedynie Holenderce Leontien van Moorsel i Francuzce Marion Clignet. Startowała również w wyścigach szosowych, ale nie zajęła miejsc w czołówce. W 2000 roku wystąpiła również na mistrzostwach świata w Manchesterze, gdzie zwyciężyła w swej koronnej konkurencji, wyprzedzając bezpośrednio Judith Arndt i Rosjankę Jelenę Czałych. Ostatni sukces osiągnęła w 2001 roku, kiedy została mistrzynią kraju w indywidualnej jeździe na czas.

</doc>
<doc id="2718404" url="https://pl.wikipedia.org/wiki?curid=2718404" title="Ernst Hess">
Ernst Hess



</doc>
<doc id="2718405" url="https://pl.wikipedia.org/wiki?curid=2718405" title="Lekcjonarz 19">
Lekcjonarz 19

Lekcjonarz 19 (według numeracji Gregory-Aland), oznaczany przy pomocy siglum ℓ "19" – rękopis Nowego Testamentu pisany uncjałą na pergaminie w języku greckim z XIII wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 322 pergaminowych kartach (31 cm na 22,5 cm). Część kart kodeksu zaginęła. Stosuje noty muzyczne (neumy). Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 24 linijek w kolumnie.
Historia.
Paleograficznie datowany jest na wiek XIII. Rękopis został podarowany przez Partheniusa, patriarchę Konstantynopola, dla Heneage Finch, brytyjskiego ambasadora na dworze sułtana, w 1661 roku.
Rękopis badał w niektórych partiach John Mill (jako "Bodleianus 7") oraz Johann Jakob Griesbach. Mill sądził, że rękopis został wykorzystany przez Stefaenusa jako ϛ'.
Obecnie przechowywany jest w Bodleian Library (Auct. D. inf. 2.12) w Oksfordzie.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718406" url="https://pl.wikipedia.org/wiki?curid=2718406" title="La Mission">
La Mission

La Mission – amerykański film dramatyczny z 2009 roku oparty na sceniariuszu i reżyserii Petera Bratta.
Film miał premierę 19 stycznia 2009 roku podczas Festiwalu Filmowego w Sundance. Premiera filmu w USA odbyła się 9 kwietnia 2010 roku.
Opis fabuły.
Che Rivera (Benjamin Bratt) całe życie musiał walczyć o przetrwanie. Nauczył się być twardzielem i używać pięści, bo dorastał w latynoskiej dzielnicy San Francisco - La Mission District. Jest tam ogólnie szanowany, i to nie tylko za to, że potrafi się bić. Zajmuje się bowiem tuningowaniem samochodów i potrafi stworzyć ze starych gruchotów prawdziwe cacka. Kiedyś siedział w więzieniu, był alkoholikiem. Teraz zerwał z nałogiem i zarabia na życie jako kierowca autobusu. Jego największą dumą jest jedyny syn Jes, którego samotnie wychowuje po śmierci żony. Kiedy pewnego dnia odkrywa, że chłopak jest gejem, wpada we wściekłość, bije go i wyrzuca z domu.
Obsada.
i inni

</doc>
<doc id="2718411" url="https://pl.wikipedia.org/wiki?curid=2718411" title="Oncopodidae">
Oncopodidae

Oncopodidae - rodzina pajęczaków z rzędu kosarzy i podrzędu Laniatores zawierająca około 60 opisanych gatunków. 
Opis.
Przedstawiciele tej rodziny osiągają od 2 do 11 mm długości ciała. Posiadają stosunkowo krótkie i grube nogi. Barwa ciała większości gatunków jest bursztynowa z ciemnobrązowym deseniem. Niektóre niopisane jeszcze gatunki z rodzaju "Gnomulus" są ubarwione pomarańczowo.
Występowanie.
Kosarze te występują w południowo-wschodniej Azji, gdzie są rozprzestrzenione od Himalajów po Indonezję i Nową Gwineę.
Pokrewieństwo.
Rodzina prawdopodobnie jest grupą siostrzaną dla pozostałych Grassatores.
Systematyka.
Rodzina zawiera około 60 opisanych gatunków należących do 5 rodzajów:

</doc>
<doc id="2718413" url="https://pl.wikipedia.org/wiki?curid=2718413" title="Phalangodidae">
Phalangodidae

Phalangodidae - rodzina pajęczaków z rzędu kosarzy i podrzędu Laniatores zawierająca ponad 100 opisanych gatunków zgrupowanych w około 20 rodzajach. 
Opis.
Przedstawiciele tej rodziny to drobne kosarze osiągające od poniżej 1 do 3 mm długości ciała. Długość nóg jest zróżnicowana i wynosi od dwukrotności do ośmiokrotności długości ciała. Barwy są od żółtawej po pomoarańczowobrązową, a gatunki jaskiniowe pozbawione są pigmentacji.
Występowanie.
Ponad dwie trzecie gatunków występuje w zachodniej Nearktyce, w tym około 50 gatunków to endemity Kalifornii. Około 10 gatunków zamieszkuje wschodnią Nearktykę. Ponadto znane są po jednym gatunku z Wysp Kanaryjskich i Japonii oraz około 20 gatunków z rejonu Morza Śródziemnego.
Pokrewieństwo.
Rodzina wydaje się być w większości monofiletyczna. Wyjątek stanowią niektóre rodzaje, np.: "Guerrobunus" i "Glennhuntia". Powiązania filogenetyczne wewnątrz Grassatores są niejasne.
Systematyka.
Rodzina zawiera ponad 100 opisanych gatunków w 22 rodzajach, z czego w Europie występują przedstawiciele 6 rodzajów (oznaczone pogrubieniem):

</doc>
<doc id="2718414" url="https://pl.wikipedia.org/wiki?curid=2718414" title="Lekcjonarz 20">
Lekcjonarz 20

Lekcjonarz 20 (według numeracji Gregory-Aland), oznaczany przy pomocy siglum ℓ "20" – rękopis Nowego Testamentu pisany uncjałą na pergaminie w języku greckim z XI wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 17 pergaminowych kartach (29,5 cm na 24 cm). Jest ornamentowanym rękopisem, część kart kodeksu zaginęła. Stosuje noty muzyczne (neumy), by ułatwić podczas czytań liturgicznych. Lekcje pochodzą z Ewangelii Jana, Mateusza i Łukasza.
Tekst rękopisu pisany jest dwoma kolumnami na stronę, 22 linijek w kolumnie.
Historia.
Według kolofonu rękopis został sporządzony w 1047 roku, przez Onezyma. W 1633 roku nabył go William Laud. Rękopis badał w niektórych partiach John Mill (jako "Laud. 4") oraz Johann Jakob Griesbach.
Obecnie przechowywany jest w Bodleian Library (Laud. Gr. 34) w Oksfordzie.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718415" url="https://pl.wikipedia.org/wiki?curid=2718415" title="Zawał (górnictwo)">
Zawał (górnictwo)

Zawał – ruch grawitacyjny górotworu objawiający się obrywaniem się skał. Według definicji WUG zawał to niezamierzone, grawitacyjne przemieszczenie się mas skalnych lub kopaliny ze stropu albo ociosu w stopniu powodującym niemożność przywrócenia pierwotnej funkcji wyrobiska w czasie krótszym niż 8 godzin lub niezamierzone, grawitacyjne przemieszczenie się mas skalnych na skutek opadu skał stropowych na wysokość równą lub większą od długości kotwi obudowy podstawowej, powodującym całkowitą lub częściową utratę funkcjonalności lub bezpieczeństwa użytkowania wyrobiska.
Gdy nad wyrobiskiem znajdują się grube warstwy zwięzłych skał (np. piaskowca), przed zawałem dochodzi do tąpnięcia.
Aby zapobiec zawałom i zaciskaniu wyrobisk, stosuje się obudowy. Zawał następuje, gdy okresowe ciśnienie górotworu przekroczy granice wytrzymałości obudowy. Często podczas rabowania obudowy w wyniku nagłego zawału giną górnicy.

</doc>
<doc id="2718417" url="https://pl.wikipedia.org/wiki?curid=2718417" title="Faceci z miotłami">
Faceci z miotłami

Faceci z miotłami (ang. "Men with Brooms") – kanadyjski komediodramat z 2002 roku w reżyserii Paula Grossa.
Opis fabuły.
Chris Cutter (Paul Gross) postanawia wypełnić ostatnią wolę zmarłego trenera i reaktywować dawną drużynę curlingową, która stanie do walki o Złotą Miotłę - główną nagrodę w prestiżowych zawodach. Zakochuje się w Amy (Molly Parker) - siostrze byłej narzeczonej, którą porzucił przed laty.

</doc>
<doc id="2718419" url="https://pl.wikipedia.org/wiki?curid=2718419" title="Lekcjonarz 21">
Lekcjonarz 21

Lekcjonarz 21 (według numeracji Gregory-Aland), oznaczany przy pomocy siglum ℓ "21" – rękopis Nowego Testamentu pisany uncjałą na pergaminie w języku greckim z XIV wieku. Służył do czytań liturgicznych.
Opis rękopisu.
Kodeks zawiera wybór lekcji z Ewangelii do czytań liturgicznych, na 59 pergaminowych kartach (24 cm na 19,5 cm). Większa część kart kodeksu zaginęła. Stosuje noty muzyczne (neumy), by ułatwić podczas czytań liturgicznych. Lekcje pochodzą z Mateusza i Łukasza.
Tekst rękopisu pisany jest dwoma kolumnami na stronę, 28 linijek w kolumnie.
Historia.
Paleograficznie rękopis jest datowany przez INTF na wiek XIV. W 1633 roku nabył go William Laud. Rękopis badał w niektórych partiach John Mill (jako "Seld. 4") oraz Johann Jakob Griesbach.
Obecnie przechowywany jest w Bodleian Library (Arch. Selden. B. 56) w Oksfordzie.
Rękopis jest rzadko cytowany w naukowych wydaniach greckiego "Novum Testamentum" Nestle-Alanda (UBS3).

</doc>
<doc id="2718420" url="https://pl.wikipedia.org/wiki?curid=2718420" title="Jim Spivey">
Jim Spivey

James Calvin „Jim” Spivey (ur. 7 marca 1960 w Schiller Park, w stanie Illinois) – amerykański lekkoatleta specjalizujący się w biegach średnio i długodystansowych, trzykrotny uczestnik letnich igrzysk olimpijskich (Los Angeles 1984, Barcelona 1992, Atlanta 1996).

</doc>
<doc id="2718422" url="https://pl.wikipedia.org/wiki?curid=2718422" title="Alloeotomus germanicus">
Alloeotomus germanicus

Alloeotomus germanicus – gatunek pluskwiaka z podrzędu różnoskrzydłych, rodziny tasznikowatych (Miridae) i podrodziny Deraeocorinae. Jeden z dwóch przedstawicieli rodzaju "Alloeotomus" występujący w Polsce.
Budowa ciała.
Owad ma ciało długości od 5 do 7 mm o wyraźnym punktowaniu oraz pokryte gęstymi jasnymi włoskami. Ciało ma brązowoczerwone lub szarawe. Przedplecze ubarwione żółto lub czerwonawo. 
Biologia.
Pluskwiak ten jest drapieżnikiem polującym na drobne owady. Występuje najczęściej na sosnach. Ma jedno pokolenie rocznie, a zimują jaja.
Występowanie.
Występuje w wielu krajach Europy oraz w azjatyckiej Turcji. W Polsce prawdopodobnie jest rozprzestrzeniony na terenie całego kraju.

</doc>
<doc id="2718423" url="https://pl.wikipedia.org/wiki?curid=2718423" title="Andriej Kaprałow">
Andriej Kaprałow

Andriej Nikołajewicz Kaprałow; ros. Андрей Николаевич Капралов (ur. 7 października 1980 w Petersburgu) – były rosyjski pływak, specjalizujący się głównie w stylu dowolnym.
Mistrz świata z Barcelony w sztafecie 4 x 100 m stylem dowolnym i wicemistrz z Montrealu w sztafecie 4 x 100 m stylem zmiennym. 4-krotny medalista mistrzostw świata na krótkim basenie z Aten, Moskwy i Indianapolis. 7-krotny medalista mistrzostw Europy. 3-krotny medalista Uniwersjady z Daegu.
3-krotny uczestnik Igrzysk Olimpijskich: z Sydney (10. miejsce na 200 m stylem dowolnym oraz 8. miejsce w sztafecie 4 x 100 i 8. miejsce w sztafecie 4 x 200 dowolnym), Aten (29. miejsce na 50, 7. miejsce na 100 i 16. miejsce na 200 m stylem dowolnym oraz 4. miejsce w sztafetach 4 x 100 m stylem dowolnym i 4 x 100 m stylem zmiennym) oraz Pekinu (9. miejsce w sztafecie 4 x 100 m stylem dowolnym).

</doc>
<doc id="2718424" url="https://pl.wikipedia.org/wiki?curid=2718424" title="Heremigariusz">
Heremigariusz

Heremigariusz (Hermigariusz) – znaczący wódz swebski działający na terenie Luzytanii na początku V wieku. 
Mógł on być współrządcą pierwszego władcy galicyjskich Swebów, Hermeryka, ale brakuje bezpośrednich dowodów na poparcie tej tezy. 
Heremigariusz jest znany dzięki relacji Hydacjusza, który odnotował jego wyprawy przeciwko miastom kontrolowanym przez Wandalów – Sewilli i Méridzie. Kampania z 429 roku zakończyła się jednak klęską Swebów, którzy zostali pokonani przez siły Genzeryka, natomiast sam Heremigariusz zginął, topiąc się w rzece Ana podczas ucieczki przed Wandalami.

</doc>
<doc id="2718426" url="https://pl.wikipedia.org/wiki?curid=2718426" title="Być jak Kazimierz Deyna">
Być jak Kazimierz Deyna

Być jak Kazimierz Deyna – polska komedia obyczajowa z 2012 roku w reżyserii Anny Wieczur-Bluszcz. Zdjęcia plenerowe do filmu powstały w Czerwińsku nad Wisłą i w Dobryszycach.
Fabuła.
Akcja filmu rozpoczęła się w 1977 roku. W dniu, w którym Kazimierz Deyna strzelił gola podczas meczu piłkarskiego Polska-Portugalia, urodził się syn Stefana (w tej roli Przemysław Bluszcz). Stefan uznał to za znak, że malec podobnie jak Deyna osiągnie sukces piłkarski. W wyniku tego Stefan nadał dziecku imię Kazimierz. Po kilku latach Kazik (w tej roli Aleksander Staruch) trenował pod okiem ojca, ale nie odniósł znaczących sukcesów. Pomimo niepowodzeń Stefan uważał, że jego syn trafi w przyszłości do polskiej reprezentacji w piłce nożnej. Później Kazik rozpoczął treningi u profesjonalnego trenera, ale i z jego pomocą nie odniósł znaczących sukcesów. Dorastający Kazik (w tej roli Marcin Korcz) postanowił znaleźć własny cel w życiu.
Obsada.
Opracowano na podstawie materiału źródłowego.

</doc>
<doc id="2718428" url="https://pl.wikipedia.org/wiki?curid=2718428" title="Paula Wrońska">
Paula Wrońska

Paula Wrońska (ur. 1 grudnia 1991 w Lęborku) – polska strzelczyni, uczestniczka LIO Londyn 2012.
Jest żołnierzem Wojska Polskiego w stopniu szeregowej Ukończyła Gimnazjum numer 2 w Lęborku .

</doc>
<doc id="2718429" url="https://pl.wikipedia.org/wiki?curid=2718429" title="2 Tyrolski Pułk Strzelców Cesarskich">
2 Tyrolski Pułk Strzelców Cesarskich

2 Tyrolski Pułk Strzelców Cesarskich – pułk piechoty cesarskiej i królewskiej Armii.
Historia pułku.
Pułk został utworzony 20 kwietnia 1895 roku z Feld-Batalionen Nr. 5 do Nr. 8 i Ersatz-Batalions-Cadre Nr. 2.
Szefem pułku był cesarz Austrii i król Węgier Franciszek Józef I.
Okręg uzupełnień - Bressanone (niem. "Brixen")
Kolory pułkowe: trawiasty (niem. "grasgrün"), guziki złote. 
W latach 1903-1914 Batalion 4. stacjonował w Bressanone.
W latach 1903-1906 sztab pułku razem z 3. batalionem stacjonował w Trydencie (niem. "Trient"), 1. batalion w Rivie, 2. batalion w Rovereto, a 4. batalion i kadra batalionu zapasowego w Bressanone.
W 1906 sztab pułku został przeniesiony do Rovereto, a 3. batalion do Mezzolombardo.
W latach 1905–1908 pułk wchodził w skład 16 Brygady Piechoty w Trydencie należącej do 8 Dywizji Piechoty.
W 1908 sztab pułku razem z 1. i 2. batalionem został przeniesiony do Bolzano (niem. "Bozen"). Pułk został włączony do 15 Brygady Piechoty w Bolzano, która należała do 8 Dywizji Piechoty.
W latach 1908-1914 sztab pułku razem z 1. i 2. batalionem stacjonował w Bolzano, natomiast 3. batalion podlegał dyslokacjom: 1907-1911 Mezzolombardo, 1913 Untermais, 1912, 1914 - Meran.
W 1914 wszystkie bataliony walczyły na froncie wschodnim i wchodziły w skład 3 Armii XIV Korpus. Pułk walczył na ziemiach polskich m.in. przy forsowaniu Sanu pod Leżajskiem (14-18.10.1914),walkach pod Rozwadowem (24.10-2.11.1914).

</doc>
<doc id="2718431" url="https://pl.wikipedia.org/wiki?curid=2718431" title="Kościół Najświętszej Marii Panny Matki Kościoła w Przesławicach">
Kościół Najświętszej Marii Panny Matki Kościoła w Przesławicach

Kościół Najświętszej Marii Panny Matki Kościoła w Przesławicach – zabytkowy, drewniany kościół parafialny NMP Matki Kościoła w Przesławicach. Pierwotnie powstał w pobliskiej Gołczy, gdzie wzniesiono go w XVIII w. z wykorzystaniem fragmentów kościoła z 1657 roku. Znajduje się na Szlaku Architektury Drewnianej województwa małopolskiego.
Pod obecną świątynię kamień węgielny położono w 1970 roku. W latach 1972-74 przeniesiono tam zniszczony w 80% kościół z Gołczy, który odrestaurowano i ponownie poświęcono w 1975 roku.
Architektura.
Kościół jest orientowany, wybudowany w manierze zdradzającej wpływy barokowe, konstrukcji zrębowej, z drewna modrzewiowego. Prostokątna nawa przykryta sklepieniem pseudokolebkowym; chór wsparty na filarach, ściany dzielone przez półkolumny i pilastry. Do nawy dobudowano kaplicę na planie pięciokąta, a od zachodu i południa do kościoła dostawiono dwie kruchty.
Kościół posiada późnobarokowe ołtarze – główny i dwa boczne. Na dachu nawy znajduje się niewielka wieżyczka, na planie ośmiokąta, z hełmem i latarnią. Główny barokowy ołtarz przedstawia Ukrzyżowanie, ołtarze boczne to: Pokłon Trzech Króli oraz Święta Anna Samotrzeć. W kaplicy mały ołtarzyk poświęcony świętemu Franciszkowi Ksaweremu, którego wezwanie kościół nosił, gdy znajdował się w Gołczy.
Obok kościoła znajduje się wolnostojąca, drewniana dzwonnica.

</doc>
<doc id="2718432" url="https://pl.wikipedia.org/wiki?curid=2718432" title="Alloeotomus gothicus">
Alloeotomus gothicus

Alloeotomus gothicus – gatunek pluskwiaka z podrzędu różnoskrzydłych, rodziny tasznikowatych (Miridae) i podrodziny Deraeocorinae. Jeden z dwóch przedstawicieli rodzaju "Alloeotomus" występujący w Polsce.
Budowa ciała.
Owad ma ciało długości od 5 do 6 mm o wyraźnym punktowaniu oraz pokryte gęstymi jasnymi włoskami. Ciało ubarwione jest brązowoczerwono lub szarawo i posiada kształt owalny do lekko wydłużonego. Przedplecze ubarwione żółto lub czerwonawo. 
Biologia.
Pluskwiak ten jest drapieżnikiem polującym na drobne owady. Występuje najczęściej na sosnach, czasem na innych gatunkach drzew iglastych. Ma jedno pokolenie rocznie, a zimują jaja. Owady dorosłe pojawiają się w lipcu i sierpniu.
Występowanie.
Występuje w wielu krajach Europy oraz w azjatyckiej Turcji. W Polsce pospolity na terenie całego kraju.

</doc>
<doc id="2718434" url="https://pl.wikipedia.org/wiki?curid=2718434" title="Otto zur Linde">
Otto zur Linde

Otto zur Linde (ur. 26 kwietnia 1873 w Essen, zm. 16 lutego 1938 w Berlinie) – niemiecki pisarz i poeta.
Ojciec Ottona zur Linde był kupcem towarów kolonialnych i restauratorem. Od 1878 Otto wychowywał się w Gelsenkirchen. Jako dziecko często chorował. Studiował filozofię, anglistykę i germanistykę, następnie przebywał w Londynie jako korespondent niemieckich gazet, pracował też w bibliotece Muzeum Brytyjskiego. Po powrocie do Berlina żył w bardzo skromnych warunkach. W latach 1904–1914 prowadził czasopismo literackie "Charon".
W twórczości Ottona zur Linde przeważają utwory poetyckie i eseje. W 1925 stracił wzrok, przestał pisać i popadł w depresję.

</doc>
<doc id="2718435" url="https://pl.wikipedia.org/wiki?curid=2718435" title="Konspiracja Echelon">
Konspiracja Echelon

Konspiracja Echelon (ang. "Echelon Conspiracy", stary tytuł "The Gift") – amerykański thriller z 2009 roku w reżyserii Grega Marcksa. W filmie występują Shane West, Edward Burns i Ving Rhames.
Opis fabuły.
Max Peterson (Shane West) dostaje telefon komórkowy i wkrótce odbiera tajemnicze SMS-y. Orientuje się, że wiadomości są wskazówkami do gry w kasynie. Gdy wygrywa trzy miliony dolarów, zwraca na siebie uwagę agentów CIA. Mężczyzna odkrywa, że wplątał się w międzynarodową intrygę. Jest ścigany przez policję, agentów CIA itp. Przestraszony i zdezorientowany ucieka.

</doc>
<doc id="2718436" url="https://pl.wikipedia.org/wiki?curid=2718436" title="Herb obwodu murmańskiego">
Herb obwodu murmańskiego

Herb obwodu murmańskiego (ros: "Герб Мурманской области") – jest oficjalnym symbolem obwodu murmańskiego, przyjętym 25 czerwca 2004 roku przez obwodową dumę. 
Opis i symbolika.
Herb luźno nawiązuje do miejskiego herbu Murmańska. Herb ma postać nowoczesnej francuskiej tarczy herbowej. Podzielony jest na dwa pola. Mniejsze górne pole barwy czerwonej i większe dolne barwy błękitnej. W górnej części złote linie. W dolnej srebrna kotwica ze skrzyżowanymi za nią, także koloru srebrnego, kilofem i mieczem. 
Zorza polarna symbolizuje położenie miasta powyżej kręgu polarnego. Kotwica jest symbolem nawigacji, ale także rybołówstwa i przez to nawiązuje do statusu stolicy obwodu - Murmańska - jako ważnego miasta portowego. Kilof to odwołanie do przemysłu górniczego, niezwykle rozwiniętego w regionie, a miecz ma przywoływać militarną potęgę kraju i ukazywać, że obwód strzeże Rosji przed zagrożeniami od północy. Błękit tarczy symbolizuje morze, ale także jego piękno i wielkość, a czerwień oddawać ma odwagę i siłę mieszkańców. Złoty kolor obrazuje bogactwa regionu, a srebrny symbolizuje czystość. 
Historia.
W pierwszym kwartale 2004 r., jeszcze przed ostatecznym wyborem herbu dla obwodu murmańskiego toczył się ogłoszony przez władze konkurs, na który wpłynęło wiele różnorodnych prac. W większości z nich powtarzały się podobne elementy: błękit jako symbol morza, kotwica, kilofy, zorza polarna. Nawiązaniami do przyrody regionu w tych projektach były propozycje wpisania w herb różnych zwierząt: ryb podobnie jak w herbie miasta Murmańska czy głowy renifera. Ostatecznie wybrano projekt jaki został przyjęty przez władze obwodowe. Jego autorem jest, artysta pochodzący z leżącego w obwodzie murmańskim Siewieromorska, Piotr Abarin (Петр Абарин). Praca jego uznana została przez specjalną komisję konkursową za najlepiej oddającą ducha obwodu, która jednocześnie była zgodna z normami heraldycznymi. W nagrodę otrzymał on 20 tysięcy rubli. 
Użycie herbu reguluje ustawa obwodowej dumy z dnia 1 czerwca 2006 r. (491-01-ЗМО). Na podstawie tego prawa herb ma być zawsze umieszczany na: budynkach dumy i administracji obwodu murmańskiego, w salach posiedzeń dumy obwodowej i najwyższych władz administracji obwodu, a także w salach sądowych. Ma on znajdować się także na dokumentach urzędowych wydawanych w obwodzie, dyplomach, licencjach, a także w czasopismach urzędowych.

</doc>
<doc id="2718437" url="https://pl.wikipedia.org/wiki?curid=2718437" title="Danakilia dinicolai">
Danakilia dinicolai

Danakilia dinicolai – gatunek słodkowodnej ryby z rodziny pielęgnicowatych (Cichlidae). Jest endemitem małego jeziora Abaeded położonego około 30 m poniżej poziomu morza, na obszarze Kotliny Danakilskiej w Erytrei. Od drugiego w rodzaju "Danakilia" "D. franchettii" różni się długością płetw piersiowych, mocniejszymi i mniej licznymi przednimi zębami, dłuższą żuchwą, pokrytą w tylnej części drobnymi i gęściej ułożonymi zębami. Obydwa gatunki różnią się też niektórymi proporcjami ciała.
"Danakilia dinicolai" została odłowiona w gorącym, silnie zasolonym jeziorze, którego woda ma odczyn pH 7,5. Epitet gatunkowy honoruje członka jednej z wypraw, Ernesto Di Nicola, który zginął w wypadku samochodowym w 2001 podczas powrotu z wyprawy nad jezioro Abaeded.

</doc>
<doc id="2718438" url="https://pl.wikipedia.org/wiki?curid=2718438" title="Flaga Petersburga">
Flaga Petersburga

Flaga Petersburga () – oficjalny symbol miejski Petersburga, przyjęty w obecnej postaci 13 maja 2003 roku przez radę miasta.
Opis.
Flaga Petersburga to prostokątny materiał w proporcjach (szerokość do długości) barwy czerwonej. Nawiązuje ona do herbu petersburskiego i jest właściwie kopią herbowego godła. Na czerwonym tle umieszczono dwie skrzyżowane w skos srebrne kotwice. Ich końce zwrócone są na zewnątrz i ku górze. Między nimi znajduje się złote berło cesarskie, zwieńczone dwugłowym orłem, godłem państwowym znanym z herbu Federacji Rosyjskiej. Lewa kotwica (z perspektywy widza) jest kotwicą rzeczną, prawa kotwicą morską.
Historia.
W czasach Imperium Rosyjskiego oraz Związku Radzieckiego Petersburg nie posiadał własnej oficjalnej flagi. 13 maja 1865 r. rada miejska zdecydowała, że w mieście oraz na statkach handlowych afiliowanych w stolicy nad Newą, powinna zostać wprowadzona flaga koloru czerwonego z herbem miasta pośrodku. Jednak ten zapis prawny pozostał martwy.
W czerwcu 1991 r. na fali przemian w kraju rada miejska rozpoczęła pracę nad nowym herbem i flagą. Zaproponowano by flaga Petersburga była kopią flagi Rosji ze złotym orłem o trzech głowach, na którego piersiach umieszczony miał zostać historyczny herb Petersburga, a w górnym rogu umieszczona miała zostać złota łódź – nawiązanie do morskiego znaczenia miasta w historii Rosji. Projekt ten jako całkowicie ahistoryczny został odrzucony. Przez ponad rok nie udało się dojść do porozumienia. Kolejny z projektów zakładał użycie znów flagi rosyjskiej, tym razem bez orła, a znowu z umieszczoną w lewym górnym roku, złotą łodzią. Propozycja ta także nie znalazła uznania. W końcu 4 czerwca 1992 r. zaproponowano by flaga nawiązywała bezpośrednio do herbu miasta. 8 czerwca 1992 r. flaga Petersburga w formie używanej obecnie została zaakceptowana. 13 maja 2003 r. po wprowadzeniu drobnych poprawek użycie flagi zostało jeszcze raz potwierdzone przez petersburską radę miejską. Kontrowersyjne pomysły by zastąpić ją nowym projektem zostały odrzucone.
Użycie flagi petersburskiej reguluje uchwała rady miejskiej z dnia 13 maja 2003 r. (nr. 165-23, z późniejszymi poprawkami). Na jej podstawie miasto posiada wyłączne prawa autorskie do flagi. Flaga musi być wywieszana w budynkach administracji miejskiej, zarówno władz legislacyjnych, jak i wykonawczych, a także w salach miejskich sądów. Flaga miasta powinna zawsze być umieszczana po prawej stronie flagi rosyjskiej oraz nie może ona nigdy być mniejsza lub być zawieszona niżej od jakiejkolwiek innej flagi (z wyjątkiem flagi państwowej). Symbolika petersburskiej flagi jest taka sama jak w przypadku herbu Petersburga.

</doc>
<doc id="2718439" url="https://pl.wikipedia.org/wiki?curid=2718439" title="FM GROUP Mobile">
FM GROUP Mobile



</doc>
<doc id="2718440" url="https://pl.wikipedia.org/wiki?curid=2718440" title="Herb obwodu uljanowskiego">
Herb obwodu uljanowskiego

Herb obwodu uljanowskiego (ros: "Герб Ульяновской области") – jest oficjalnym symbolem obwodu uljanowskiego, przyjętym w obecnej formie 3 marca 2004 roku przez obwodowe zgromadzenie prawodawcze.
Opis i symbolika.
Herb obwodu uljanowskiego nawiązuje bezpośrednio do herbu Uljanowska (dawnego Symbirska). Jest to francuska tarcza herbowa koloru błękitnego. Wpisana jest w nią srebrna kolumna z koroną na szczycie. Także tarcza herbowa jest ukoronowana. Po każdej ze stron tarczy trzymacze heraldyczne, w postaci dwóch wspiętych złotych lwów, z wyciągniętymi językami. Lewy (heraldyczny, z perspektywy widza jest to prawy) w szponach dzierży miecz. Prawy trzyma w ręku kłos zboża. Pod nimi liście dębu przeplatane wstęgą w barwach flagi rosyjskiej. Pośrodku biała mewa na tle flagi obwodu uljanowskiego i koła zębatego.
Herb miasta Uljanowska znajdujący się w herbie obwodu różni się od obecnie używanego. Jest to wzór obowiązujący od 1997 r., który w 2004 r. został zmieniony przez Uljanowską Radę Miasta. Różnice są jednak dość niewielkie. Inne jest przedstawienie korony na szczycie kolumny (w tym przypadku jest to Wielka Korona Imperialna Rosji) oraz kilku drobnych detali związanych ze wstęgą oraz podstawą kolumny. Koło zębate oraz kłos zboża trzymany przez jednego ze lwów są odwołaniem do dwóch głównych sektorów gospodarki obwodu uljanowskiego – szeroko pojętego przemysłu i inżynierii oraz rolnictwa. Mewa jest nawiązaniem do tradycji obwodu związanych z rzeką Wołgą i rolą jakie pełni ona, nie tylko w gospodarce, ale także w kulturze lokalnej. Dwa lwy to odwołanie do pierwszego herbu Symbirska. Przedstawiał on lwa, trzymającego w swych szponach miecz. Miał to być symbol męstwa i waleczności mieszkańców tego regionu oraz gotowość do jego obrony. Według innych, lokalnych, badaczy mógł on też być nawiązaniem do kontaktów handlowych z Iranem.
Historia.
W czasach Imperium Rosyjskiego gubernia symbirska używała herbu miasta Symbirsk. Za koronę herbową służyła Wielka Korona Imperialna Rosji. Wokół herbu znajdowały się złote liście dębu przeplatane błękitną wstęga Orderu św. Andrzeja Apostoła Pierwszego Powołania. W tej formie został on ustanowiony 5 lipca 1878 r. i obowiązywał aż do przewrotu bolszewickiego, gdy wyszedł z użycia. Po 1917 r. używano różnego rodzaju symboliki związanej z komunizmem i władzą sowiecką.
Po rozpadzie Związku Radzieckiego i przemianach w Rosji pojawiło się zapotrzebowanie na ustanowienie herbu obwodu uljanowskiego. W 1996 r. ogłoszono konkurs na projekt herbu i jeszcze tego samego roku, 21 listopada, obwodowe zgromadzenie prawodawcze ustanowiło herb nowy herb obwodu (zarządzenie nr. 14/139). Było to wyobrażenie srebrnej kolumny (bez korony), otoczonej złotymi liśćmi dębu, przeplatanymi czerwoną wstęgą Orderu św. Aleksandra Newskiego. Całość wieńczy wyobrażenie mewy na tle koła zębatego i wstęgi Orderu św. Andrzeja Apostoła Pierwszego Powołania. Symbolika herbu była oficjalnie taka sama jak jego obecnej wersji. Wersja ta nie zyskała aprobaty znawców heraldyki, a także Państwowego heraldycznego rejestru Federacji Rosyjskiej. Głównymi zastrzeżeniami było m.in. umieszczenie koła zębatego i mewy nad tarczą, w roli korony herbowej. Kontrowersyjne było też użycie wstęgi orderowej św. Aleksandra Newskiego, który w rosyjskiej tradycji heraldycznej był używany przy herbach obwodów, a nie w herbach guberni lub obwodów. Krytykowano także usunięcie tradycyjnej korony z kolumny. W 2002 r. administracja obwodu uljanowskiego powołała specjalną komisję, która biorąc pod opinie krytykę ekspertów, miała zająć się opracowaniem nowego herbu – tym razem zgodnego z zasadami heraldyki. 13 stycznia 2003 nowy projekt spotkał się z uznaniem ekspertów z Państwowego rejestru heraldycznego. Natomiast 26 lutego 2004 r. został zmieniony przez władze obwodowe. 26 grudnia 2013 przyjęto wersję ostateczną.
Herb obwodu uljanowskiego reguluje ustawa obwodowego zgromadzenia prawodawczego z 26 grudnia 2013 r. (nr. 010-ЗО). Na podstawie tej ustawy administracja obwodu uljanowskiego dysponuje wyłącznym prawami do herbu. Herb obwodowy ma być umieszczany: na fasadach budynkach administracyjnych obwodu uljanowskiego, zarówno egzekutywy jak i legislatywy. Powinien się on także znajdować w siedzibach: najwyższych władz obwodowych, sądów oraz samorządu lokalnego. W celach komercyjnych dopuszczone jest jego użycie tylko za zgodą odpowiednich władz. Herb może być także używany w formie prostej, bez heraldycznych trzymaczy.

</doc>
<doc id="2718441" url="https://pl.wikipedia.org/wiki?curid=2718441" title="Województwo śląskie (ujednoznacznienie)">
Województwo śląskie (ujednoznacznienie)



</doc>
<doc id="2718442" url="https://pl.wikipedia.org/wiki?curid=2718442" title="Uchqoʻrgʻon">
Uchqoʻrgʻon

Uchqoʻrgʻon (uzb. cyr. Учкўрғон; ros. Учкурган, "Uczkurgan") – miasto we wschodnim Uzbekistanie, w wilajecie namangańskim, w Kotlinie Fergańskiej, nad rzeką Naryn, siedziba administracyjna tumanu Uchqoʻrgʻon. W 1989 roku liczyło ok. 24 tys. mieszkańców. Ośrodek przemysłu tłuszczowego (oleje) i włókienniczego. W pobliżu miasta znajduje się elektrownia wodna.
Miejscowość otrzymała prawa miejskie w 1969 roku.

</doc>
<doc id="2718443" url="https://pl.wikipedia.org/wiki?curid=2718443" title="Herb obwodu sachalińskiego">
Herb obwodu sachalińskiego

Herb obwodu sachalińskiego (ros: "Герб Сахалинской области") – jest oficjalnym symbolem obwodu sachalińskiego, przyjętym w obecnej formie 25 kwietnia 1997 roku przez obwodową dumę.
Opis i symbolika.
Francuska Tarcza herbowa podzielona na trzy równe pionowe pola. Środkowe barwy błękitnej, pozostałe dwa barwy srebrnej (białej). W środkowe pole wpisany złoty, ożaglowany okręt, zwrócony w heraldyczną lewą stronę (prawą z perspektywy obserwatora), pod nim srebrna wstęga w formie fali. Zarówno w prawym jak i w lewym polu znajdują się dwa czarne wulkany z czerwonymi językami ognia wychodzącymi z ich szczytów.
Znajdujący się na tarczy okręt jest typem kozackiego jednomasztowego statku wiosłowo-żaglowego, znanego jako kocz. Ten typ statku był rozpowszechniony na ziemiach rosyjskich w XVI i XVII wieku. Umiejscowienie go w herbie ma symbolizować epokę odkrywania przez rosyjskich podróżników i eksploratorów tego regionu i włączanie go w obręb państwa rosyjskiego. W 1640 r. Kozacy, korzystając właśnie z tego rodzaju jednostek, pojawili się na Sachalinie i tym samym rozpoczęli rosyjską obecność nad Pacyfikiem. Obecność wulkanów jest nawiązaniem do dawnego herbu imperialnego obwodu nadmorskiego. Ich użycie jest także odzwierciedleniem geograficznego położenia obwodu sachalińskiego, na którego obszarze występują czynne wulkany. Herb jako całość ma symbolizować nieprzerwaną historię Sachalinu i Wysp Kurylskich jako obszaru rosyjskiego. Ma także oddawać położenie geograficzne oraz bogactwa naturalne, a także kulturalne tradycje regionu.
Historia.
Obwód sachaliński utworzony został w 1947 r. i w czasach sowieckich nie posiadał własnego herbu. Dopiero rozpad Związku Radzieckiego i przemiany jakie po nim nastąpiły umożliwiły rozpoczęcie prac nad wprowadzeniem heraldycznego symbolu dla obwodu. 18 lipca 1995 r. władze obwodowe ogłosiły konkurs na herb i flagę dla obwodu. Zwycięzca miał otrzymać 3 miliony rubli nagrody. Ostatecznie został on przyjęty 25 kwietnia 1997, stając się tym samym pierwszym w historii herbem obwodu sachalińskiego. Herb ten otrzymał numer 157 w Państwowym heraldycznym rejestrze Federacji Rosyjskiej.

</doc>
<doc id="2718444" url="https://pl.wikipedia.org/wiki?curid=2718444" title="Gra namiętności">
Gra namiętności

Gra namiętności (ang. "Passion Play") – amerykański thriller z 2010 roku oparty na scenariuszu i reżyserii Mitcha Glazera. W filmie występują Mickey Rourke, Bill Murray, Megan Fox i Rhys Ifans.
Film miał premierę 10 września 2010 roku podczas 35. Międzynarodowego Festiwalu Filmowego w Toronto. W Polsce premiera filmu odbyła się 8 lipca 2012 roku na antenie Canal+.
Opis fabuły.
Nate Pool (Mickey Rourke) jest trębaczem jazzowym. Po jednym z występów zostaje napadnięty i pobity. Odzyskuje przytomność w samochodzie na pustyni. Tajemniczy napastnik ma zamiar zabić Nate'a, lecz wcześniej sam ginie. Mężczyźnie pomaga Lily (Megan Fox), która wędruje z trupą cyrkową.

</doc>
<doc id="2718445" url="https://pl.wikipedia.org/wiki?curid=2718445" title="Obszar tranzytowy">
Obszar tranzytowy

Obszar tranzytowy - obszar geograficzny składający się z określonych stref numeracyjnych, obsługiany przez tranzytową automatyczną centralę międzymiastową danego operatora telekomunikacyjnego . Sieć telefoniczna Telekomunikacji Polskiej jest podzielona na 12 obszarów tranzytowych .

</doc>
<doc id="2718447" url="https://pl.wikipedia.org/wiki?curid=2718447" title="Max Schenck">
Max Schenck

Max Schenck (ur. w XIX wieku, zm. w XX wieku) – architekt, budowniczy.
Mieszkał w Poznaniu przy Thiergartenstrasse nr 7 (obecnie ul. Zwierzyniecka).
Realizacje:

</doc>
<doc id="2718449" url="https://pl.wikipedia.org/wiki?curid=2718449" title="Pilophorini">
Pilophorini

Pilophorini – plemię pluskwiaków z podrzędu różnoskrzydłych, rodziny tasznikowatych (Miridae) i podrodziny Phylinae.
Budowa ciała.
Ciało tych owadów pokryte jest łuskowatymi, przylegającymi włoskami. Głowę posiadają w tylnej części spłaszczoną. 
Systematyka.
Do niedawana plemię zaliczano do innej podrodziny tasznikowatych: Orthotylinae. Należy tu ponad 150 gatunków zgrupowanych w kilkanaście rodzajów.
Występowanie w Europie.
W Europie występuje 12 gatunków z dwóch rodzajów, z czego w Polsce wykazano 5 (oznaczone pogrubieniem):

</doc>
<doc id="2718456" url="https://pl.wikipedia.org/wiki?curid=2718456" title="USS Tautog (SSN-639)">
USS Tautog (SSN-639)

USS Tautog (SSN-639) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Ingalls Shipbuilding według projektu SCB-188A.
Do służby w amerykańskiej marynarce wszedł 17 sierpnia 1968 roku, służył później głównie na obszarze Pacyfiku. 24 czerwca 1970 roku podczas śledzenia radzieckiego okrętu podwodnego projektu 675 (NATO: Echo II), „Tautog” zderzył się K-108. W rezultacie kolizji okręt wrócił do Pearl Harbor ze złamanym kioskiem, zaś K-108 do bazy w Piertopawłowsku na Dalekim Wschodzie z dziurą "wielkości tramwaju z odbierakiem" w kadłubie zewnętrznym. Wypadek nie pociągnął za sobą ofiar śmiertelnych, choć dowódcy i załogi obu jednostek byli przekonani, że drugi okręt zatonął. Okręt naprawiono i służył w US Navy do 31 marca 1997 roku, kiedy został skreślony z listy okrętów floty.
Okręt nosił nazwę nadaną mu celem uczczenia swojego poprzednika USS „Tautog” (SS-199) — jednego z najskuteczniejszych okrętów podwodnych wojny podwodnej na Pacyfiku, w latach 1941-1945.

</doc>
<doc id="2718457" url="https://pl.wikipedia.org/wiki?curid=2718457" title="USS Pogy (SSN-647)">
USS Pogy (SSN-647)

USS Pogy (SSN-647) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Ingalls Shipbuilding według projektu SCB-188A.

</doc>
<doc id="2718458" url="https://pl.wikipedia.org/wiki?curid=2718458" title="USS Aspro (SSN-648)">
USS Aspro (SSN-648)

USS Aspro (SSN-648) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Ingalls Shipbuilding według projektu SCB-188A.

</doc>
<doc id="2718459" url="https://pl.wikipedia.org/wiki?curid=2718459" title="José Luíz Barbosa">
José Luíz Barbosa

José Luíz Zequinha Barbosa (ur. 27 maja 1961 w Três Lagoas) – brazylijski lekkoatleta specjalizujący się w biegach średniodystansowych, czterokrotny uczestnik letnich igrzysk olimpijskich (Los Angeles 1984, Seul 1988, Barcelona 1992, Atlanta 1996).

</doc>
<doc id="2718462" url="https://pl.wikipedia.org/wiki?curid=2718462" title="Mahoniowiec właściwy">
Mahoniowiec właściwy

Mahoniowiec właściwy ("Swietenia mahagoni" (L.) Jacq.) – gatunek liściastego drzewa z rodziny meliowatych. Pochodzi z Ameryki Środkowej i basenu Morza Karaibskiego. Dostarcza twardego drewna o łatwej obrabialności. Jest ono dość wytrzymałe na ściskanie, rozciąganie i gięcie. Stanowi surowiec na wyroby stolarskie, wykorzystywany jest do rzeźbiarstwa, na boazerie, jak również w lotnictwie na śmigła lotnicze.

</doc>
<doc id="2718463" url="https://pl.wikipedia.org/wiki?curid=2718463" title="Styl programowania">
Styl programowania



</doc>
<doc id="2718464" url="https://pl.wikipedia.org/wiki?curid=2718464" title="Most Baileya">
Most Baileya

Most Baileya – rodzaj przenośnego stalowego mostu kratownicowego zaprojektowanego w czasie II wojny światowej do użycia przez wojskowe jednostki inżynieryjne.
Historia.
Most został zaprojektowany przez Donalda Baileya, cywilnego inżyniera pracującego w czasie II wojny światowej w War Office. Swój model zaprezentował przełożonym, którzy dostrzegli w nim duży potencjał. Udoskonalaniem i produkowaniem konstrukcji zajął się Królewski Korpus Inżynierów i po raz pierwszy most został zastosowany we Włoszech w 1943 roku. Z uwagi na swoje zalety mosty Baileya budowano także w USA. Pierwszy projekt naruszał jednak patent mostu Callender-Hamilton. Most Baileya miał jednak więcej zalet w porównaniu z projektem Hamiltona.
Za swój wynalazek Donald Bailey otrzymał tytuł szlachecki, a mosty Baileya (po współczesnych modernizacjach) są powszechnie używane do dziś.
Konstrukcja.
 "„Mosty Baileya miały ogromny wkład w zakończenie II wojny światowej. Jeśli chodzi o moje operacje z (Ósmą Armię) 8th Army we Włoszech i (21 Grupę Armii ) 21th Army Group w północno-zachodniej Europie, nigdy nie mógłbym utrzymać szybkości i tempa walk bez dużych dostaw mostów Baileya.”" - Marszałek Bernard Montgomery (1947) 
Most budowany był w segmentach, które następnie składano w potrzebnym miejscu. Elementy wykonane były ze stali, a ich konstrukcja była na tyle prosta, że części wykonane w wielu różnych zakładach mogły być używane zamiennie. Każdy pojedynczy segment był stosunkowo lekki i mały, umożliwiając w ten sposób dużo szybsze przewożenie elementów (np. zwykłymi ciężarówkami). 
Poszczególne segmenty skonstruowane były tak, aby do ich złożenia nie był potrzebny ciężki sprzęt. Wyszkolony zespół 115 żołnierzy mógł 
zbudować 5-przęsłowy most w 32 minuty. Ponadto modularna konstrukcja pozwalała inżynierom budować mosty o różnych rozpiętościach i nośności, podwajając lub potrajając ściany i piętra dźwigarów głównych, w zależności od zaistniałych potrzeb. 
Przydatną cechą mostu Baileya jest jego zdolność do nasuwania tylko z jednej strony, tzn. podczas pokonywania przeszkody wystarczający jest dostęp tylko do jednego jej brzegu. Ta cecha często pozwoliła szybko pokonać bariery wodne wojskom alianckim na froncie zachodnim.
Powojenne użycie.
Wieża startowa dla rakiet Skylark w Woomera została zbudowana z elementów mostu Bailey. W latach bezpośrednio po drugiej wojnie światowej Komisja ds. Energii Wodnej i Elektrycznej w Ontario zakupiła ogromne ilości nadwyżek wojennych elementów mostu Baileya od kanadyjskiej firmy War Assets Corporation. Komisja zastosowała pomosty w budynku biurowym. W projekcie hydroelektrycznym wykorzystano ponad 200 000 ton mostów. Po huraganie Hazel w 1954 roku, część mostów została użyta do budowy mostów zastępczych w rejonie Toronto. Most Old Finch Avenue Bailey, zbudowany przez 2. Pułk Inżynierów Polowych, jest ostatnim wciąż w użyciu.
Najdłuższy most Bailey został oddany do użytku w październiku 1975 roku. Ten 788-metrowy dwupasmowy most przecinał rzekę Derwent w Hobart w Australii. Most Bailey był używany do czasu zakończenia odbudowy mostu Tasman Bridge w dniu 8 października 1977 roku.
Mosty Bailey są w powszechnym użyciu na całym świecie, zwłaszcza jako środek do pokonywania mostów w odległych regionach. W 2018 roku armia indyjska postawiła trzy nowe kładki na Elphinstone Road, podmiejskiej stacji kolejowej w Mumbaju oraz na Currey Road i Ambivli. Zostały one wzniesione szybko, w odpowiedzi na panikę kilka miesięcy wcześniej, w wyniku której zginęły 23 osoby.

</doc>
<doc id="2718465" url="https://pl.wikipedia.org/wiki?curid=2718465" title="Jakovany">
Jakovany

Jakovany – wieś (obec) na Słowacji, w kraju preszowskim w powiecie Sabinov. Pierwsze wzmianki o miejscowości pochodzą z roku 1314.
Według danych z dnia 31 grudnia 2010 wieś zamieszkiwało 345 osób, w tym 167 kobiet i 178 mężczyzn.
W 2001 roku względem narodowości i przynależności etnicznej całość populacji stanowili Słowacy. Dominującym wyznaniem wśród nich (89,81%) był grekokatolicyzm natomiast 9,64% wyznawało rzymskokatolicym. We wsi znajdowało się 109 domostw.

</doc>
<doc id="2718466" url="https://pl.wikipedia.org/wiki?curid=2718466" title="USS Tunny (SSN-682)">
USS Tunny (SSN-682)

USS Tunny (SSN-682) – amerykański myśliwski okręt podwodny z napędem jądrowym typu "Sturgeon" w wersji z przedlużonym kadłubem, z czasów zimnej wojny. zbudowany w stoczni Ingalls Shipbuilding według projektu SCB-300.65.

</doc>
<doc id="2718467" url="https://pl.wikipedia.org/wiki?curid=2718467" title="Hallodapini">
Hallodapini

Hallodapini – plemię pluskwiaków z podrzędu różnoskrzydłych, rodziny tasznikowatych (Miridae) i podrodziny Phylinae.
Budowa ciała.
Charakteryzuje je spłaszczona obrączka apikalna oraz przezroczyste plamy na półpokrywach. Wyglądem przypominają najczęściej robotnice mrówek.
Biologia.
Wszystkie gatunki są drapieżne i bardzo ruchliwe. Wiele żyje na ziemi, często w pobliżu mrówek.
Systematyka.
Do niedawana plemię to traktowano jak podrodzinę Hallodapinae. Należy tu kilkaset gatunków zgrupowanych w ponad 40 rodzajach.
Występowanie w Polsce.
W Polsce występuje 5 gatunków z 3 rodzajów:

</doc>
<doc id="2718468" url="https://pl.wikipedia.org/wiki?curid=2718468" title="Maria Wacholc">
Maria Wacholc

Maria Wacholc (ur. 1943 w Wyrzysku k. Nakła) – polska teoretyk muzyki, pedagog, autorka podręczników, śpiewników oraz licznych publikacji z dziedziny muzyki, profesor.
Wykształcenie muzyczne.
Córka Leona. Naukę muzyki rozpoczęła w wieku 9 lat, pobierając prywatne lekcje gry na fortepianie u Czesława Dyląga, muzyka rozrywkowego. W 1957 podjęła naukę w Państwowej Szkole Muzycznej w Gdyni pod kierunkiem Wandy Stankiewiczowej (fortepian) i Bolesława Pawelczyka (przedmioty teoretyczne), którą ukończyła z wyróżnieniem. Kontynuowała muzyczną edukację w Państwowej Średniej Szkole Muzycznej w Gdańsku-Wrzeszczu, którą ukończyła w 1965 równocześnie w klasie fortepianu Józefa Sekury oraz na Wydziale Pedagogicznym pod kierunkiem Wandy Dubanowicz.
W latach 1965–1973 studiowała w Państwowej Wyższej Szkole Muzycznej w Warszawie m.in. u Józefa Boka, Marii Dziewulskiej, Kazimierza Gierżoda, Zofii Kielanowskiej, Wincentego Laskiego, Witolda Rudzińskiego, Stefana Śledzińskiego i Macieja Zalewskiego. W 1969 ukończyła z wyróżnieniem Wydział Wychowania Muzycznego tej uczelni a w 1973 Wydział Teorii, Kompozycji i Dyrygentury.
Działalność dydaktyczna.
Nauczyciel w szkolnictwie muzycznym I i II stopnia
Pracę dydaktyczną rozpoczęła w 1967 w szkołach muzycznych I stopnia. Prowadziła wtedy chóry szkolne oraz uczyła przedmiotów teoretycznych. W latach 1970–1984 pracowała w Państwowej Szkole Muzycznej II stopnia Nr 2 im. Fryderyka Chopina w Warszawie jako nauczyciel zasad muzyki, kształcenie słuchu i harmonii. Na stanowisko to powróciła w 1993.
Nauczyciel akademicki
Od 1969 związana się z Akademią Muzyczną im. Fryderyka Chopina w Warszawie, gdzie na Wydziale Wychowania Muzycznego (obecnie przemianowanym na Wydział Dyrygentury Chóralnej, Edukacji Muzycznej, Muzyki Kościelnej, Rytmiki i Tańca) prowadzi wykłady z kształcenia słuchu oraz z ćwiczeń harmonicznych. Obecnie jest profesorem nadzwyczajnym tej uczelni. Ponadto reprezentuje Uniwersytet Muzyczny Fryderyka Chopina w Warszawie w pracach Międzyuczelnianej Katedry Kształcenia Słuchu grupujących specjalistów z zakresu kształcenia słuchu z akademii muzycznych w Warszawie, Bydgoszczy, Gdańsku, Katowicach, Łodzi, Poznaniu, Wrocławiu i Krakowie.
W pracy dydaktycznej stosuje nowatorską metodę nauczania kształcenia słuchu wykorzystującą oryginalne utwory chóralne a cappella i wokalno-instrumentalne z różnych epok. Odpowiednio dobrane, stanowią cenny materiał dydaktyczny rozwijający u studentów umiejętności słuchowej analizy dzieła muzycznego oraz uczą technik zapisu utworów do postaci nutowej ze słuchu. Metoda ta służy również rozwijaniu biegłości w czytaniu nut głosem oraz pozwala poznawać twórczość muzyczną wszystkich epok przez pryzmat warsztatu kompozytorskiego.
Prace z zakresu teorii muzyki.
Wydawnictwa szkolne (podręczniki):
W związku z tą publikacją autorka uczestniczyła w wielu sesjach naukowych, seminariach i spotkaniach autorskich (m.in. Warszawa AMFC 2000, 2001; Gdańsk 2000, Słupca 2001, Związek Niewidomych w Warszawie 2001, Przemyśl 2001, Żyrardów 2002), omawiając założenia metodyczne podręcznika i zastosowaną w nim nowatorską koncepcję kształcenia słuchu.
Programy nauczania:
Publikacje prasowe.
Pierwszy artykuł jej autorstwa pt. "Twórczość chóralna Stanisława Wiechowicza. W dwudziestą rocznicę śmierci kompozytora" ukazał się w 1983 w biuletynie Polskiej Sekcji ISME. Od tej pory opublikowała ponad 80 recenzji z koncertów festiwali i konkursów chóralnych, ponad 20 artykułów biograficznych i wywiadów, 70 recenzji publikacji muzycznych oraz komentarzy do płyt z muzyką polskich kompozytorów współczesnych. Na stałe współpracuje z takimi periodykami, jak „Ruch Muzyczny”, „Życie Muzyczne”, „Przegląd Powszechny”, „Liturgia Sacra”, Biuletyn ISME, „Wychowanie Muzyczne w Szkole”, „Twoja Muza”, Muzyka 21” oraz „Nasz Dziennik”. Publikuje również w Zeszytach Naukowych akademii muzycznych w Gdańsku i w Warszawie.

</doc>
<doc id="2718469" url="https://pl.wikipedia.org/wiki?curid=2718469" title="3 Tyrolski Pułk Strzelców Cesarskich">
3 Tyrolski Pułk Strzelców Cesarskich

3 Tyrolski Pułk Strzelców Cesarskich (3. TKJR, 3. TJR) – pułk piechoty cesarskiej i królewskiej Armii.
Historia pułku.
Pułk został utworzony 20 kwietnia 1895 roku z czterech batalionów polowych (nr 9–12) i Kadry Batalionu Zapasowego Nr 3, które zostały wyłączone z dotychczasowego Tyrolskiego Pułku Strzelców Cesarskich.
Sztab pułku razem z 1. i 4. batalionem oraz Kadrą batalionu zapasowego stacjonował w Trydencie (), 2. batalion w Riva, a 3. batalion w Rovereto. Pułk wchodził w skład 16 Brygady Piechoty w Trydencie należącej do 8 Dywizji Piechoty.
W 1898 roku sztab pułku razem z 1., 3. i 4. batalionem został przeniesiony do Wiednia i włączony do tamtejszej 49 Brygady Piechoty należącej do 25 Dywizji Piechoty. 2. batalion został przeniesiony z Riva do Trydentu i pozostał w składzie 16 Brygady Piechoty. W Trydencie pozostała także Kadra batalionu zapasowego.
W 1904 roku sztab pułku razem z 1. i 2. batalionem został przeniesiony do Bolzano (), 3. batalion do Cles, a 4. batalion do Trydentu, gdzie nadal stacjonowała Kadra batalionu zapasowego. Cały pułk ponownie znalazł się w składzie 16 Brygady Piechoty. W 1906 roku 3. batalion został przeniesiony z Cles do Borgo.
W 1908 roku sztab pułku razem z 2. batalionem został przeniesiony do Rovereto, a 1. batalion do Riva. 3. batalion pozostawał w Borgo, a 4. batalion i kadra batalionu zapasowego w Trydencie. Zmiany w dyslokacji pułku nie wpłynęły na jego podporządkowanie. Nadal wchodził w skład 16 Brygady Piechoty.
W 1912 roku sztab pułku razem z 2. i 3. batalionem stacjonował w Rovereto, 1. batalion w Rivie, a 4. batalion i Kadra batalionu zapasowego w Trydencie. Pułk został włączony w skład nowo utworzonej 96 Brygady Piechoty w Rovereto należącej do 8 Dywizji Piechoty. Dyslokacja i podporządkowanie pułku nie uległo zmianie do 1914 roku.
Dla podtrzymania tradycji szefem pułku wszystkich czterech pułków pozostał cesarz Franciszek Józef I – co było ewenementem w austro-węgierskich siłach zbrojnych.
Swoje święto pułk obchodził 24 czerwca w rocznicę bitwy pod Custozą stoczonej w 1866 roku.
Pułk otrzymywał rekrutów z trzech okręgów uzupełnień: Innsbruck, Bressanone () i Trydent, położonych na terytorium 14 Korpusu.
Kolory pułkowe: trawiasty (niem. grasgrün), guziki złote.
W czasie I wojny światowej szystkie bataliony walczyły na froncie wschodnim w składzie 3 Armii. Pułk walczył na ziemiach polskich m.in. przy forsowaniu Sanu pod Leżajskiem (14-18 października 1914), walkach pod Rozwadowem (24 października – 2 listopada 1914).

</doc>
<doc id="2718470" url="https://pl.wikipedia.org/wiki?curid=2718470" title="Głęboki Dół (staw)">
Głęboki Dół (staw)

Głęboki Dół – sztuczny zbiornik wodny (glinianka), zlokalizowany w Poznaniu, na granicy Rudniczego i Świerczewa (tzw. Szachty), w bezpośrednim sąsiedztwie ul. Głogowskiej, w rejonie jej skrzyżowania z ul. Glinianą. W sąsiedztwie przepływa Strumień Junikowski. 
Staw o kształcie zbliżonym do trapezu. Wokół rozciągają się nieużytki i osiedla domów jednorodzinnych. W pobliżu znajdowała się jedna z najdłużej działających cegielni, spośród kilkunastu, w obrębie Szacht (do lat 90. XX w.).

</doc>
<doc id="2718471" url="https://pl.wikipedia.org/wiki?curid=2718471" title="USS Grayling (SSN-646)">
USS Grayling (SSN-646)

USS Grayling (SSN-646) – amerykański myśliwski okręt podwodny z napędem jądrowym typu "Sturgeon" z czasów zimnej wojny, zbudowany w stoczni Portsmouth Naval Shipyard według projektu SCB-188A. Wyposażony był w pociski przeciwokrętowe Harpoon oraz rakietowe pociski przeciwpodwodne SUBROC z głowicą jądrową W55 o mocy 5 kT, a także w 23 torpedy Mk. 48 ADCAP i minotorpedy Mk. 60 Captor, a także miny wod głębokich Mk. 57

</doc>
<doc id="2718472" url="https://pl.wikipedia.org/wiki?curid=2718472" title="Park Świętej Edyty Stein">
Park Świętej Edyty Stein

Park Świętej Edyty Stein to niewielki park we Wrocławiu położony w całości na osiedlu Ołbin. Został wydzielony z Parku Stanisława Tołpy na mocy uchwały Rady Miejskiej Wrocławia z dnia 17 marca 2011 r. nr VIII/98/11; na mocy tej uchwały obecnym patronem parku jest św. Teresa Benedykta od Krzyża (Edyta Stein). Park zlokalizowany jest w obrębie następujących ulic:

</doc>
