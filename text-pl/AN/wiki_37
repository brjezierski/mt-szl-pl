<doc id="2727483" url="https://pl.wikipedia.org/wiki?curid=2727483" title="Veturilo">
Veturilo

Veturilo, Warszawski Rower Publiczny – system samoobsługowych wypożyczalni rowerów miejskich, działający w ramach Warszawskiego Transportu Publicznego (WTP), organizowany przez Zarząd Dróg Miejskich (ZDM) w Warszawie od sierpnia 2012. Działa przez 9 miesięcy w roku, od 1 marca do 30 listopada. Do 2015 roku był zarządzany przez Zarząd Transportu Miejskiego (ZTM).
Jest największym tego typu systemem w Europie Środkowo-Wschodniej. 
Opis.
Wykonawcą systemu oraz jego operatorem, wybranym w przetargu rozstrzygniętym w kwietniu 2012, zostało konsorcjum Nextbike Polska Sp. z o.o., Nextbike GmbH i Mifa Mitteldeutsche Fahrradwerke AG. Umowa z konsorcjum na kwotę ok. 19 mln zł obowiązywała do końca listopada 2016. 
Nextbike jest operatorem wypożyczalni rowerów miejskich m.in. w Niemczech, Austrii, Szwajcarii, Nowej Zelandii, Turcji, Dubaju i na Łotwie, a także we Wrocławiu, Sosnowcu, Katowicach, Poznaniu, Lublinie, Białymstoku, Trójmieście i Łodzi. Rejestracja w warszawskim systemie Veturilo umożliwiała korzystanie z rowerów Nextbike w innych miastach na całym świecie (według lokalnych zasad i stawek za wypożyczenie).
System został oficjalnie uruchomiony 1 sierpnia 2012, z około 1000 rowerów i 55 stacjami dokującymi, zlokalizowanymi w Śródmieściu, Ursynowie i Bielanach. Kolejne 2 stacje zostały uruchomione w połowie sierpnia na Wilanowie, a na koniec sezonu funkcjonowało 58 stacji. W 2013 roku Veturilo zostało uruchomione z opóźnieniem (9 kwietnia), spowodowanym przez mróz i opady śniegu, które opóźniły montaż nowych stacji. W momencie uruchomienia było 125 stacji, a do końca sezonu ich liczba wzrosła do 160. W następnych latach system był rozszerzany o kolejne stacje i na początku sezonu 2016 liczył 204 wypożyczalnie (w tym 24 uruchomione na zasadach sponsorskich, głównie przy centrach handlowych i kompleksach biurowych) z ponad 3000 rowerów, a także 10 tandemów oraz 10 rowerków dziecięcych „Veturilko”, przeznaczonych dla dzieci w wieku 4–6 lat. 
W kolejnym przetargu na lata 2017-2020 operatorem systemu została wybrana ponownie firma Nextbike. Wartość kontraktu wyniosła 44,8 mln zł. Miasto płaci operatowi systemu ponad 11 mln zł rocznie, jednak są miesiące, kiedy wpływy z opłat od użytkowników przewyższają koszty.
Przed sezonem 2017 zainstalowano nowe terminale z ekranem dotykowym, a przy każdej stacji – specjalne pompki. Udostępniono aplikację mobilną, za pomocą której można wypożyczyć rower skanując kod QR lub wpisując numer roweru. Wprowadzono także możliwość doładowania konta (jest aktywne po wpłaceniu 10 zł) bezpośrednio w terminalach. Wprowadzono nowy typ bagażnika, obrotowe dzwonki, szersze siodełka oraz wyższą kierownicę. Stojaki wyposażono w diody pokazujące dostępność roweru. W lipcu 2017 do systemu Veturilo zostało włączonych 50 rowerów napędzanych wałkiem zamiast łańcucha.
W sierpniu 2017 miasto nałożyło na spółkę Nextbike trzecią karę w wysokości 200 tys. zł za niewywiązanie się z umowy zakładającej uruchomienie od 1 czerwca 10 stacji z rowerami elektrycznymi. Elektryczne rowery Veturilo udostępniono 29 sierpnia 2017. Zainstalowane w nich elektryczne silniki pokrywają do 82% wysiłku związanego z jazdą, a bateria umożliwia przejazd od 60 do 130 kilometrów. Wspomaganie elektryczne działa przy prędkości do 25 km/h. Rowery elektryczne mają własną, wyższą taryfę, jednak podobnie jak w przypadku zwykłych rowerów bezpłatne jest pierwsze 20 minut.
W 2018 liczba rowerów wyniosła 5337 (m.in. 5082 standardowych, 100 elektrycznych, 60 dziecięcych i 45 tandemów) a liczba stacji 377 (w tym 335 miejskich i 42 sponsorskie). W 2018 liczba stacji wzrosła do 386. System działał w 17 dzielnicach Warszawy (poza Wesołą).
W 2018 rowery wypożyczano 6,44 mln razy a system miał 785 tys. użytkowników. Średni czas wypożyczenia roweru w 2018 wyniósł 20 minut i 24 sekundy. Z systemu, z różną częstotliwością, korzystało ok. 25% mieszkańców miasta w wieku 15 i więcej lat; 67% oceniło go dobrze.
W 2019 liczba wypożyczeń po raz pierwszy spadła i wyniosła 5,95 mln.
Do końca 2020 roku odnotował 28,8 milionów wypożyczeń, a w samym sezonie 2020 to 3,18 miliona wynajmów. W 2020 Veturilo liczyło blisko 400 stacji, z czego 50 z nich to stacje sponsorskie, czyli sfinansowane przez podmioty prywatne. System składał się z 5,7 tys. rowerów, w tym 60 rowerków dziecięcych, 45 tandemów oraz 110 rowerów elektrycznych. 
Pierwszy przetarg na obsługę systemu na lata 2021–2028 został unieważniony, gdyż jedyna oferta jak wpłynęła przewyższała budżet zamawiającego. Po czym ogłoszono drugi przetarg na obsługę tymczasową stacji tylko w 2021, który wygrała spółka Nextbike Polska. Tzw. kontrakt pomostowy przewidywał utrzymanie 300 stacji z 4560 rowerami (w tym 100 elektrycznymi i 60 dziecięcymi). Nie powróciło 31 stacji sponsorowanych przez dzielnice oraz, w związku z pandemią COVID-19, część z ok. 50 stacji sponsorowanych przez podmioty prywatne. 
W czerwcu 2022 roku miasto podpisało ze spółką Nextbike GZM umowę na obsługę systemu Veturilo w latach 2023−2028. 1 marca 2023 roku otwarto sezon w nowym systemie. W tym czasie uruchomiono 300 stacji, które od tego roku były zlokalizowane w każdej dzielnicy Warszawy, z 3030 rowerami. W tej wersji systemu rowery nie są przyczepiane do stojaków stacji, a za dodatkową opłatą można je zostawiać przy wybranych stojakach publicznych poza stacjami.
Nazwa.
Nazwa "Veturilo", oznaczająca w języku esperanto „pojazd, środek transportu”, została wybrana w internetowym głosowaniu na stronach ZTM.
Kompatybilność z innymi systemami.
W 2018 system Veturilo był kompatybilny z sześcioma systemami w miejscowościach podwarszawskich:

</doc>
<doc id="2727487" url="https://pl.wikipedia.org/wiki?curid=2727487" title="Żytkiejmska Struga">
Żytkiejmska Struga

Żytkiejmska Struga - rzeka w północno-wschodniej Polsce, prawobrzeżny dopływ Błędzianki
Całkowita długość rzeki wynosi 26,4 km, z czego 15,4 km płynie na terenie Polski (gmina Dubeninki). Rzeka przepływa częściowo przez Park Krajobrazowy Puszczy Rominckiej, a w dolnym odcinku przez Rezerwat przyrody Struga Żytkiejmska.
Struga wypływa z jeziora Pobłędzie w pobliżu miejscowości Pobłędzie, następnie płynie na północ ku wsi Żytkiejmy. Rzeka opuszcza granicę kraju trzykrotnie i na terenie Puszczy Rominckiej uchodzi do Błędzianki. 
Struga charakteryzuje się bystrym nurtem i kamienistym dnem, a w dolnym odcinku płynie wolno płaską, zatorfioną doliną.

</doc>
<doc id="2727489" url="https://pl.wikipedia.org/wiki?curid=2727489" title="Hala Uszczawne">
Hala Uszczawne

Hala Uszczawne – polana w miejscowości Korbielów w Beskidzie Żywieckim. Położona jest na wschodnich, podgrzbietowych stokach Uszczawnego Niżnego. Nazwa pochodzi od szczawiu alpejskiego, który zwykle rośnie na miejscach, w których stały koszary. Polana była bowiem dawniej wypasana, a takie polany w Karpatach nazywano halami. Znajduje się na niej murowany szałas, tzw. letniak, w którym dawniej w okresie wypasu przebywali pasterze. Obecnie nie jest już używany.
Hala Uszczawne znajduje się na wysokości 1030 m n.p.m. Ustawiona na jej obrzeżu tablica dydaktyczna ścieżki przyrodniczej informuje, że w okolicy polany można zaobserwować tzw. „pastwiskowe” formy buka o wielu powyginanych pniach. Są to odrośla, powstałe w wyniku zgryzania wierzchołków młodych buków przez owce czy krowy. Z polany rozciąga się widok na wschód. W panoramie widokowej dominuje Babia Góra. Obrzeżem polany prowadzi szlak turystyczny.

</doc>
<doc id="2727491" url="https://pl.wikipedia.org/wiki?curid=2727491" title="Okilai Tinilau">
Okilai Tinilau



</doc>
<doc id="2727492" url="https://pl.wikipedia.org/wiki?curid=2727492" title="Monastyr Trójcy Świętej w Brajłowie">
Monastyr Trójcy Świętej w Brajłowie

Monastyr Trójcy Świętej – prawosławny klasztor w Brajłowie, w eparchii winnickiej Ukraińskiego Kościoła Prawosławnego Patriarchatu Moskiewskiego. 
Pierwszy prawosławny klasztor w Brajłowie został założony w 1635 przez Michała Kropiwnickiego, za zgodą króla Władysława IV. W XVIII w. wspólnota przyjęła unię, jednak w 1780 zakonnicy zlikwidowali klasztor z braku środków na dalsze funkcjonowanie. W 1786 na krótko wrócili do Brajłowa. 
W 1845 do Brajłowa został przeniesiony żeński monastyr Trójcy Świętej w Winnicy, funkcjonujący w tej miejscowości od 1795 (wcześniej należał do unitów). Zakonnicom przekazano zrujnowane obiekty klasztoru trynitarzy, zlikwidowanego w 1832. Monastyr posiadał status klasztoru I klasy, w jego ramach działały trzy cerkwie: Trójcy Świętej (przebudowana z kościoła), Świętych Antoniego i Teodozjusza Pieczerskich oraz św. Mikołaja. Mniszki prowadziły szkołę dla dziewczynek-sierot oraz dla córek diakonów. 
Po rewolucji październikowej władze radzieckie odebrały mniszkom większość budynków mieszkalnych, pozostawiając wspólnocie tylko jeden dom. W 1925 klasztor zamieszkiwało 145 sióstr, z czego 92 były niezdolne do pracy z powodu podeszłego wieku. Mniszki utrzymywały wspólnotę własną pracą – szyciem i pracą w polu w wiejskich spółdzielniach (dawne grunty klasztorne zostały skonfiskowane). W 1932 monastyr został całkowicie zlikwidowany. Klasztor otwarto ponownie w 1942; działał do 1962, kiedy został ponownie zamknięty. 
Zabudowania monastyru zostały zwrócone Kościołowi prawosławnemu w 1989, w roku następnym w zdewastowanej cerkwi odprawiono po raz pierwszy od zamknięcia Świętą Liturgię. Stopniowo remontowane były kolejne budynki, do użytku liturgicznego oddano cerkiew św. Mikołaja.

</doc>
<doc id="2727497" url="https://pl.wikipedia.org/wiki?curid=2727497" title="Długa Góra">
Długa Góra



</doc>
<doc id="2727502" url="https://pl.wikipedia.org/wiki?curid=2727502" title="Monastyr dermański">
Monastyr dermański



</doc>
<doc id="2727504" url="https://pl.wikipedia.org/wiki?curid=2727504" title="Eduard Jener">
Eduard Jener

Eduard Jener i Casellas – hiszpański malarz pochodzący z Katalonii.
Studiował na Królewskiej Akademii Sztuk Pięknych San Carlos w Walencji. Malował pejzaże Majorki oraz sceny związane z kulturą Andaluzji. Był dekoratorem i ilustratorem w reklamie, przygotowywał rysunki reklamowe dla perfumerii "Myrurgia" ("Polvos Suspiro De Granada, Myrurgia"). Swoje dzieła wystawiał w Barcelonie, Holandii i Ameryce Łacińskiej.

</doc>
<doc id="2727508" url="https://pl.wikipedia.org/wiki?curid=2727508" title="Trudziczkowate">
Trudziczkowate

Trudziczkowate ("Combretaceae") – rodzina roślin z rzędu mirtowców zawierająca w zależności od ujęcia systematycznego od 11 do 20 rodzajów obejmujących około 500 gatunków (z czego 250 reprezentuje rodzaj "Combretum", a 200 – "Terminalia"). Należą tu drzewa i liany rosnące zazwyczaj w lasach monsunowych oraz krzewy spotykane głównie na sawannach. Rośliny z trzech rodzajów ("Lumnitzera", "Conocarpus" i "Laguncularia") tworzą namorzyny. Największe zróżnicowanie rodzajów jest w subsaharyjskiej Afryce, poza tym liczni przedstawiciele spotykani są w Azji Południowo-Wschodniej oraz w tropikalnej części Ameryki Południowej i Środkowej. Dane kopalne świadczą o dawniej szerszym rozprzestrzenieniu rodziny, w tym o występowaniu w Europie podczas trzeciorzędu.
Systematyka.
Rodzina bazalna dla rzędu mirtowców ("Myrtales").
Ze względu na wyraźną odrębność rośliny z rodzaju "Strephonema" wyodrębniane są do osobnej podrodziny, a czasem nawet rodziny ("Strephonemataceae"). Rośliny te występują w zachodniej Afryce i wyróżniają się słupkiem wpółdolnym i nasionami zawierającymi duże, półkuliste liścienie. 
Podrodzina: "Combretoideae" 
Podrodzina "Strephonematoideae" 
Zastosowanie.
Rośliny zawierają garbniki, śluzy i saponiny wyciekające z pnia po nacięciu i twardniejące, używane czasem jako zamiennik gumy arabskiej. Znaczna zawartość garbników i saponin jest przyczyną wykorzystywania niektórych gatunków do ich przemysłowego pozyskania oraz do celów leczniczych. Liczne gatunki z rodzaju "Torminalia" dostarczają cenionego drewna. Niektóre pnącza o efektownych kwiatach sadzone są jako rośliny ozdobne (np. "Combretum indicum" (d. "Quisqualis indica") i "Combretum grandiflorum"). Nasiona migdałecznika właściwego są jadalne.

</doc>
<doc id="2727509" url="https://pl.wikipedia.org/wiki?curid=2727509" title="Combretaceae">
Combretaceae



</doc>
<doc id="2727511" url="https://pl.wikipedia.org/wiki?curid=2727511" title="Piotr Stocki">
Piotr Stocki

Piotr Stocki (ur. 16 maja 1964 w Gdańsku) – polski wojskowy i nauczyciel akademicki, oficer Marynarki Wojennej i następnie Straży Granicznej, kontradmirał, od 2007 do 2017 komendant Morskiego Oddziału Straży Granicznej.
Życiorys.
W 1988 ukończył Wyższą Szkołę Oficerską Wojsk Łączności w Zegrzu. Studiował także na Wydziale Elektroniki i Telekomunikacji Akademii Techniczno-Rolniczej w Bydgoszczy. Ponadto odbył studia podyplomowe w Katedrze Jean Monnet na Uniwersytecie Gdańskim.
Po ukończeniu szkoły oficerskiej służył w Morskiej Brygadzie Okrętów Pogranicza MW. W 1991 rozpoczął służbę w nowo utworzonym Morskim Oddziale Straży Granicznej na stanowisku kierownika sekcji łączności i informatyki Kaszubskiego Dywizjonu SG. W 2004 podjął służbę w Komendzie Głównej SG na stanowisku dyrektora Biura Współpracy Międzynarodowej. Ponadto reprezentował Polskę w radzie zarządzającej agencji Frontex. W lipcu 2007 został komendantem Morskiego Oddziału SG.
W 2017 odszedł do rezerwy, został wykładowcą Akademii Marynarki Wojennej oraz wykładowca tej uczelni. Obejmował na tej uczelni stanowiska kierownika Biura ds. Studiów Zagranicznych oraz kierownika Biura Rektora.

</doc>
<doc id="2727514" url="https://pl.wikipedia.org/wiki?curid=2727514" title="Virgin Oceanic">
Virgin Oceanic

Virgin Oceanic (wcześniej Virgin Aquatic) jest firmą zajmującą się działalnością rekreacyjną i naukową, polegającą na eksploracji wód oceanów. Prowadzona przez biznesmena Chrisa Welsha i Richarda Bransona firma zlokalizowana jest w Newport Beach w Kalifornii. Jest ona częścią założonej przez Richarda Bransona Virgin Group. Pierwsze wzmianki o marce pojawiły się w 2009 roku w wywiadzie dla Time Magazine.
Program zejść na niewielkie głębokości.
Firma oferuje pojazd podwodny operujący na mniejszych głębokościach, nazwany Necker Nymph – od nazwy prywatnej wyspy należącej do Richarda Bransona. Pojazd posiada trzy miejsca, dwa dla pasażerów i jedno dla pilota. Wszyscy troje muszą mieć podczas zejścia kombinezony do nurkowania. Necker Nymph wykorzystuje katamaran Necke Belle jako statek matkę.
Program zejść głębokich.
Firma planuje wprowadzić do użycia pojazd operujący na dużych głębokościach, mogący zabrać swojego pasażera w ekstremalne głębiny oceanu. Tego typu przygodę zapewni statek matka – katamaran Chevenne i łódź podwodna – DeepFlight Challenge. Zarówno katamaran, jak i pojazd były własnością Steve'a Fossetta i zostały przygotowane na potrzeby planowanego bicia rekordu zejścia pod powierzchnię wody. Po śmierci Steve'a Fossetta projekt został zawieszony, aż do momentu gdy Chris Welsh odkupił sprzęt i wznowił przedsięwzięcie.
DeepFlight Challenger.
DeepFlight Challenger to pojazd głębinowy, w chwili obecnej w fazie konstrukcyjnej i testowej. Może on na swoim pokładzie pomieścić jedną osobę. Firma ogłosiła, że będzie mógł zejść w najgłębsze partie oceanu, których głębokość została oceniona pomiędzy 10,91 i 11,03km. Tylko dwie łodzie w historii: batyskaf Trieste w 1960 i Deepsea Challenger w 2012 roku osiągnęły najgłębsze znane punkty oceanu na dnie Rowu Mariańskiego. Zewnętrzny kadłub łodzi jest wykonany z włókien węglowych i został zaprojektowany w taki sposób, by zmaksymalizować hydrodynamikę. Druga warstwa kadłuba obejmuje baterie, zbiorniki do nurkowania i wszelkie pozostałe komponenty. Trzecia, wewnętrzna warstwa zrobiona jest z tytanu i została wyposażona w kwarcową kopułę. Zamiast użycia balastu, tak jak ma to miejsce w podobnych łodziach, DeepFlight Challenger będzie wykorzystywał napęd. Łódź używa specjalnie zaprojektowanych baterii litowo-jonowych do zasilenia dwóch silników.
Planowane misje.
Od roku 2012 Virgin Oceanic planuje dla swojej jednoosobowej łodzi podróże w najgłębsze partie oceanów. Pierwsze zejście ma mieć miejsce w Rowie Mariańskim, na głębokość około 11 kilometrów poniżej powierzchni wody. Będzie to trzeci raz w historii, gdy człowiek znajdzie się w tym miejscu. Tym razem, wykorzystując charakterystykę łodzi, która dzięki napędowi pozwala swobodnie poruszać się pod powierzchnią, Chris Welsh pilotujący łódź ma przepłynąć dodatkowe 10 kilometrów wewnątrz Rowu Mariańskiego. Przy drugiej ekspedycji – na dno Rowu Portorykańskiego – pilotem będzie Richard Branson. Rów ten jest najgłębszym miejscem na dnie Oceanu Atlantyckiego (głębokość ponad 8 kilometrów poniżej powierzchni). Lokalizacja ta znajduje się niedaleko domu Bransona na Necker Island. Kolejne zejścia mają zabrać ludzi na dno Oceanu Arktycznego, Południowego i Indyjskiego. Mniej niż 3% powierzchni dna oceanów zostało do tej pory spenetrowane, a żaden z najgłębszych punktów nie został odpowiednio zbadany, poza krótkimi wizytami w jednym z nich. Zatem możliwości jakie dają takie misje są ogromne. Początkowo pierwsza misja Virgin Oceanic miała mieć miejsce w 2011 roku, a dalsze miały odbyć się w kolejnych 24 miesiącach. We wrześniu 2011 faza projektowa została przedłużona, ze względu na modyfikacje w planach, co przesunęło fazę testów aż do końca 2011 roku i daje możliwości pierwszych zejść w 2012 roku. 21 lutego 2012 roku Virgin Oceanic poinformowało, że testy balastu i systemów wsparcia życia zakończyły się sukcesem.

</doc>
<doc id="2727515" url="https://pl.wikipedia.org/wiki?curid=2727515" title="FM H-24-66">
FM H-24-66

H-24-66 "Train Master" – amerykańska ciężka lokomotywa spalinowa, budowana w latach 1953 - 1957 przez fabrykę Fairbanks-Morse oraz na licencji przez Canadian Locomotive Company w Kanadzie. Wyprodukowano 107 egzemplarzy w USA i 20 w Kanadzie.
W chwili pojawienia się na rynku w 1953 była najsilniejszą lokomotywą spalinową na świecie. Jej konstrukcja powodowała jednak problemy w użytkowaniu, przez co skutecznie konkurowała z nią w sprzedaży lokomotywa ALCO RSD-7, której produkcja rozpoczęła się w 1954. 
Zachowano tylko jedną lokomotywę Train Master w celach muzealnych.
Wersje.
Lokomotywa Train Master była produkowana w trzech wersjach: Phase 1a, Phase 1b oraz Phase 2 różniących się szczegółami. 

</doc>
<doc id="2727517" url="https://pl.wikipedia.org/wiki?curid=2727517" title="Ruch robotniczy w Polsce">
Ruch robotniczy w Polsce



</doc>
<doc id="2727520" url="https://pl.wikipedia.org/wiki?curid=2727520" title="Malorka">
Malorka



</doc>
<doc id="2727525" url="https://pl.wikipedia.org/wiki?curid=2727525" title="Stany Zjednoczone na Letnich Igrzyskach Olimpijskich 1960">
Stany Zjednoczone na Letnich Igrzyskach Olimpijskich 1960

Stany Zjednoczone na Letnich Igrzyskach Olimpijskich 1960 reprezentowało 292 zawodników (241 mężczyzn i 51 kobiet). Był to 14 start reprezentacji Stanów Zjednoczonych na letnich igrzyskach olimpijskich.

</doc>
<doc id="2727527" url="https://pl.wikipedia.org/wiki?curid=2727527" title="Tacuarembó (rzeka)">
Tacuarembó (rzeka)

Tacuarembó (hiszp.: Río Tacuarembó) – rzeka w Urugwaju w Ameryce Południowej.
Źródło rzeki znajduje się między Cuchilla de Cuñapirú, a Cuchilla Negra w paśmie Cuchilla de Haedo, w departamencie Rivera, skąd płynie w kierunku południowo-wschodnim. Przepływa przez m.in.: Tranqueras i Santa Fernadina w departamencie Rivera oraz Poblado de Heriberto, Ansina i Poblado Rincón de la Laguna w departamencie Tacuarembó. Uchodzi przy granicy departamentu Durazno do Río Negro, stanowiąc jeden z największych jej dopływów.

</doc>
<doc id="2727529" url="https://pl.wikipedia.org/wiki?curid=2727529" title="Walerian Przewłocki">
Walerian Przewłocki

Walery Damazy Przewłocki herbu Przestrzał (ur. 11 grudnia 1828 w Zimnie w powiecie tomaszowskim, zm. 7 kwietnia 1895 w Rzymie) – polski działacz niepodległościowy i społeczny, emigrant, przełożony generalny Zgromadzenia Zmartwychwstania Pańskiego (CR).
Życiorys.
Walery Przewłocki pochodził z rodziny ziemiańskiej z Lubelszczyzny, jego bratem był Klemens Przewłocki. W 1849 r. w randze podporucznika 1 pułku ułanów wziął udział w powstaniu węgierskim. W okresie wojny krymskiej walczył po stronie tureckiej w stopniu porucznika w Dywizji Polskiej Kozaków Sułtańskich w 5. pułku ułanów. Po zakończeniu wojny krymskiej wyjechał do Bułgarii, tam zetknął się z działalnością zakonu Zmartwychwstania Pańskiego (Zmartwychwstańców). Po wybuchu Powstania Styczniowego trafił przez Francję do Lwowa. Mianowany przez Rząd Narodowy Komisarzem Wojskowym, walczył w stopniu majora w oddziale Zygmunta Miłkowskiego. Wziął udział w nieudanej próbie przebicia się przez Besarabię do Polski. Ścigany przez władze rosyjskie w 1864 r. wstąpił do Zgromadzenia Księży Zmartwychwstańców w Rzymie. Śluby zakonne złożył w 1866 r., a święcenia kapłańskie otrzymał w 1867 r. W rok później uzyskał tytuł doktora teologii na Uniwersytecie Sapientia w Rzymie.
W 1873 r. został członkiem Rady Generalnej i przełożonym Misji galicyjskiej Zmartwychwstańców. W latach 1874-1883 był prokuratorem generalnym zakonu w Rzymie. W 1883 r. skierowany został do Adrianopola w europejskiej części Turcji, gdzie został przełożonym domu zakonnego misji polskiej oraz dyrektorem gimnazjum założonym przez Zmartwychwstańców dla Bułgarów. Po śmierci o. Piotra Semenenki został obrany generałem Zgromadzenia w styczniu 1887. Dał się poznać jako zdolny organizator i w latach przełożeństwa generalnego zlikwidował niektóre długi ciążące na domach zakonnych, zbudował również kościół w Rzymie na Monte Pincio. Odznaczał się energią i szybko zyskał uznanie wśród Polonii rzymskiej.
Zmarł w Rzymie w 1895 r.

</doc>
<doc id="2727531" url="https://pl.wikipedia.org/wiki?curid=2727531" title="ALCO RSD-15">
ALCO RSD-15

ALCO RSD-15 – amerykańska ciężka lokomotywa spalinowa, budowana w latach 1956 - 1960 przez fabrykę ALCO. Wyprodukowano 75 egzemplarzy. 
Jeden egzemplarz oznaczony RSD-17 zbudowano w Kanadzie.
Seria RSD-15 została zastąpiona lokomotywami ALCO serii Century, jak np. ALCO Century 628.
Wersje.
Główna różnica między wersjami lokomotywy RDS-15 odnosi się do niskiego lub wysokiego nosa kadłuba na przodzie lokomotywy. 

</doc>
<doc id="2727533" url="https://pl.wikipedia.org/wiki?curid=2727533" title="Totolotek (przedsiębiorstwo)">
Totolotek (przedsiębiorstwo)

Totolotek S.A. – od 1992 roku organizator zakładów wzajemnych w Polsce. Działalność gospodarcza prowadzona jest w oparciu o Ustawę o grach hazardowych () na podstawie zezwoleń i regulaminów zakładów wzajemnych przyznawanych przez Ministerstwo Finansów RP.
Totolotek S.A. jest częścią międzynarodowej grupy Gauselmann, która jest jedną z najbardziej uznanych i największych firm działających na rynku gier liczbowych, loterii, gier hazardowych i zakładów sportowych na świecie. Intralot swoją działalność prowadzi w ponad 53 krajach na całym świecie i zatrudnia blisko 5500 pracowników.
Totolotek S.A. jako jedyna firma przyjmująca zakłady bukmacherskie w Polsce należy do The European Lotteries and Toto Associaton (od 2008) – Międzynarodowego Stowarzyszenia firm Loteryjnych i Totalizatorów, będącego oficjalnym partnerem UEFA. 
Działalność.
Przedmiotem działalności Spółki jest organizowanie zakładów wzajemnych w Polsce stosownie do wydanych przez Ministra Finansów zezwoleń i zatwierdzonych regulaminów zakładów wzajemnych. Działalność regulowana jest w oparciu o przepisy ustawy z dnia 19 listopada 2009 r. o grach hazardowych.
Zakładami wzajemnymi są zakłady o wygrane pieniężne lub rzeczowe, polegające na odgadywaniu:
Totolotek S.A posiada w swojej ofercie zarówno zakłady bukmacherskie dotyczące większości dyscyplin i rozgrywek sportowych, jak i zakłady totalizatorów piłkarskich oraz totalizatora wyścigów konnych odbywających się torach zagranicznych. Oferta bukmachera obejmuje również zdarzenia prezentowane za pośrednictwem strony internetowej i mobilnej aplikacji.
W 2021 roku spółka podjęła decyzję o zamknięciu stacjonarnych punktów sprzedaży z dniem 31 marca 2021.
Inne.
W lipcu 2010 roku Totolotek SA został uhonorowany złotym godłem w ogólnopolskim konkursie "Laur Klienta 2010 w kategorii „Zakłady bukmacherskie”".
Wprowadzenie przez Totolotek SA zakładów na wyścigi szwedzkich kłusaków na rynek polski zostało uhonorowane przyznaniem ogólnopolskiego godła "Laur Konsumenta w kategorii Odkrycie Roku 2008".
Totolotek S.A. został również uznany "Solidnym Pracodawcą 2008 roku".
Totolotek S.A. stara się aktywnie udzielać finansowego i organizacyjnego wsparcia wszelkim formom działalności, które związane są z amatorskim i profesjonalnym sportem. Od 2010 r. spółka jest oficjalnym partnerem Akademii Piłkarskiej KP Legia Warszawa.
W marcu 2012 roku minister finansów Jacek Rostowski cofnął spółce Totolotek S.A. wszystkie zezwolenia na organizowanie zakładów wzajemnych.
W grudniu 2012 roku minister finansów Jacek Rostowski przywrócił spółce Totolotek S.A. wszystkie zezwolenia na organizowanie zakładów sportowych.
Od 2014 roku Totolotek S.A. był oficjalnym sponsorem drużyny piłkarskiej Lechii Gdańsk. Od 2017 roku jest oficjalnym sponsorem piłkarskiego Pucharu Polski.

</doc>
<doc id="2727534" url="https://pl.wikipedia.org/wiki?curid=2727534" title="Stig Fredriksson">
Stig Fredriksson

Stig Fredriksson (ur. 6 marca 1956 w Sorsele) – szwedzki piłkarz grający na pozycji obrońcy. W swojej karierze rozegrał 58 meczów w reprezentacji Szwecji i strzelił w nich 2 gole.
Kariera klubowa.
Karierę piłkarską Fredriksson rozpoczął w klubie Gimonäs CK. W latach 1975-1976 występował w nim w Division 3. W 1977 roku został zawodnikiem drugoligowego Västerås SK. W 1978 roku występował w nim na poziomie szwedzkiej ekstraklasy.
W 1981 roku Fredriksson przeszedł z Västerås SK do IFK Göteborg. W latach 1982, 1983, 1984 oraz 1987 wywalczył wraz z IFK cztery tytuły mistrza Szwecji. W latach 1982 i 1983 zdobywał również dwa Puchary Szwecji. W 1982 roku wystąpił w obu wygranych (1:0, 3:0) spotkaniach finału Pucharu UEFA z Hamburgerem SV. Z kolei w 1987 roku zagrał w obu finałowych meczach tego pucharu z Dundee United (1:0, 1:1), który IFK ponownie zdobył. Swoją karierę Fredriksson zakończył w 1987 roku.
Kariera reprezentacyjna.
W reprezentacji Szwecji Fredriksson zadebiutował 19 kwietnia 1979 roku w przegranym 0:2 towarzyskim meczu ze Związkiem Radzieckim, rozegranym w Tbilisi. W swojej karierze grał w: eliminacjach do Euro 80, MŚ 1982, Euro 84, MŚ 1986 i Euro 88. Od 1979 do 1987 roku rozegrał w kadrze narodowej 58 meczów, w których strzelił 2 gole.

</doc>
<doc id="2727535" url="https://pl.wikipedia.org/wiki?curid=2727535" title="Dzamyn Üüd (stacja kolejowa)">
Dzamyn Üüd (stacja kolejowa)

Dzamyn Üüd (mon. "Замын-Үүд") - stacja kolejowa w miejscowości Dzamyn Üüd, w somonie Dzamyn Üüd, w ajmaku wschodniogobijskim, w Mongolii. Dzamyn Üüd jest jedyną mongolską stacją graniczną na granicy z Chinami.
Przy głównym budynku stacyjnym znajduje się 11 torów. Stacja posiada ponadto kilka bocznic. Na stacji odbywają się mongolskie odprawy graniczne. Stacją graniczną po stronie chińskiej jest Erenhot.

</doc>
<doc id="2727536" url="https://pl.wikipedia.org/wiki?curid=2727536" title="Siergiej Łowaczow">
Siergiej Łowaczow

Siergiej Władimirowicz Łowaczow, ros. Сергей Владимирович Ловачёв (ur. 18 maja 1959 w Pietrowsku Zabajkalskim) – uzbecki lekkoatleta specjalizujący się w długich biegach sprinterskich. W czasie swojej kariery reprezentował Związek Socjalistycznych Republik Radzieckich.
Sukcesy sportowe.
W 1983 r. zdobył w Helsinkach złoty medal mistrzostw świata w biegu sztafetowym 4 × 400 metrów. W 1984 r. zdobył w Göteborgu tytuł halowego mistrza Europy w biegu na 400 metrów. W tym samym roku zajął w Moskwie, wspólnie ze sprinterami radzieckimi, I miejsce w biegu sztafetowym 4 × 400 metrów podczas zawodów "Przyjaźń-84".
Był brązowym medalistą mistrzostw ZSRR w biegu na 400 metrów w 1983, a w hali był wicemistrzem ZSRR na tym dystansie w 1979, 1983 i 1984 oraz brązowym medalistą w 1980 i 1982.

</doc>
<doc id="2727538" url="https://pl.wikipedia.org/wiki?curid=2727538" title="Kościół w Täby">
Kościół w Täby

Kościół w Täby (szw. "Täby kyrka") – kościół w Täby położony jest w centrum miasta przy ulicy Kyrkvägen 7–9. Należy do Kościoła Szwecji. Znany na świecie z malowidła ściennego przedstawiającego rycerza grającego w szachy ze śmiercią, motyw, który Ingmar Bergman wykorzystał w swoim filmie "Siódma pieczęć".
Kościół w Täby ma status zabytku sakralnego na podstawie rozdz. 4 § 3 Prawa o ochronie dziedzictwa kulturowego (szw. "Kulturminneslagen"), zgodnie z którym ochronie podlegają obiekty wzniesione do końca 1939 roku.
Historia i architektura.
Parafia Täby jest jedną z najbogatszych w Szwecji, jeśli chodzi o zasoby kamieni runicznych. Większość z nich pochodzi z XI w., kiedy, jak się przypuszcza, chrześcijaństwo było już w Upplandzie oficjalną religią. Prawdopodobnie wtedy zbudowano w Täby drewniany kościół, o którym jednak nic nie wiadomo. Obecny murowany kościół wybudowany został w połowie XIII w. Ponieważ korpus główny i zakrystia nie są połączone ze sobą, zakłada się, iż ta ostatnia została zbudowana pod koniec XIII stulecia. Inna teoria mówi, że pochodzi ona ze starego drewnianego kościoła. Nie było niczym niezwykłym, iż drewniany kościół miał zakrystię zbudowaną z kamienia, która dzięki temu była bezpieczniejsza na wypadek pożaru lub włamania.
Między 1425 a 1460 do kościoła dobudowano vapenhus, który wewnątrz ozdobiły freski nieznanego mistrza. Zewnętrzny portal jest oryginalny składa się z oprawionych w żelazo dębowych drzwi. Cztery kryształowe sklepienia korpusu głównego zbudowano ok. 1475. Po 1480 Albertus Pictor pokrył ściany i sklepienia malowidłami, należącymi do jego najwybitniejszych osiągnięć i zarazem najlepiej zachowanych, obok tych z kościoła w Härkeberga. Malowidła przedstawiają sceny ze Starego i Nowego Testamentu, umieszczone naprzeciwko siebie. Uwagę zwraca podwójne malowidło przedstawiające popularnego skandynawskiego świętego, św. Olafa i jego szwedzkiego rywala, św. Eryka. Do innych charakterystycznych tematów ikonograficznych należy wieloryb wypluwający ze swych wnętrzności nagiego proroka Jonasza. Główne malowidło w kościele, umieszczone w sklepieniu nad ołtarzem, przedstawia Tron Łaski, w którym Bóg Ojciec trzyma w dłoniach swego ukrzyżowanego Syna.
Najbardziej znanym malowidłem pozostaje jednak umieszczone w narożniku nad emporą wyobrażenie rycerza grającego w szachy ze śmiercią, które zainspirowało Ingmara Bergmana do napisania sztuki teatralnej "Malowidło na drzewie (Trämålning)", a następnie do nakręcenia na jej podstawie filmu "Siódma pieczęć". W filmie Bergmana oprócz sceny przedstawiającej rycerza (Max von Sydow) grającego ze śmiercią (Bengt Ekerot) znalazły się też inne nawiązania do malowideł Pictora, jak pochód pokutników czy rozmowa giermka (Gunnar Björnstrand) z malarzem kościelnym. Malowidłem Pictora zainspirował się również malarz Bo Beskow, tworząc w latach 1959–1960 jeden z witraży do katedry Växjö.
Wykonana w Lubece nastawa ołtarzowa z lat 70. XV w. mająca za temat ikonograficzny scenę z Golgoty, flankowana jest rzeźbami św. Olafa i pewnego biskupa. Poniżej są cztery sceny z Męki Pańskiej, a na skrzydłach ołtarza znajduje się Dwunastu Apostołów. Na rewersach skrzydeł są obrazy przedstawiające Wieczerzę Pańską, śmierć Matki Bożej, Koronację Matki Bożej i mszę świętego Grzegorza. Pochodząca z lat 30. XVII w. ambona pierwotnie znajdowała się w kaplicy na zamku Trzech Koron w Sztokholmie. Po prawej stronie ołtarza znajduje się nagrobek z 1345. Wśród wielu płyt nagrobnych znajdujących się w posadzce kościoła znajduje się płyta z nazwiskiem Johana Palmstrucha, ojca szwedzkiej bankowości. Empora organowa i prospekt organowy pochodzą z XVIII w.
W latach 1993–1994 wnętrze kościoła przeszło gruntowną renowację pod kierunkiem architekta Uno Söderberga. Między innymi oczyszczono freski i wstawiono nowe ławki.
Pomiędzy kościołem a wolno stojącą dzwonnicą (z 1763) znajduje się kaplica Wiecznego Światła (Eviga Ljusets Kapell). Mur otaczający kościół oraz południowa, zadaszona furta pochodzą z XIV w.

</doc>
<doc id="2727542" url="https://pl.wikipedia.org/wiki?curid=2727542" title="Kapitan Ron">
Kapitan Ron

Kapitan Ron (ang. "Captain Ron") – amerykańska komedia przygodowa z 1992 roku w reżyserii Thoma Eberhardta. Wyprodukowany przez Touchstone Pictures. 
Opis fabuły.
Chicagowski biznesmen Martin Harvey (Martin Short) dziedziczy jacht. Wraz z rodziną udaje się po niego na Karaiby. Okazuje się, że jest to stara łajba. Martin wynajmuje kapitana Rona (Kurt Russell), by pokierował powrotną drogą. Podróż z nim okazuje się przygodą pełną przeciwności losu.
Obsada.
i inni

</doc>
<doc id="2727545" url="https://pl.wikipedia.org/wiki?curid=2727545" title="ALCO Century 628">
ALCO Century 628

ALCO Century 628 – amerykańska lokomotywa spalinowa serii Century, budowana w latach 1963–1968 przez fabrykę ALCO. Wyprodukowano 186 egzemplarzy. Zastąpiły one wcześniejsze lokomotywy serii ALCO RSD-15.

</doc>
<doc id="2727547" url="https://pl.wikipedia.org/wiki?curid=2727547" title="Bracia Horten">
Bracia Horten

Walter Horten (ur. 13 listopada 1913 w Bonn, zm. 9 grudnia 1998 w Baden-Baden, Niemcy) i Reimar Horten (ur. 12 marca 1915 w Bonn, zm. 14 sierpnia 1993 w Villa General Belgrano, Argentyna), znani jako bracia Horten – niemieccy piloci myśliwscy i konstruktorzy szybowcowi oraz samolotowi.
W okresie międzywojennym zaangażowani w sport szybowcowy, będący alternatywą dla zakazanego Niemcom traktatem wersalskim lotnictwa, zarówno w zakresie szkolenia jak i prac badawczych. Mimo braku formalnego wykształcenia i młodego wieku, inspirowani m.in. przez konstruktora lotniczego Alexandera Lippischa, eksperymentowali z niestandardowymi rozwiązaniami konstrukcji szybowców, a później silnikowych statków powietrznych. W początkowym okresie wojny piloci Luftwaffe, następnie doradcy w przemyśle lotniczym, zaangażowali się w prace nad różnymi konstrukcjami, z czego najbardziej znana to pierwszy w historii samolot w układzie latającego skrzydła o napędzie odrzutowym Horten Ho 229 (oblot w marcu 1944 roku, powstały trzy prototypy, pierwszy bez napędu; prace rozwojowe i nad uruchomieniem seryjnej produkcji w Gothaer Waggonfabrik przerwało zakończenie wojny). Bracia pracowali również nad koncepcją "Amerikabombera" - sześciosilnikowego turboodrzutowego samolotu bombowego zdolnego osiągnąć wschodnie wybrzeże USA - Hortena Ho XVIII i innymi.
Po wojnie Reimar Horten wyemigrował do Argentyny, gdzie kontynuował bez większych sukcesów swoje prace (m.in. bezogonowe szybowce, bezogonowy samolot transportowy DINFIA IA 38). Walter natomiast został oficerem odtworzonego po 1955 roku Luftwaffe.

</doc>
<doc id="2727550" url="https://pl.wikipedia.org/wiki?curid=2727550" title="Caraguatá">
Caraguatá

Caraguatá (hiszp.: Arroyo Caraguatá) – potok w Urugwaju w Ameryce Południowej.
Źródło znajduje się w departamencie Rivera. Płynie stąd na południowy zachód przez departamenty Rivera i Tacuarembó. Przepływa przez miejscowości Paso de Las Piedras, Caraguatá, Paso del Sauce, Paso Livindo oraz Paso de Las Toscas. Uchodzi do rzeki Tacuarembó, dopływu Río Negro.

</doc>
<doc id="2727551" url="https://pl.wikipedia.org/wiki?curid=2727551" title="Asensio Julià">
Asensio Julià

Asensio Julià i Alvarracín nazywany el Pescadoret (kat. "Asensi Julià i Alvarrachi") – hiszpański malarz pochodzący z Walencji, zajmował się również grawerstwem. Jego mistrzem i przyjacielem był Francisco Goya.
Życiorys.
Wychował się w Cañamelar, portowej dzielnicy Walencji. Prawdopodobnie był synem rybaka, skąd pochodził jego przydomek "el Pescadoret". Studiował na Królewskiej Akademii Sztuk Pięknych San Carlos w Walencji w latach 1771–1775. Mając 19 lat, zanim poświęcił się malarstwu, zaciągnął się na statek ścigający berberyjskich piratów na wybrzeżach Afryki Północnej. Wrócił po półtora roku z powodu głuchoty, której nabawił się na morzu. Na tę samą chorobę cierpiał również jego przyszły mistrz Goya.
Przeniósł się do Madrytu, gdzie pracował z malarzem Mariano Salvadorem Maellą, dzięki któremu poznał Goyę i został jego uczniem. W 1783 został profesorem w "Escuela Real de la Merced de Madrid" zależnej od Królewskiej Akademii Sztuk Pięknych św. Ferdynanda.
W 1790 mieszkał w skromnym domu na plaży przy Cabañal, niedaleko domu markiza La Romana, dla którego pracował. Prawdopodobnie tam pierwszy raz spotkali się z Goyą, który przebywał na wybrzeżu ze względu na zdrowie małżonki. Goya wspomina spotkanie z Julià w korespondencji ze swoim przyjacielem mecenasem sztuki Martinem Zapaterem.
W 1798 schorowany Goya zatrudnił Julià do pomocy przy prestiżowym zleceniu, jakim było ozdobienie freskami kopuły w Kościele San Antonio de la Florida w Madrycie. Z tego samego roku pochodzi znajdujący się w Muzeum Thyssen-Bornemisza portret Julià pędzla Goi, z inskrypcją «Goya a su amigo Asensi» («Goya swojemu przyjacielowi Asensi») widoczną w lewym dolnym rogu. Ta inskrypcja potwierdza przyjaźń, którą Goya darzył swojego ucznia i asystenta (sportretował go przynajmniej trzy razy). Na portrecie widać Julià ubranego w elegancki szlafrok, w tle rusztowania (być może w Kościele San Antonio de la Florida, gdzie razem pracowali), a u jego stóp pędzle i farby. Ostre światło, które wpada do pomieszczenia oświetla głównie twarz artysty, co przywodzi na myśl antycypację impresjonizmu.
Niewiele wiadomo na temat jego życia osobistego. Nie ma informacji na temat małżonki czy dzieci, nie jest również potwierdzone, czy zmarł w Madrycie, gdzie spędził większość życia. Uchodził za skromnego artystę, nieszukającego sławy. Obrazy podpisywał jako «A.Juliá», «Asensi Julià», «Asensi Chuliá» lub wcale.
Polemika wobec autorstwa dzieła "Kolos".
"Kolos" (nazywane również "Olbrzym" lub "Panika" płótno olejne o wymiarach 116 × 105 cm, powstałe ok. 1808–1812 i znajdujące się w zbiorach Prado) jest emblematycznym dziełem hiszpańskiej wojny niepodległościowej, przez długi czas uznawanym także za jedno z kluczowych płócien Goi. W 2008 konserwatorka Muzeum Prado Manuela Mena wywołała głośną polemikę na temat autorstwa obrazu, stwierdzając, że autorem był raczej jeden z uczniów Goi, a najprawdopodobniej Asensio Julià. Z tą opinią nie zgadzają się inni wybitni znawcy tematu tacy jak iberysta Nigel Glendinning oraz historyczka sztuki Jesusa Vega.
W styczniu 2009 Prado wydało orzeczenie, w którym stwierdzono, że "Kolos" jest dziełem jednego z uczniów Goi, możliwe, że był to Asensio Julià, jednak nie ma na to wystarczających dowodów.

</doc>
<doc id="2727553" url="https://pl.wikipedia.org/wiki?curid=2727553" title="Jasno pole">
Jasno pole

Jasno pole (bułg. "Ясно поле") – wieś w południowej Bułgarii, w obwodzie Płowdiw, w gminie Marica.

</doc>
<doc id="2727554" url="https://pl.wikipedia.org/wiki?curid=2727554" title="System zarządzania bezpieczeństwem w obiekcie">
System zarządzania bezpieczeństwem w obiekcie

System zarządzania bezpieczeństwem w obiekcie, SMS (od ) – globalny system integrujący systemy bezpieczeństwa budynku lub całego obiektu. System pozwala na zarządzanie wszystkimi systemami bezpieczeństwa budynku. Jest jednym z podstawowych systemów zarządzania systemami automatycznego sterowania w budynku. Wraz z systemem BMS wchodzi w skład globalnego systemu zarządzania i sterowania budynku BMCS. 
System SMS integruje inne systemy bezpieczeństwa:
Zastosowanie systemu SMS nie może naruszać autonomiczności poszczególnych systemów składowych. Nawet w przypadku zerwania komunikacji pomiędzy systemami, każdy z nich musi pracować poprawnie i realizować swoje zadania. Z tego powodu integracja systemów bezpieczeństwa w dużych obiektach może być dokonywana tylko na poziomie oprogramowania. 
Budowa i działanie.
System SMS składa się przeważnie z serwera integrującego, do którego doprowadzone są sygnały alarmowe z central alarmowych systemu sygnalizacji włamania i napadu, z serwera systemu kontroli dostępu, centrali systemu sygnalizacji pożaru i telewizji dozorowej.

</doc>
<doc id="2727555" url="https://pl.wikipedia.org/wiki?curid=2727555" title="Hala Malorka">
Hala Malorka

Hala Malorka – duża polana w miejscowości Korbielów w Beskidzie Żywieckim. Położona jest na wysokości 1040 m na południowych, podgrzbietowych stokach Uszczawnego Niżnego. Szczyt ten ma też drugą nazwę – Malorka i od niej pochodzi nazwa polany. Dawniej była ona intensywnie wypasana. Takie wypasane górskie polany w Karpatach nazywano halami. Z powodu nieopłacalności ekonomicznej wypasu zaprzestano. Pozostałością dawnego pasterstwa są ruiny szałasu w dolnej części polany.
Na Hali Malorka znajduje się przystanek edukacyjnej ścieżki przyrodniczej i tablica informacyjna. Według informacji z tej tablicy na hali dominuje śmiałek darniowy, poza nim występuje wiele gatunków roślin górskich, w tym rzadki w Beskidzie Żywieckim dzwonek piłkowany (lancetowaty).
Hala Malorka jest dobrym punktem widokowym na kopułę szczytową Pilska z górną granicą lasu, Halę Miziową, pasmo Romanki, Babią Górę, Beskid Makowski i liczne szczyty Beskidu Żywieckiego. Na północy w oddali widoczny jest Beskid Mały.

</doc>
<doc id="2727556" url="https://pl.wikipedia.org/wiki?curid=2727556" title="System Sygnalizacji Pożaru">
System Sygnalizacji Pożaru



</doc>
<doc id="2727557" url="https://pl.wikipedia.org/wiki?curid=2727557" title="System Telewizji Dozorowej">
System Telewizji Dozorowej



</doc>
<doc id="2727559" url="https://pl.wikipedia.org/wiki?curid=2727559" title="Warszawski Rower Publiczny">
Warszawski Rower Publiczny



</doc>
<doc id="2727562" url="https://pl.wikipedia.org/wiki?curid=2727562" title="Gorney Gigant">
Gorney Gigant



</doc>
<doc id="2727564" url="https://pl.wikipedia.org/wiki?curid=2727564" title="Pasterz Jeli">
Pasterz Jeli

Pasterz Jeli (oryg. wł. "Jeli il pastore") – opowiadanie Giovanniego Vergiego, wchodzące w skład tomu "Życie wśród pól". 
Treść.
Głównym bohaterem opowiadania jest ubogi sycylijski pasterz Jeli. W momencie rozpoczęcia akcji utworu ma on trzynaście lat, jest sierotą – oboje rodzice, pasterz i służąca, zmarli. Chłopiec już w dzieciństwie zarabiał na swoje utrzymanie jako pastuszek, spędzając całe dnie na pastwiskach, w lasach i na łąkach. Był powszechnie lubiany w swojej wsi, gdyż chętnie pomagał każdemu, odznaczał się pogodą ducha, znakomicie opiekował się zwierzętami. W wieku trzynastu lat zaprzyjaźnił się z Alfonsem – synem szlachcica. 
Gospodarz Agrippino, polowy, strzegący pól, na których pracował Jeli, miał córkę Marę, rówieśnicę pastuszka. Dzieci często spotykały się w polu, bawiły się razem. Po kilku latach rodzina Agrippino przeprowadziła się do Marineo i dzieci straciły kontakt. Do ich kolejnego spotkania doszło dopiero kilka lat później w czasie uroczystości św. Jana. Jeli miał za zadanie doprowadzić na nią konie swojego pracodawcy, przeznaczone do sprzedaży na targu; wskutek jego nieuwagi wywołanej myślami o Marze, jeden ze źrebaków wpadł w przepaść i złamał kręgosłup, przez co Jeli stracił pracę i zaległą wypłatę. 
W dniu św. Jana Jeli brał udział w świątecznej zabawie razem z Marą i jej rodziną. Zorientował się, że do dziewczyny zalecał się syn zamożnego gospodarza Neriego, a ona odwzajemniała jego starania. Ciosem dla młodego pasterze był widok pocałunku obojga. Tymczasem ojciec Mary pomógł mu znaleźć nowe zajęcie – owczarza u gospodarza Neriego. W nowej pracy Jeli szybko uzyskał znakomitą opinię. Dowiedział się również, że plany ślubu syna gospodarza z Marą zostały zarzucone, ponieważ narzeczona miała mieć romans z młodym szlachcicem Alfonsem. Wkrótce potem Jeli spotkał się z dziewczyną. Powiedziała mu ona, że wskutek złej finansowej sytuacji rodziny prawdopodobnie nie znajdzie dobrego kandydata na męża i byłaby skłonna wyjść za mąż za niego. Jeli natychmiast oświadczył się Marze, którą stale kochał, a jej rodzice wyrazili zgodę na ślub, doceniając jego pracowitość i oszczędność. Początkowo małżeństwo było bardzo szczęśliwe: pasterz udawał, że nie wie o plotkach na temat niewierności jego żony, cieszył się, że Mara wzorowo prowadzi gospodarstwo; do domu wracał jedynie wieczorami, dnie spędzając w pracy na pastwisku. Z czasem nie był już w stanie udawać, że nie docierają do niego informacje o romansie Mary i Alfonsa. Wreszcie w czasie wiejskiej zabawy, widząc żonę tańczącą z młodym szlachcicem, podszedł doń i poderżnął mu gardło. Przed sądem powtarzał jedynie, iż musiał go zabić, gdyż ów odebrał mu ukochaną.
Cechy utworu.
Opowiadanie zostało opublikowane jako część tomu "Życie wśród pól". Podobnie jak w przypadku zdecydowanej większości tekstów z tego tomu, jego akcja rozgrywa się na wsi sycylijskiej, wśród zamieszkującej ją prostych chłopów. Dzieła reprezentują poetykę weryzmu. Narrator jest człowiekiem z ludu, operuje ludowym językiem i popularnymi metaforami. Jego sympatia jest wyraźnie po stronie pasterza, którego samotność i funkcjonowanie niejako „poza społeczeństwem” zostają podkreślone. W dzieciństwie Jeli spędza większość czasu ze zwierzętami, doskonale je rozumie, kocha przyrodę, jest do niej przywiązany bardziej niż do ludzi. Naiwny, niepiśmienny Jeli jest jednak na swój sposób szczęśliwy. Dopiero kiedy, zmuszony koniecznością, musi zacząć funkcjonować w społeczności, zaczynają spotykać go nieszczęścia – traci zarobek wskutek wypadku źrebaka, zaś ukochana żona zdradza go na oczach wszystkich mieszkańców wsi. Wychowanie na łonie natury czyni z pasterza człowieka naiwnego i wiernego, gotowego podporządkowywać się ukochanej Marze nawet wtedy, gdy jej zdrada staje się oczywista. Ostatecznie jednak nawet on nie znosi upokorzenia i mści się. Wówczas nie będzie dla niego przebaczenia – odepchnięty przez społeczeństwo, zostanie surowo ukarany.
"Pasterz Jeli" został przetłumaczony na język polski przez Zofię Ernst i opublikowany w tomie opowiadań "Don Candeloro i jego trupa" (wyd. 1953).

</doc>
<doc id="2727565" url="https://pl.wikipedia.org/wiki?curid=2727565" title="Okręty podwodne typu K1">
Okręty podwodne typu K1

Okręty podwodne typu K1 – seria trzech niewielkich amerykańskich okrętów podwodnych. Zaprojektowanych do zwalczania jednostek podwodnych przeciwnika, których głównymi cechami były zdolność do prowadzenia cichych operacji, wysoka czułość pasywnego układu sonarowego oraz niski koszt produkcji. Zalety te zostały jednak osiągnięte kosztem bardzo niskiej prędkości pływania, co w znacznej mierze ograniczało ich sprawność operacyjną oraz powodowało szereg trudności natury operacyjno-taktycznej. Bardzo duża antena pasywna sonaru tych okrętów była umieszczona w dużej dziobowej kopule, która wraz z jej anteną została usunięta w 1959 roku. Zmiana ta spowodowała zmianę przeznaczenia okrętu prototypowego który pełnił odtąd rolę szkoleniową, dwie jednostki seryjne natomiast, zostały przeznaczone do pełnienia standardowej funkcji myśliwskiej okrętów podwodnych i ostatecznie zostały wycofane ze służby w roku 1967, okręt prototypowy zaś, pełnił służbę do roku 1974.

</doc>
<doc id="2727566" url="https://pl.wikipedia.org/wiki?curid=2727566" title="Wyspy Cooka na Letnich Igrzyskach Olimpijskich 2012">
Wyspy Cooka na Letnich Igrzyskach Olimpijskich 2012

Wyspy Cooka na Letnich Igrzyskach Olimpijskich 2012, które odbyły się w Londynie,reprezentowało 8 zawodników.
Był to siódmy start reprezentacji Wysp Cooka na letnich igrzyskach olimpijskich.
Reprezentanci.
Kajakarstwo.
Kajakarstwo górskie.
Kobiety
Kajakarstwo klasyczne.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety
Podnoszenie ciężarów.
Kobiety
Żeglarstwo.
Kobiety

</doc>
<doc id="2727568" url="https://pl.wikipedia.org/wiki?curid=2727568" title="Rosario (rzeka)">
Rosario (rzeka)

Rosario (hiszp.: Río Rosario) - rzeka w departamencie Colonia w Urugwaju w Ameryce Południowej.
Źródło rzeki znajduje się w paśmie Cuchilla Grande Inferior, skąd płynie w kierunku południowym, następnie południowo-zachodnim i znów południowym. Przepływa przez m.in.: Nueva Helevica, Rosario oraz La Paz. Uchodzi bezpośrednio do estuarium La Platy przy miejscowości Boca del Rosario.

</doc>
<doc id="2727576" url="https://pl.wikipedia.org/wiki?curid=2727576" title="Macedonia na Letnich Igrzyskach Olimpijskich 2012">
Macedonia na Letnich Igrzyskach Olimpijskich 2012

Macedonię na Letnich Igrzyskach Olimpijskich 2012, które odbyły się w Londynie, reprezentowało 4 zawodników.
Był to piąty start reprezentacji Macedonii na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2727577" url="https://pl.wikipedia.org/wiki?curid=2727577" title="Joaquín Suárez de Rondelo">
Joaquín Suárez de Rondelo

Joaquín Suárez (ur. w 1781 w Canelones, Urugwaj, zm. w 1868 w Montevideo) – urugwajski polityk, prezydent Urugwaju.
Prezydent Urugwaju.
W latach 1843-1852 pełnił obowiązki prezydenta Urugawaju, pozostając najdłużej sprawującym ten urząd w dziejach państwa. Przyczyną tak długiego pozostawania na tym stanowisku była trudna sytuacja w kraju, spowodowana rebelią Manuela Oribe. Zaprojektował flagę Urugwaju. Jego imieniem nazwano jedno z urugwajskich miast. 

</doc>
<doc id="2727581" url="https://pl.wikipedia.org/wiki?curid=2727581" title="Orval (piwo)">
Orval (piwo)

Orval – piwo warzone od 1932 przez opactwo trapistów Notre-Dame d’Orval znajdujące się w prowincji Luksemburg w Walonii, na południu Belgii.
Charakterystyka.
Orval oraz Petit Orval to jedyne piwa warzone w tym klasztornym browarze. Ze względu na wyrafinowany proces warzenia oraz specyficzny profil aromatyczno-smakowy, piwo Orval wymyka się klasycznym podziałom gatunkowym piw. Najczęściej klasyfikowane jest jako Belgian Specialty Ale. Orval zacierany jest infuzyjnie ze słodów jęczmiennych i pszenicznych, z niewielkim dodatkiem słodów karmelowych nadających piwu jasnomiedzianej barwy.
Orval zacierany i fermentowany jest bardzo wytrawnie. Jest bardzo goryczkowe; dzięki chmieleniu z dodatkiem szałwii z przyklasztornego ogrodu Orval plasuje się w przedziale 45 do 50 stopni w skali goryczy IBU. Jego stopień odfermentowania wynosi niemal 100%, a zawartość alkoholu 6,2%. Jest to jednak wartość uśredniona, gdyż piwo rozlewane jest do butelek już po czterech tygodniach od warzenia. Zawiera wówczas 5,2% alkoholu. Przed rozlewem dodawany jest ciekły kandyzowany cukier oraz świeże drożdże z własnej propagacji, które w wyniku refermentacji w butelce mogą zwiększyć zawartość alkoholu do ok. 7,2%. Przypomina to metodę fermentacji szampana.
Piwo po rozlewie nie trafia od razu do sprzedaży, przechowywane jest jeszcze w klasztornych piwnicach przez kolejne 4–5 tygodni. Kolejną cechą charakterystyczną Orvala jest zastosowanie do refermentacji półdzikich drożdży Brettanomyces, które nadają piwu specyficznego cytrusowego, a zarazem skórzanego, zwierzęcego aromatu. Do charakterystycznego bukietu i wytrawnego posmaku przyczyniają się również trzy odmiany chmielu (bawarski Hallertau, słoweński Styrian Golding i alzacki Strisselspalt Alsacian), które dodawane są nie tylko podczas gotowania, lecz również na zimno, podczas leżakowania piwa.
Petit Orval, zwany też Orval Vert (Orval zielony), o zawartości alkoholu 3,5%, ma bursztynową barwę, a w smaku nuty cytrusów. Możliwy do kupienia jedynie na miejscu.
Browar warzy rocznie 65 tys. hl piwa. Jedynym miejscem na świecie, gdzie można dostać Orvala z beczki jest przyklasztorna gospoda. Jak wszystkie piwa trapistów, podawane są w specjalnych pokalach w kształcie tulipana. Można też pić piwo w wielkich, 3-litrowych pokalach Montgaillard (o pojemności 9 butelek), nazwanych od opata-reformatora klasztoru, Bernarda de Montgaillard.
Tam też można posmakować trapistowskiego owczo-krowiego sera "Fromage d’Orval" wyrabianego także w klasztorze.
Ikonografia piwa.
Piwo rozlewane jest do nietypowych, beczułkowatych butelek 0,33 l o przedłużonej szyjce. W miejscu zwężania się butelki umieszczona jest etykieta. Zdobi ją rysunek pstrąga wynurzającego się z wody i trzymającego w pyszczku pierścień. Rysunek ten nawiązuje do legendy założycielskiej klasztoru Orval. Według niej hrabina Matylda (w niektórych wersjach Matylda toskańska) spacerując po dolinie zgubiła drogocenny pierścień. Wpadł on do wody, gdzie znalazła go ryba i oddała Matyldzie. Uradowana i wdzięczna hrabina postanowiła ufundować klasztor.

</doc>
<doc id="2727585" url="https://pl.wikipedia.org/wiki?curid=2727585" title="Whisky dla aniołów">
Whisky dla aniołów

Whisky dla aniołów (ang. "The Angels' Share") – film z 2012 brytyjskiego reżysera Kena Loacha. Tytuł odnosi się do tzw. "daniny dla aniołów", czyli tej części whisky, którą się traci w procesie dojrzewania trunku.
Nagrody.
Film "Whisky dla aniołów" otrzymał w 2012 roku Nagrodę Specjalną Jury na 65. Festiwalu Filmowym w Cannes. W Polsce miał premierowy pokaz na festiwalu Dwa Brzegi w Kazimierzu Dolnym / Janowcu nad Wisłą w 2012.
Opis fabuły.
Oskarżony o pobicie Robbie Emmerson zostaje skazany na prace społeczne, które wykonuje wraz z Albertem, Rhino i Mo. Harry, opiekun grupy, uczy Robbiego, jak smakować prawdziwą szkocką whisky. Dziewczyna Robbiego, Leonia, właśnie urodziła mu syna. Robbie obiecuje jej już nigdy nie wejść w zatarg z prawem. Tymczasem przyjaciele dowiadują się, że licytowana będzie beczka z wyjątkową whisky, która może osiągnąć cenę miliona funtów.

</doc>
<doc id="2727586" url="https://pl.wikipedia.org/wiki?curid=2727586" title="Gwinea Równikowa na Letnich Igrzyskach Olimpijskich 2012">
Gwinea Równikowa na Letnich Igrzyskach Olimpijskich 2012

Gwineę Równikową na Letnich Igrzyskach Olimpijskich 2012, które odbyły się w Londynie, reprezentowało 2 zawodników.
Był to ósmy start reprezentacji Gwinei Równikowej na letnich igrzyskach olimpijskich.

</doc>
<doc id="2727595" url="https://pl.wikipedia.org/wiki?curid=2727595" title="Skalnik prążkowany">
Skalnik prążkowany

Skalnik prążkowany, rokus, skalnik ("Morone saxatilis") – gatunek ryby okoniokształtnej z rodziny moronowatych (Moronidae).
Zasięg występowania.
Wody słodkie i słone Ameryki Północnej. Gatunek rodzimy dla wybrzeża atlantyckiego Ameryki Północnej od Rzeki św. Wawrzyńca aż do wybrzeża Luizjany w Zatoce Meksykańskiej. Jest gatunkiem anadromicznym, tzn. żyjącym zarówno w wodach słonych jak i słodkich i migrującym pomiędzy tymi wodami.
Skalnik prążkowany został sztucznie wprowadzony na wybrzeże północnoamerykańskie wybrzeża Pacyfiku i do wielu rzek i jezior wewnątrz Ameryki Północnej.
Charakterystyka.
Skalnik prążkowany ma budowę ciała typową dla moronowatych: pokryte srebrną łuską wydłużone ciało, naznaczone ciemnymi podłużnymi pręgami biegnącymi od skrzeli do ogona. Długość ciała osiąga 200 cm, masa dochodzi do 57 kg; typowa długość ciała dojrzałego skalnika prążkowanego to ok. 120 cm. Maksymalny odnotowany wiek osobników tego gatunku wynosi 30 lat.
Cykl życiowy.
Jako gatunek anadromiczny odbywa tarło w wodach słodkich, a większość życia spędza naturalnie w wodach morskich. Jednak gdy brak jest możliwości migracji, z powodzeniem adaptuje się do środowiska wody słodkiej.

</doc>
<doc id="2727596" url="https://pl.wikipedia.org/wiki?curid=2727596" title="Mistrzostwa Europy w Curlingu 1985">
Mistrzostwa Europy w Curlingu 1985

Mistrzostwa Europy w Curlingu 1985 odbyły się między 10 a 14 grudnia 1985 w Szwajcarskim Grindelwald, na lodowisku Sportzentrum.
W rywalizacji udział wzięło 28 drużyn (po 14 kobiecych i męskich). W tej edycji zawodów zmieniono system rozgrywek z systemu kołowego na skomplikowane połączenie systemów pucharowych. Zespoły rywalizowały w trzech fazach potrójnym, podwójnym i pojedynczym sposobem pucharowym, rozgrywano również mecze o poszczególne miejsca. Taki tryb rozgrywania mistrzostw Europy obowiązywał do 1990, w 1991 powrócono do rywalizacji w Rond Robin.
Tytułów mistrzowskich z 1984 broniły zespoły Niemki i Szwajcarzy, w przypadku kobiet była to ta sama drużyna kierowana przez Almut Hege. Skipem męskiego zespołu szwajcarskiego był Jürg Tanner. Ekipy te nie zdołały powtórzyć osiągniętych rok wcześniej wyników, Niemki uplasowały się na 6. miejscu, zaś ich południowi sąsiedzi na 5.
W rywalizacji kobiet najlepsze okazały się być Szwajcarki (Jaqueline Landolt), które w finale pokonały 7:3 Szkotki (Jeanette Johnston). Na najniższym stopniu podium stanęły Norweżki (Trine Trulsen). Złote medale w konkurencji męskiej przypadły Niemcom (Rodger Gustaf Schmidt), w finale pokonali oni 7:5 Szwedów (Per Lindeman). Pokonując 5:4 Duńczyków (Tommy Stjerne) brązowe medale zdobyli Norwegowie (Eigil Ramsfjell).
Kobiety.
Faza pierwsza.
14 drużyn rywalizowało potrójnym systemem pucharowym o 8 miejsc w fazie drugiej.
6 drużyn, które nie zdołały awansować do drugiej fazy rywalizacji, grało dalej o miejsca 9-14.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.
Mężczyźni.
Faza pierwsza.
14 drużyn rywalizowało potrójnym systemem pucharowym o 8 miejsc w fazie drugiej.
6 drużyn, które nie zdołały awansować do drugiej fazy rywalizacji, grało dalej o miejsca 9-14.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.

</doc>
<doc id="2727597" url="https://pl.wikipedia.org/wiki?curid=2727597" title="Dzamyn Üüd">
Dzamyn Üüd

Dzamyn Üüd (mong.: Замын-Үүд) – miasto w południowo-wschodniej Mongolii, w ajmaku wschodniogobijskim, w somonie Dzamyn Üüd, przy granicy z Chinami, 218 km od Sajnszandu, stolicy ajmaku. W 2010 roku liczyło ok. 13,3 tys. mieszkańców. Miasto położone jest na linii Kolei Transmongolskiej (stacja kolejowa Dzamyn Üüd) i stanowi ważny punkt tranzytowo-przeładunkowy. 
W mieście znajdują się dwa mongolsko-chińskie przejścia graniczne: kolejowe ze stacją graniczną (jedyne kolejowe przejście graniczne pomiędzy tymi krajami) i drogowe.
W Dzamyn Üüd działa także strefa wolnego handlu zajmująca 900 ha powierzchni.

</doc>
<doc id="2727598" url="https://pl.wikipedia.org/wiki?curid=2727598" title="Leo Jun Ikenaga">
Leo Jun Ikenaga

 – japoński duchowny rzymskokatolicki, jezuita, od 1997 do 2014 arcybiskup metropolita Osaki. 
Życiorys.
Święcenia kapłańskie przyjął 20 marca 1968 w zakonie jezuitów. 2 listopada 1995 papież Jan Paweł II powołał go na urząd arcybiskupa koadiutora Osaki. Sakry udzielił mu 20 marca 1996 abp Paul Hisao Yasuda, u boku którego miał posługiwać. 10 maja 1997 miała miejsce jego sukcesja na urząd arcybiskupa metropolity, zaś jego ingres odbył się 22 czerwca 1997. 20 sierpnia 2014 przeszedł na emeryturę.
W latach 2010-2013 był przewodniczącym Konferencji Episkopatu Japonii.

</doc>
<doc id="2727599" url="https://pl.wikipedia.org/wiki?curid=2727599" title="Tolgay Arslan">
Tolgay Arslan

Tolgay Arslan (ur. 16 sierpnia 1990 w Paderborn) – niemiecki piłkarz tureckiego pochodzenia, grający na pozycji ofensywnego pomocnika. Od 2019 roku zawodnik Fenerbahçe SK.
Kariera.
Arslan jest wychowankiem klubu ze swojego rodzinnego miasta, SC Grün-Weiß. W 2003 roku został piłkarzem juniorskiej drużyny Borussii Dortmund. W 2009 roku odszedł do Hamburger SV. W rozgrywkach Bundesligi zadebiutował 17 października 2009 w spotkaniu przeciwko Bayerowi 04 Leverkusen (0:0). W 39. minucie tego meczu zmuszony był opuścić boisko z powodu kontuzji. Zastąpił go Tunay Torun.
W sezonie 2010/2011 przebywał na wypożyczeniu w drugoligowej Alemannii Akwizgran. W 31 meczach zdobył 6 goli.
W 2015 roku przeszedł do tureckiego Beşiktaşu JK. W sezonie 2015/2016 zdobył z nim mistrzostwo Turcji.

</doc>
<doc id="2727600" url="https://pl.wikipedia.org/wiki?curid=2727600" title="Cypisek – syn rozbójnika Rumcajsa">
Cypisek – syn rozbójnika Rumcajsa

Cypisek – syn rozbójnika Rumcajsa () – czechosłowacki serial animowany dla dzieci z 1972 roku w reżyserii Ladislava Čapka. Kontynuacja serialu "Przygody rozbójnika Rumcajsa" z 1967 roku. Serial liczy 13 odcinków.
Fabuła.
Serial opowiada o dalszych przygodach rozbójnika Rumcajsa i jego rodzinie.

</doc>
<doc id="2727602" url="https://pl.wikipedia.org/wiki?curid=2727602" title="Malpelo (opowiadanie)">
Malpelo (opowiadanie)

Malpelo (oryg. wł. "Rosso Malpelo") – opowiadanie Giovanniego Vergi wchodzące w skład tomu "Życie wśród pól" (1880). 
Treść.
Głównym bohaterem opowiadania jest młody górnik z kopalni czerwonego piasku. Z powodu rudych włosów w rodzinnej wsi nazywany jest "malpelo" – jest to tradycyjne włoskie przezwisko nadawane osobom o tej barwie włosów. Wygląd bohatera sprawia, że całe jego otoczenie, łącznie z rodziną, uważają go za osobę z gruntu złą. 
Malpelo został górnikiem, ponieważ tę samą pracę wykonywał jego ojciec, który zginął niemalże na oczach syna, przysypany piaskiem w kopalni. Mimo tego tragicznego wspomnienia młodzieniec czuje się predestynowany do swojego zawodu, pracuje dobrze i zacięcie. Z powodu rudych włosów i przypisywanego im znaczenia jest jednak stale odrzucany przez kolegów z pracy, wyszydzany i bity. Sam z kolei staje się agresywny, bezlitośnie bijąc osła ciągnącego wóz i znęcając się nad młodszym i słabszym kolegą z pracy, zwanym z powodu kalectwa Żabą. Równocześnie Malpelo stara się pomagać Żabie zaadaptować się do warunków życia w kopalni, przekonując go, że tylko odpowiadając agresją na agresję będzie w stanie zyskać szacunek i nie padać stale ofiarą szykan. Żaba jest jego jedynym towarzyszem - inni mieszkańcy wsi i górnicy jedynie go wyśmiewają lub wprost atakują. Nawet matka i siostra Malpela nie chcą utrzymywać z nim bliższych kontaktów. Żaba umiera jednak na gruźlicę. 
Wkrótce po śmierci towarzysza Malpelo zgłasza się na ochotnika do zbadania nieznanego dotąd korytarza kopalni, którego to zadania, z uwagi na niebezpieczeństwo zabłądzenia i śmierci głodowej, nie chce podjąć się nikt inny. Ginie bez wieści w kopalni. 
Cechy utworu.
Opowiadanie zostało opublikowane jako część tomu "Życie wśród pól". Podobnie jak w przypadku zdecydowanej większości tekstów z tego tomu, jego akcja rozgrywa się na wsi sycylijskiej, wśród zamieszkującej ją prostych chłopów. Dzieła reprezentują poetykę weryzmu. 
"Malpelo" jest opowiadaniem o silnym wydźwięku społecznym. Chociaż narrator tekstu kilkakrotnie podkreśla, że przyczyną złego traktowania bohatera jest kolor włosów i związany z nim przesąd, w lekturze opowiadania trudno oprzeć się wrażeniu, że w rzeczywistości nieszczęście Malpelo (i innych postaci) wywołane jest jego pochodzeniem i sytuacją ekonomiczną. Jest on młodocianym, najgorzej płatnym, robotnikiem kopalnianym. Położenie takich osób Verga znał dobrze z własnych obserwacji funkcjonowania kopalni na Sycylii, znał również raport ekonomisty Leopolda Franchettiego o życiu na włoskim Południu. Opowiadanie ukazuje obraz kopalni jako miejsca bezlitosnej walki o przetrwanie. Ojciec głównego bohatera ginie, wykonując pracę na akord, za zaniżone wynagrodzenie. Pracodawcy bezwzględnie dążą wyłącznie do maksymalizacji zysku, okrucieństwo jest również regułą postępowania w gronie samych górników, gdzie silniejsi prześladują słabszych. Ustawicznie szykanowany, jako słabszy, Malpelo sam zaczyna znęcać się nad jeszcze słabszym od siebie Żabą, chociaż jest do niego przywiązany i bijąc go, chce równocześnie nauczyć go zasad funkcjonowania w społeczności górników. 
W utworze silny jest wątek deterministyczny: Malpelo nie ma możliwości wyboru zawodu - został górnikiem, bo był nim również jego ojciec. Nie ma ucieczki od okrutnego świata kopalni, ulgę może przynieść jedynie śmierć. Bohater wie, dlaczego jego ojciec zginął, a jednak uważa za normalne podporządkowywanie się poleceniom kierownictwa kopalni, nie protestuje, gdy są mu wyznaczane najtrudniejsze i najbardziej niebezpieczne zadania. Brutalność i niesprawiedliwość uznaje za naturalną kolej rzeczy. Wie również, że któregoś dnia również on zginie w pracy i godzi się ze swoim losem. W finale utworu Malpelo dzieli los bohatera górniczej legendy, która zawsze budziła w nim lęk: gubi drogę w podziemnym korytarzu i nigdy nie wraca na powierzchnię. 
Opowiadanie zostało zekranizowane w 2007. Włoski reżyser Pasquale Scimeca nakręcił wówczas film pod tym samym tytułem, co utwór Vergi.

</doc>
<doc id="2727603" url="https://pl.wikipedia.org/wiki?curid=2727603" title="Mariano Friedick">
Mariano Friedick

Mariano Friedick (ur. 9 stycznia 1975 w Tarzana) – amerykański kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Mariano Friedick osiągnął w 1993 roku, kiedy został wicemistrzem świata juniorów szosowym wyścigu ze startu wspólnego. W 1994 roku wspólnie z Adamem Laurentem, Dirkiem Copelandem i Carlem Sundquistem zdobył srebrny medal w drużynowym wyścigu na dochodzenie podczas mistrzostw świata w Palermo. W tej samej konkurencji Amerykanie w składzie: Mariano Friedick, Dirk Copeland, Zachary Conrad i Matt Hamon wywalczyli brązowy medal na mistrzostwach świata w Bogocie w 1995 roku. W tym samym roku brał udział w igrzyskach panamerykańskich w Mar del Plata, zajmując drugie miejsce w szosowym wyścigu ze startu wspólnego. Friedick wystąpił także na igrzyskach olimpijskich w Atlancie w 1996 roku, gdzie wraz z kolegami był szósty, a na rozgrywanych cztery lata później igrzyskach w Sydney zajął dziesiąte miejsce zarówno drużynowo jak i indywidualnie.

</doc>
<doc id="2727605" url="https://pl.wikipedia.org/wiki?curid=2727605" title="Victorio Cieslinskas">
Victorio Cieslinskas

Víctor "Victorio" Cieslinskas Zinevicaite (ur. 27 października 1922, zm. 19 czerwca 2007) – urugwajski koszykarz pochodzenia litewskiego, brązowy medalista letnich igrzyskach olimpijskich w Helsinkach.
Cieslinskas brał udział w dwóch olimpiadach - w 1948 i w 1952. Na igrzyskach w Londynie, zdobył 15 punktów; zanotował także 14 fauli. Na następnej olimpiadzie w Helsinkach zdobył brązowy medal. Na tej imprezie wystąpił w siedmiu meczach, zdobywając dwa punkty w decydującym meczu o trzecie miejsce. W całym turnieju faulował szesnastokrotnie.

</doc>
<doc id="2727607" url="https://pl.wikipedia.org/wiki?curid=2727607" title="San Salvador (dopływ Urugwaju)">
San Salvador (dopływ Urugwaju)

San Salvador (hiszp.: Río San Salvador) – rzeka w Urugwaju w Ameryce Południowej. Całość rzeki znajduje się w departamencie Soriano
San Salvador wpływa spod Cuchilla de San Salvador w paśmie Cuchilla Grande Inferior. Płynie w kierunku zachodnim, a następnie północno-zachodnim mijając Perseverando i Dolores. Uchodzi do rzeki Urugwaj w okolicach La Lomy.
Większe prawe dopływy to Arroyo San Martín, Arroyo Maciel, Arroyo del Corralito oraz Arroyo Bizcocho, a lewe to Arroyo del Espinillo, Arroyo del Medio oraz Arroyo Olivera.

</doc>
<doc id="2727609" url="https://pl.wikipedia.org/wiki?curid=2727609" title="Tatiana Casiraghi">
Tatiana Casiraghi

Tatiana Casiraghi, z domu Santo Domingo ("Tatiana Santo Domingo Rechulski", ur. 24 listopada 1983 w Nowym Jorku) – amerykańska historyk sztuki i lingwista kolumbijskiego pochodzenia; poprzez małżeństwo z Andreą Casiraghim związana z monakijską rodziną książęcą.
Tatiana urodziła się w Nowym Jorku jako pierwsze dziecko Julio Mario Santo Domingo Bragi i jego żony, Very Rechulski.
Ukończyła studia na kierunku historia sztuki na Amerykańskim Uniwersytecie w Londynie.
W 2013 poślubiła Andreę Casiraghi, z którym ma troje dzieci: Aleksandra Casiraghi (ur. 2013), Indię Casiraghi (ur. 2015) i Maksymiliana Casiraghi (ur. 2018).
Nie posiada tytułów szlacheckich. Jest założycielką i współwłaścicielką "Muzungu Sisters". Regularnie bierze udział w oficjalnych wydarzeniach, które odbywają się w Księstwie Monako. Jest 722. człowiekiem na świecie pod względem zgromadzonego majątku ("Forbes", 2016) i najbogatszym obywatelem Księstwa Monako.
Powiązania rodzinne i edukacja.
Tatiana urodziła się 24 listopada 1983 roku w Nowym Jorku w Stanach Zjednoczonych, ale wychowywała się w Genewie w Szwajcarii.
Jej rodzicami są Julio Mario Santo Domingo Braga (ur. 1958, zm. w marcu 2009), kolumbijski przemysłowiec, i jego małżonka, Vera Rechulski, arystokratka pochodząca z brazylijskiego São Paulo.
Jej dziadkami byli ze strony ojca Julio Mario Santo Domingo Pumarejo (ur. 1923, zm. 2011), drugi na liście najbogatszych osób w Kolumbii według magazynu "Forbes" w 2011 roku oraz jego pierwsza żona, Edyala Braga.
Ma młodszego brata, Julia Maria Santo Domingo Rechulskiego.
Edukacja.
Ukończyła szkołę średnią w Paryżu, gdzie poznała rodzeństwo Casiraghich. Studiowała historię sztuki na Amerykańskim Uniwersytecie w Londynie. Jest dyplomowaną lingwistką, mówi pięcioma językami: portugalskim, hiszpańskim, włoskim, francuskim i angielskim.
Kariera zawodowa.
Członkowie rodziny Santo Domingo są właścicielami "Santo Domingo Group", firmy, który zajmuje się produkcją piwa. Założycielem browaru był dziadek Tatiany, Julio Mario Santo Domingo Pumarejo, a jednym z dziedziców jej ojciec – Julio Mario Santo Domingo Braga. Braga zmarł w 2009 roku i po śmierci Santa Dominga Pumareja w 2011 jedna szósta majątku dziadka przypadła w udziale Tatianie. Jej dwaj stryjowie, Andres i Alejandro, którzy posiadają dwukrotnie większy majątek, są regularnie uznawani za jednych z najbogatszych Amerykanów.
W 2011 w porozumieniu z Daną Alikhani, rozpoczęła działalność nazwaną "Muzungu Sisters", która zajmuje się modą, a dokładniej odzieżą ekologiczną i przyjazną dla środowiska. Jeden z ich pierwszych sklepów został otwarty w tym samym roku w Londynie. Firma posiada swoje filie w Gstaad i Los Angeles.
6 listopada 2012 w czasie gali w Madrycie "Muzungu Sisters" otrzymały nagrodę modową magazynu "Telva".
Tatiana wspiera liczne organizacje charytatywne, najczęściej Fundację Motrice, która pracuje z osobami chorymi na mózgowe porażenie dziecięce.
W marcu 2015 magazyn "Forbes" umieścił ją na 847. miejscu na liście najbogatszych ludzi na świecie. W 2016 w tym samym rankingu znalazła się na pozycji 722.
W zestawieniu "Business Insider" z dnia 3 lutego 2017 została uznana za najbogatszego obywatela Księstwa Monako, wyprzedzając księcia Alberta II i wszystkich potomków panującej rodziny książęcej.
W czerwcu 2017 marka "Muzungu Sisters" zadebiutowała ze swoją kolekcją podczas Tygodnia Mody Monte Carlo. Casiraghi i Alikhani otrzymały "Ethical Fashion Award".
W styczniu 2020 wraz z najmłodszym synem Maksymilianem wzięła udział w sesji zdjęciowej matek z dziećmi, zorganizowanej przez nowozelandzką projektantkę mody Emilię Wickstead.
Życie prywatne.
W 2010 roku zrzekła się obywatelstwa amerykańskiego, które przysługiwało jej z powodu urodzenia się na terenie Stanów Zjednoczonych.
2 lipca 2012 dwór monakijski w imieniu księżnej Hanoweru ogłosił zaręczyny Tatiany z jej wieloletnim partnerem, Andreą Casiraghim, potomkiem monakijskiej rodziny książęcej.
31 sierpnia 2013 para zawarła cywilny związek małżeński w Pałacu Książęcym w Monaco-Ville. 1 lutego 2014 miał miejsce ich ślub religijny w wierze katolickiej w kościele Rougemont w Gstaad w Szwajcarii.
21 marca 2013 w Londynie urodził się syn pary, który otrzymał imiona Aleksander Andrea Stefan. Chłopiec został wpisany do linii sukcesji monakijskiego tronu po ślubie swoich rodziców, 31 sierpnia 2013, na miejsce trzecie – za babką i ojcem.
12 kwietnia 2015 w Londynie urodziło się ich drugie dziecko, córka

</doc>
<doc id="2727610" url="https://pl.wikipedia.org/wiki?curid=2727610" title="Maximilian Beister">
Maximilian Beister

Maximilian Beister (ur. 6 września 1990 w Getyndze) – niemiecki piłkarz występujący na pozycji ofensywnego pomocnika. Od 2016 jest zawodnikiem klubu Melbourne Victory, do którego jest wypożyczony z 1. FSV Mainz 05.
Kariera.
Beister jest wychowankiem klubu Hamburger SV. Do kadry pierwszego zespołu dołączył w 2009 roku. W rozgrywkach Bundesligi zadebiutował 22 listopada 2009 roku w spotkaniu przeciwko VfL Bochum (0:1).
W latach 2010–2012 przebywał na wypożyczeniu w drugoligowej Fortunie Düsseldorf. W 2015 przeszedł do 1. FSV Mainz 05. W 2016 wypożyczono go najpierw do TSV 1860 Monachium, a następnie do Melbourne Victory.

</doc>
<doc id="2727611" url="https://pl.wikipedia.org/wiki?curid=2727611" title="Martín Acosta y Lara">
Martín Acosta y Lara

Martín Raúl Acosta y Lara Díaz (ur. 12 marca 1925, zm. 5 stycznia 2005 w Mendozie) – urugwajski koszykarz, brązowy medalista letnich igrzysk olimpijskich w Helsinkach.
Martín Acosta y Lara brał udział w dwóch olimpiadach - w 1948 i w 1952. Na igrzyskach w Londynie (gdzie jego reprezentacja zajęła piąte miejsce), wystąpił w pięciu meczach zdobywając 17 punktów (siedem fauli). Na następnej olimpiadzie w Helsinkach zdobył brązowy medal. Na tej imprezie wystąpił w siedmiu meczach, zdobywając 93 punkty. Był drugim najlepiej punktującym koszykarzem z Urugwaju (137 punktów zdobył Adesio Lombardo).
Zawodnik ten brał również udział w Mistrzostwach Świata w Koszykówce w roku 1954, gdzie razem z drużyną zajął 6. miejsce. Był trzecim najskuteczniejszym punktującym zawodnikiem z Urugwaju (zdobył 66 punktów w 9 meczach).

</doc>
<doc id="2727614" url="https://pl.wikipedia.org/wiki?curid=2727614" title="Dirk Copeland">
Dirk Copeland

Dirk Olaf Copeland (ur. 5 września 1972 w Los Angeles) – amerykański kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Dirk Copeland osiągnął w 1991 roku, kiedy zdobył srebrny medal w indywidualnym wyścigu na dochodzenie na igrzyskach panamerykańskich w Hawanie. Na igrzyskach olimpijskich w Barcelonie w 1992 roku w tej samej konkurencji był dziewiąty, a na rozgrywanych dwa lata później mistrzostwach świata w Palermo wspólnie z Adamem Laurentem, Mariano Friedickiem i Carlem Sundquistem zdobył srebrny medal. W tej konkurencji Amerykanie w składzie: Mariano Friedick, Dirk Copeland, Zachary Conrad i Matt Hamon wywalczyli też brązowy medal na mistrzostwach świata w Bogocie w 1995 roku. Copeland brał również udział w igrzyskach olimpijskich w Atlancie w 1996 roku, gdzie wraz z kolegami był szósty.

</doc>
<doc id="2727616" url="https://pl.wikipedia.org/wiki?curid=2727616" title="Wiktor Monsiorski">
Wiktor Monsiorski

Wiktor Konstanty Monsiorski (ur. 6 marca 1873 w Pińczowie, zm. 24 grudnia 1932 w Sosnowcu) – polski dziennikarz i wydawca.
Życiorys.
Syn nauczyciela Jakuba Augusta Monsiorskiego; progimnazjum ukończył w rodzinnym Pińczowie, po czym przeniósł się do gimnazjum do Warszawy, tam też podjął dalszą naukę w szkole technicznej.
Karierę zawodową w prasie rozpoczął w „Kurjerze Łódzkim” oraz w wychodzącym również w Łodzi „Rozwoju”; w roku 1906 przeniósł się do Zagłębia Dąbrowskiego, gdzie założył pismo „Głos Zagłębia” (później przekształcone w dziennik „Kurjer Zagłębia”). Podczas pracy w Łodzi i w Zagłębiu w związku z konfliktami z cenzurą Monsiorski kilkakrotnie był osadzany w carskich więzieniach w Sławkowie i w Piotrkowie. Po ostatnim aresztowaniu w 1909 i wyjściu z więzienia, 1 lutego 1910 rozpoczął wydawanie dziennika politycznego, społecznego i literackiego „Iskra”.
Po wybuchu I wojny światowej wstąpił do oddziałów obywatelskich milicji, gdzie został „dziesiętnikiem”. W 1914, wobec nieprzychylnego nastawienia wobec ruchu legionowego, został aresztowany przez zwolenników Józefa Piłsudskiego. Ponieważ okupacyjne władze pruskie uznały „Iskrę” za organ prorosyjski, zażądały od Monsiorskiego podjęcia współpracy z niemieckim wydziałem prasy. Wobec jego odmowy, w 1915 został internowany i przewieziony do obozu w Havelbergu w środkowych Niemczech. Przebywał w nim do listopada 1917 r., w czasie pobytu zachorował na gruźlicę. W tym okresie (od czerwca 1915 r.) obowiązki wydawcy „Iskry” przejął Feliks Polkowski, a następnie (od listopada 1915 r.) brat Wiktora Monsiorskiego, Ryszard.
W czasie powstań śląskich Wiktor Monsiorski udzielał schronienia uchodźcom z terenów Górnego Śląska, pomagał też w organizowaniu dla nich wsparcia, a podczas wojny polsko–bolszewickiej organizował dla polskich żołnierzy zbiórkę broni, żywności, odzieży itp.
W roku 1921 budynek drukarni gazety (dzierżawiony od Towarzystwa Kopalń Węgla „Hrabia Renard”) strawił pożar. Wydatki poniesione przez Monsiorskiego na odbudowę drukarni spowodowały, że zmuszony był sprzedać „Iskrę” Akcyjnemu Towarzystwu Drukarskiemu i Wydawniczemu. Pismo zmieniło tytuł na „Kurier Zachodni”, a Wiktor Monsiorski pełnił w nim obowiązki redaktora naczelnego. Po dalszych kilku latach odszedł z „Kuriera” i w listopadzie 1926 założył w Sosnowcu tygodnik polityczny, społeczny i literacki „Expres Zagłębia”, już 24 grudnia tego samego roku przekształcony w dziennik, jeden z najpoczytniejszych w Zagłębiu, który wychodził aż do wybuchu II wojny światowej.
Wiktor Monsiorski zmarł 24 grudnia 1932 na gruźlicę, której nabawił się w obozie podczas I wojny światowej; pochowany został na cmentarzu w Sosnowcu.

</doc>
<doc id="2727617" url="https://pl.wikipedia.org/wiki?curid=2727617" title="Enrique Baliño">
Enrique Baliño

Enrique Baliño Pavón (ur. 20 czerwca 1928, zm. 14 października 2018) – urugwajski koszykarz, brązowy medalista letnich igrzyskach olimpijskich w Helsinkach.
Enrique Baliño startował tylko na jednych igrzyskach olimpijskich – w Helsinkach, gdzie razem z reprezentacją zajął trzecie miejsce. Wystąpił w ośmiu meczach, zdobywając 72 punkty (zanotował 20 fauli). Był trzecim najskuteczniejszym koszykarzem z Urugwaju.
Baliño uczestniczył także w mistrzostwach świata w koszykówce w 1954 roku, gdzie razem z drużyną zajął 6. miejsce. Zagrawszy w 6 meczach, zdobył 18 punktów; faulował 16 razy.

</doc>
<doc id="2727620" url="https://pl.wikipedia.org/wiki?curid=2727620" title="Kłusownik (serial telewizyjny)">
Kłusownik (serial telewizyjny)

Kłusownik – polski serial telewizyjny dla młodzieży, zrealizowany w 1980 roku. Dwa lata później powstała kinowa wersja - Na tropach Bartka. Pierwowzorem obydwu produkcji była książka Jerzego Szuszki „Kłusownik o stu twarzach”.
Serial opowiada o grupie dzieci, które trafiają na wieś do stadniny koni. W tym samym czasie w okolicznych lasach grasuje kłusownik. Leśniczy, właściciel stadniny i jego pomocnicy, a także dzieci starają się odkryć, kim jest kłusownik, by uniemożliwić mu zabicie kolejnych zwierząt.

</doc>
<doc id="2727622" url="https://pl.wikipedia.org/wiki?curid=2727622" title="Zachary Conrad">
Zachary Conrad

Zachary Conrad (ur. 11 października 1975 w Fort Collins) – amerykański kolarz torowy i szosowy, brązowy medalista torowych mistrzostw świata.
Kariera.
Największym sukcesem w karierze Zachary'ego Conrada jest zdobycie wspólnie z Mariano Friedickiem, Dirkiem Copelandem i Mattem Hamonem brązowego medalu w drużynowym wyścigu na dochodzenie podczas mistrzostw świata w Bogocie w 1995 roku. W tym samym roku zdobył również mistrzostwo USA w tej konkurencji oraz zajął drugie miejsce w szosowym wyścigu Norwest Cup organizowanym w amerykańskim Minneapolis.

</doc>
<doc id="2727626" url="https://pl.wikipedia.org/wiki?curid=2727626" title="Mauzoleum Kim Ir Sena">
Mauzoleum Kim Ir Sena



</doc>
<doc id="2727627" url="https://pl.wikipedia.org/wiki?curid=2727627" title="Matt Hamon">
Matt Hamon

Matthew M. Hamon (ur. 3 września 1968 w San Francisco) – amerykański kolarz torowy i szosowy, brązowy medalista torowych mistrzostw świata.
Kariera.
Największym sukcesem w karierze Matta Hamona jest zdobycie wspólnie z Mariano Friedickiem, Dirkiem Copelandem i Zacharym Conradem brązowego medalu w drużynowym wyścigu na dochodzenie podczas mistrzostw świata w Bogocie w 1995 roku. W tym samym roku zdobył również mistrzostwo USA. Ponadto w 1992 roku zajął wraz z kolegami dziewiąte miejsce w tej konkurencji podczas igrzysk olimpijskich w Barcelonie oraz zwyciężył w klasyfikacji generalnej szosowego wyścigu Los Gatos.

</doc>
<doc id="2727635" url="https://pl.wikipedia.org/wiki?curid=2727635" title="Mistrzostwa Europy w Pływaniu 2012 – 400 m stylem zmiennym mężczyzn">
Mistrzostwa Europy w Pływaniu 2012 – 400 m stylem zmiennym mężczyzn

Wyścig na 400 metrów stylem zmiennym mężczyzn podczas Mistrzostw Europy w Pływaniu 2012 rozegrany został 27 maja. Wzięło w nim udział 31 sportowców z 19 krajów.
Wyniki.
Eliminacje.
Wyścigi eliminacyjne odbyły się 27 maja o godzinie 9:54. Do finału kwalifikowano zawodników z ośmioma najlepszymi wynikami.
Finał.
Finał odbył się 27 maja o godzinie 17:32.

</doc>
<doc id="2727637" url="https://pl.wikipedia.org/wiki?curid=2727637" title="Federico Paris">
Federico Paris

Federico Paris (ur. 9 listopada 1969 w Rho) – włoski kolarz torowy, siedmiokrotny medalista mistrzostw świata.
Kariera.
Pierwszym sukcesem w karierze Federico Parisa było zdobycie brązowego medalu mistrzostw świata juniorów w sprincie indywidualnym w 1987 roku. Dwa lata później, podczas mistrzostw świata w Lyonie wspólnie z Andreą Faccinim zdobył brązowy medal w wyścigu tandemów. W parze z Gianlucą Capitano tej samej konkurencji zwyciężył na mistrzostwach świata w Maebashi w 1990 roku oraz mistrzostwach w Walencji w 1992 roku. Złoty medal przywiózł również z mistrzostw świata w Hamar w 1993 roku, gdzie partnerował mu Roberto Chiappa. Na mistrzostwach świata w Palermo w 1994 roku zdobył dwa brązowe medale: razem z Chiappą w tandemach oraz indywidualnie w keirinie, w którym wyprzedzili go tylko Marty Nothstein z USA i Michael Hübner z NRD. Ostatni medal wywalczył na mistrzostwach świata w Bogocie w 1995 roku, gdzie ponownie był trzeci w keirinie, tym razem ulegając jedynie Francuzowi Frédéricowi Magné i Michaelowi Hübnerowi. Paris nigdy nie brał udziału w igrzyskach olimpijskich.

</doc>
<doc id="2727638" url="https://pl.wikipedia.org/wiki?curid=2727638" title="Josef Noa">
Josef Noa



</doc>
<doc id="2727644" url="https://pl.wikipedia.org/wiki?curid=2727644" title="Philip Coombs">
Philip Coombs

Philip Hall Coombs (ur. 15 sierpnia 1915 w Holyoke w stanie Massachusetts, zm. 15 lutego 2006 w Chester w stanie Connecticut) – amerykański pedagog i ekonomista, profesor ekonomii w Amherst College, dyrektor programu kształcenia w Fundacji Forda.
Życiorys.
Ukończył Amherst College oraz Uniwersytet Chicago, a następnie został wykładowcą ekonomii w Williams College. W latach 1945–1946 był doradcą ekonomicznym Biura Stabilizacji Ekonomicznej, a w latach 1947–1949 profesorem ekonomii w Amherst College. Od 1961 do 1962 roku był zastępcą sekretarza stanu USA ds. Edukacji i Kultury. W latach 1963–1968 dyrektor Instytutu Planowania Oświaty w UNESCO w Paryżu (IIEP), a od 1969 roku był kierownikiem badań w tym instytucie. Od 1970 do przejścia na emeryturę w 1992 roku był wiceprezesem, a później przewodniczącym Organizacji Współpracy Gospodarczej i Rozwoju.
Dorobek naukowy.
Zainteresowania naukowe Coombsa dotyczyły głównie funkcjonowania systemów oświaty w skali międzynarodowej oraz ekonomiki oświaty. Swoje poglądy na te zagadnienia przedstawił m.in. w publikacjach: "The Fourth Dimension of Foreign Policy" (1964), "Education and Foreign Aid" (1965), "The World Educational Crisis – A System's Analysis" (1968), "Managing Educational Costs" (1972), "New Paths to Learning for Rural Children and Youth" (1973), "Education for Rural Development" (1975), "Wprowadzenie do psychologii matematycznej" (współautor, 1970, wydanie polskie, 1977).
Pozostałe prace:

</doc>
<doc id="2727654" url="https://pl.wikipedia.org/wiki?curid=2727654" title="Curt Harnett">
Curt Harnett

Curtis Melvin "Curt" Harnett (ur. 14 maja 1965 w Toronto) – kanadyjski kolarz torowy, trzykrotny medalista olimpijski oraz dwukrotny medalista mistrzostw świata.
Kariera.
Pierwszy sukces w karierze Curt Harnett osiągnął w 1984 roku, kiedy zdobył srebrny medal w wyścigu na 1 km podczas igrzysk olimpijskich w Los Angeles. W wyścigu tym wyprzedził go jedynie reprezentant RFN Fredy Schmidtke, a trzecie miejsce zajął Fabrice Colas z Francji. Trzy lata później wystąpił na igrzyskach panamerykańskich w Indianapolis, gdzie zwyciężył na 1 km, a w sprincie indywidualnym zajął trzecie miejsce. Na igrzyskach olimpijskich w Seulu w 1988 roku w wyścigu na 1 km był jedenasty, a w sprincie odpadł już w kwalifikacjach, jednak na mistrzostwach świata w Maebashi w 1990 roku zdobył srebrny medal w sprincie, przegrywając tylko z Billem Huckiem z NRD. W tym samym roku zajął także drugie miejsce w sprincie podczas igrzysk Wspólnoty Narodów w Auckland. Igrzyska w Barcelonie w 1992 roku przyniosły mu kolejny medal w sprincie, tym razem brązowy - na podium stanęli jeszcze Niemiec Jens Fiedler i Australijczyk Gary Neiwand. W swej koronnej konkurencji Kanadyjczyk zdobył jeszcze srebrne medale na igrzyskach Wspólnoty Narodów w Victorii w 1994 roku i mistrzostwach świata w Bogocie w 1995 roku, a na rozgrywanych w 1996 roku igrzyskach olimpijskich w Atlancie był trzeci za Jensem Fiedlerem i Martym Nothsteinem z USA.

</doc>
<doc id="2727655" url="https://pl.wikipedia.org/wiki?curid=2727655" title="Mihails Tāls">
Mihails Tāls



</doc>
<doc id="2727657" url="https://pl.wikipedia.org/wiki?curid=2727657" title="Vishnu Vardhan">
Vishnu Vardhan

Vishnu Vardhan, znany jako J. Vishnuvardhan (ur. 27 lipca 1987 w Secunderabadzie) – indyjski tenisista, reprezentant kraju w Pucharze Davisa, medalista igrzysk azjatyckich, olimpijczyk z Londynu (2012).
Kariera zawodowa.
Vardhan uzyskał status profesjonalny w 2008 roku.
Nigdy nie brał udziału w zawodach wielkoszlemowych. W rozgrywkach z serii ATP Challenger Tour zwyciężył w ośmiu turniejach gry podwójnej. Najwyższe – 262. miejsce w rankingu singlowym osiągnął podczas notowania 10 września 2012. 16 lipca 2018 zanotował 92. pozycję w deblu, co było jego najwyższą lokatą.
Reprezentuje Indie w Pucharze Davisa od 2011 roku, kiedy to zagrał w 1 meczu singlowym. Jego przeciwnikiem był Kei Nishikori, z którym przegrał 5:7, 3:6, 3:6.
W 2010 roku podczas igrzysk azjatyckich w Kantonie zdobył dwa medale – w grze mieszanej (srebro) i w grze drużynowej (brąz).
W 2012 roku zagrał w grze pojedynczej i podwójnej igrzysk olimpijskich w Londynie. Z turnieju singlowego odpadł w 1. rundzie, natomiast w zawodach deblowych dotarł do 2. rundy, w parze z Leanderem Paesem.

</doc>
<doc id="2727661" url="https://pl.wikipedia.org/wiki?curid=2727661" title="Irina Levitina">
Irina Levitina



</doc>
<doc id="2727663" url="https://pl.wikipedia.org/wiki?curid=2727663" title="Popielnik (roślina)">
Popielnik (roślina)



</doc>
<doc id="2727664" url="https://pl.wikipedia.org/wiki?curid=2727664" title="Dzielnica Zamkowa w Poznaniu">
Dzielnica Zamkowa w Poznaniu



</doc>
<doc id="2727670" url="https://pl.wikipedia.org/wiki?curid=2727670" title="Ranga taksonomiczna">
Ranga taksonomiczna



</doc>
<doc id="2727675" url="https://pl.wikipedia.org/wiki?curid=2727675" title="Annika Wiel Fredén">
Annika Wiel Fredén

Annika Sofia Wiel Fredén (ur. 21 sierpnia 1978 w Alingsås) – szwedzka piłkarka ręczna, reprezentantka kraju grająca na pozycji prawoskrzydłowej. Wicemistrzyni Europy 2010. Obecnie występuje w BK Heid.

</doc>
<doc id="2727678" url="https://pl.wikipedia.org/wiki?curid=2727678" title="Karol Rzyski">
Karol Rzyski

Karol Rzyski (ur. 1885 w Krąplewie, zm. 12 kwietnia 1956 w Poznaniu) – profesor, nauczyciel.
Dyplom doktora otrzymał w 1926 na wydziale humanistycznym Uniwersytetu Poznańskiego.
Uczył w Liceum im. Karola Marcinkowskiego w Poznaniu. Wykładał język angielski, francuski i niemiecki przed II wojną światową oraz w latach 1945-1950.
Od 1938 był członkiem Towarzystwa Miłośników Miasta Poznania. Należał również do Poznańskiego Towarzystwa Przyjaciół Nauk.

</doc>
<doc id="2727679" url="https://pl.wikipedia.org/wiki?curid=2727679" title="38 Dywizjon Artylerii">
38 Dywizjon Artylerii

Dywizjony artylerii Wojska Polskiego noszące numer 38:

</doc>
<doc id="2727680" url="https://pl.wikipedia.org/wiki?curid=2727680" title="Tim O’Shannessey">
Tim O’Shannessey

Timothy Leo „Tim” O’Shannessey (ur. 14 czerwca 1972 w Burnie) – australijski kolarz torowy, brązowy medalista olimpijski oraz trzykrotny medalista mistrzostw świata.
Kariera.
Pierwszy sukces w karierze Tim O’Shannessey osiągnął w 1990 roku, kiedy na mistrzostwach świata juniorów zdobył srebrny medal w indywidualnym wyścigu na dochodzenie, a w drużynie był trzeci. Na rozgrywanych trzy lata później mistrzostwach świata w Hamar wspólnie z Brettem Aitkenem, Stuartem O’Gradym i Billym Shearsbym wywalczył złoty medal w drużynowym wyścigu na dochodzenie. Na igrzyskach Wspólnoty Narodów w Victorii w 1994 roku Australijczycy także zdobyli złoto, a indywidualnie O’Shannessey był trzeci w wyścigu na 1 km. W tym samym roku razem z Aitkenem, O’Gradym i Bradleyem McGee zdobył drużynowo brązowy medal podczas mistrzostw świata w Palermo. W tej samej konkurencji wywalczył ponadto złoty medal na mistrzostwach świata w Bogocie w 1995 roku (razem z O’Gradym, Bradleyem McGee i Rodneyem McGee) oraz brązowy na igrzyskach olimpijskich w Atlancie w 1996 roku, Australijczycy wystąpili w składzie: Brett Aitken, Bradley McGee, Stuart O’Grady, Timothy O’Shannessey i Dean Woods.

</doc>
<doc id="2727682" url="https://pl.wikipedia.org/wiki?curid=2727682" title="46 Dywizjon Artylerii">
46 Dywizjon Artylerii

Dywizjony artylerii Wojska Polskiego noszące numer 46:
Wyposażona w działa przeciwlotnicze S-60

</doc>
<doc id="2727684" url="https://pl.wikipedia.org/wiki?curid=2727684" title="39 Dywizjon Artylerii">
39 Dywizjon Artylerii

Dywizjony artylerii Wojska Polskiego noszące numer 39:

</doc>
<doc id="2727685" url="https://pl.wikipedia.org/wiki?curid=2727685" title="Tilapia rostrata">
Tilapia rostrata



</doc>
<doc id="2727686" url="https://pl.wikipedia.org/wiki?curid=2727686" title="Haplochromis rostratus">
Haplochromis rostratus



</doc>
<doc id="2727687" url="https://pl.wikipedia.org/wiki?curid=2727687" title="Therese Islas Helgesson">
Therese Islas Helgesson

Therese Sara Magdalena Islas Helgesson (ur. 22 lipca 1983 w Sztokholmie), szwedzka piłkarka ręczna, reprezentantka kraju grająca na pozycji rozgrywającej. Wicemistrzyni Europy 2010. Obecnie we francuskim Toulon Saint Cyr Var Handball.

</doc>
<doc id="2727688" url="https://pl.wikipedia.org/wiki?curid=2727688" title="Haplochromis macrorhynchus">
Haplochromis macrorhynchus



</doc>
<doc id="2727689" url="https://pl.wikipedia.org/wiki?curid=2727689" title="Cyrtocara rostrata">
Cyrtocara rostrata



</doc>
<doc id="2727691" url="https://pl.wikipedia.org/wiki?curid=2727691" title="Henryk (woda mineralna)">
Henryk (woda mineralna)

Henryk – naturalna lecznicza woda mineralna (szczawa wodorowęglanowo - chlorkowo - sodowa, borowa) wydobywana w Wysowej-Zdroju ze źródła o tej samej nazwie (ujęcie W-11). Nazwa wody pochodzi od znawcy Karpat i ich wód mineralnych, badacza rejonu Wysowej, geologa, profesora AGH Henryka Świdzińskiego. Właścicielem marki jest Uzdrowisko Wysowa S.A..
Skład mineralny.
Najważniejsze składniki występujące w Henryku
Suma składników stałych wynosi 5225,6 mg/dm3
Woda jest nasycona dwutlenkiem węgla pochodzącym z procesów pomagmowych związanych z wypiętrzaniem Karpat.
Zastosowanie.
Henryk polecany jest w następujących chorobach:
Przeciwwskazania:
Dostępność.
Obecnie Henryk sprzedawany jest bezpośrednio ze źródła w Pijalni Wód Mineralnych w Wysowej-Zdroju oraz w sklepach w następujących opakowaniach:

</doc>
<doc id="2727693" url="https://pl.wikipedia.org/wiki?curid=2727693" title="Stowarzyszenie Opiekuńcze im. św. Franciszka z Asyżu">
Stowarzyszenie Opiekuńcze im. św. Franciszka z Asyżu

Stowarzyszenie Opiekuńcze im. św. Franciszka z Asyżu – polska organizacja pozarządowa działająca w Bytomiu od roku 1992. Zasadnicza działalność Stowarzyszenia związana jest ze wspieraniem dzieci ubogich wywodzących się z rodzin dysfunkcyjnych. W tym celu prowadzona jest świetlica środowiskowa „Promyk nadziei”, która jest miejscem spotkań dla dzieci, ich rodzin oraz wszystkich osób potrzebujących różnorodnego wsparcia.
Do celów statutowych Stowarzyszenia należą:

</doc>
<doc id="2727694" url="https://pl.wikipedia.org/wiki?curid=2727694" title="Finansowanie społecznościowe">
Finansowanie społecznościowe

Finansowanie społecznościowe () – forma finansowania różnego rodzaju projektów przez społeczność, która jest lub zostanie wokół tych projektów zorganizowana. Przedsięwzięcie jest w takim przypadku finansowane poprzez dużą liczbę drobnych, jednorazowych wpłat dokonywanych przez osoby zainteresowane projektem. Upowszechnienie się Internetu pozwala na łatwe informowanie o projektach i tworzenie wokół nich społeczności, co przyczyniło się do rozwoju zjawiska crowdfundingu. Określenie to jest zwykle używane w odniesieniu do zbiórek prowadzonych na stworzonych w tym celu platformach internetowych, rzadziej także przy pomocy serwisów społecznościowych lub blogów.
Zgodnie z przedstawioną definicją przez K. Króla w "Finansowaniu społecznościowym jako źródle finansowania przedsiębiorstw w Polsce" – „crowdfunding to rodzaj gromadzenia i alokacji kapitału przekazywanego na rzecz rozwoju określonego przedsięwzięcia w zamian za określone świadczenie zwrotne, który angażuje szerokie grono dawców kapitału, charakteryzuje się wykorzystaniem technologii teleinformatycznych oraz niższą barierą wejścia i lepszymi warunkami transakcyjnymi, niż ogólnodostępne na rynku”.
W Polsce działa Polskie Towarzystwo Crowdfundingu, które promuje określenie „finansowanie społecznościowe” jako polską nazwę dla zjawiska crowdfundingu, oraz którego celem jest kształtowanie otoczenia prawnego i gospodarczego tak, aby umożliwić powszechny dostęp do finansowania społecznościowego jako źródła kapitału w Polsce.
Historia.
Prototypem crowdfundingu była subskrypcja, popularna w XVIII, a nawet jeszcze XIX wieku. Kompozytor proponował zakup utworu zamożnym melomanom, i kiedy zgromadził wystarczającą liczbę subskrybentów, co dawało gwarancję, że utwór nie przyniesie strat, podejmował się druku. Dzięki subskrypcji ukazywały się najwcześniejsze utwory Beethovena. Późniejsze publikował już wydawca na własny koszt, płacąc kompozytorowi honorarium.
Za kolebkę nowoczesnego crowdfundingu uznaje się Stany Zjednoczone Ameryki. W roku 1997 amerykańscy fani brytyjskiej grupy rockowej Marillion w wyniku przeprowadzonej w internecie kampanii zebrali 60 tysięcy dolarów na sfinansowanie trasy koncertowej tegoż zespołu po Stanach Zjednoczonych. W późniejszym okresie zespół Marillion wykorzystał tę metodę finansowania przy tworzeniu albumów „Anoraknophobia”, „Marbles” i „Happiness Is the Road”.
W roku 2000 powstał portal ArtistShare.net – pierwsza platforma internetowa umożliwiająca muzykom finansowanie twórczości poprzez internetową zbiórkę środków od swoich fanów. Następne tego typu platformy powstają w 2006 i 2009 roku (Sellaband i Pledge Music). W roku 2008 powstał serwis Indiegogo, na którym możliwe było już finansowanie różnego rodzaju projektów, zaś w 2009 roku powstała platforma Kickstarter, największy obecnie i najbardziej znany portal crowdfundingowy na świecie. Od roku 2010 crowdfundingowe platformy internetowe zaczęły powstawać także w Europie.
Różnica między crowdfundingiem a zbiórkami publicznymi.
Mechanizm crowdfundingu zakłada wynagrodzenie przez projektodawcę osób wpłacających pieniądze na rzecz projektu, w formie wcześniej ustalonej. W przypadku zbiórki publicznej wpłacający są darczyńcami i nie otrzymują nic w zamian. Granica między obiema formami finansowania jest dość płynna. W crowdfundingu zdarzają się formy wynagrodzenia fundatorów mające charakter symboliczny. Z drugiej strony nietrudno sobie wyobrazić zbiórkę publiczną na cel społecznie użyteczny, z którego korzyści będą czerpać także darczyńcy. 27 sierpnia 2013 Rada Ministrów zaakceptowała projekt ustawy o zbiórkach publicznych, który przewiduje, iż nie będą wymagały one zezwolenia, a jedynie zgłoszenia na specjalnym portalu internetowym. Pierwszego kwietnia 2014 roku Prezydent Bronisław Komorowski podpisał ustawę o prowadzeniu zbiórek publicznych.
W świetle polskiego prawa crowdfunding można stosować w formie opartej na darowiznach, przedsprzedaży, pożyczkach, sprzedaży udziałów w spółkach z ograniczoną odpowiedzialnością oraz oferty publicznej sprzedaży akcji spółek akcyjnych.
Formy wynagrodzenia.
Jedną z form wynagradzania społeczności finansującej projekt jest przyszły udział w zyskach z projektu, bądź udział (współwłasność) w samym projekcie. Ten rodzaj crowdfundingu, zwany też crowdfundingiem udziałowym, jest coraz częściej wykorzystywany do finansowania startupów i jest w tym przypadku formą inwestycji. Drugą formą nagrody jest oferowanie wpłacającym produktu, którego wyprodukowanie będzie możliwe dzięki prowadzonej zbiórce, jest więc to forma przedsprzedaży. Mechanizm ten z powodzeniem wykorzystują muzycy, pozyskując w ten sposób środki na opłacenie studia nagraniowego i wydanie nowego albumu.
Projektodawca nie musi ograniczać się do wyżej wymienionych form wynagrodzenia dla członków społeczności finansującej projekt. Może ono przyjmować formę nagród rzeczowych czy świadczenia usługi na rzecz wpłacających lub innych form wynagrodzeń. Przykładem jest społecznościowe finansowanie produkcji filmowych, gdzie zależnie od wysokości wpłat nagrodą może być wymienienie nazwiska w napisach końcowych, udział w pokazie przedpremierowym, płyta DVD z filmem, udział w zdjęciach w charakterze statysty, aż po udział w zyskach z dystrybucji filmu. Crowdfunding może przybierać także formę pożyczki społecznościowej. Wtedy to wynagrodzeniem społeczności (pożyczkodawców) są określone w umowie odsetki.
Rodzaje finansowanych projektów.
Projektem może być dowolne przedsięwzięcie biznesowe, kulturalne, naukowe czy społeczne.
W biznesie będzie nim zarówno założenie nowej firmy, jak i rozwinięcie nowej działalności w ramach już istniejącej, realizacja konkretnego zlecenia, odnowienie parku maszynowego czy wprowadzenie na rynek nowego produktu lub usługi.
Projektami finansowanymi przez społeczności mogą być także produkcje filmowe i muzyczne, badania naukowe, tworzenie oprogramowania komputerowego bądź serwisów internetowych, organizacja imprez masowych, budowy obiektów użyteczności publicznej czy nawet kampanie wyborcze.
Sytuacja prawna.
Crowdfunding jest w większości krajów prawnie nieuregulowany. Pierwszą próbę prawnego uregulowania crowdfundingu podjął prezydent Stanów Zjednoczonych Ameryki Barack Obama, podpisując 5 kwietnia 2012 roku ustawę o nazwie "JOBS Act" i wchodzącą w jej skład Crowdfunding Act. W Polsce prace nad odpowiednimi uregulowaniami prawnymi zapowiedział Minister Administracji i Cyfryzacji Michał Boni. Poparcie dla rozwoju tego mechanizmu na terenie Unii Europejskiej zadeklarował komisarz Michel Barnier.
Crowdfunding w Polsce.
Do największych polskich firm crowdfundingowych w 2016 r. należały platformy PolakPotrafi.pl, Wspieram.to, OdpalProjekt.pl i Zrzutka.pl.

</doc>
<doc id="2727697" url="https://pl.wikipedia.org/wiki?curid=2727697" title="Gabriella Kain">
Gabriella Kain

Gabriella Kain (ur. 25 marca 1981 w Skövde), szwedzka piłkarka ręczna, reprezentantka kraju grająca na pozycji bramkarki. Wicemistrzyni Europy 2010. Obecnie w GuldBageren Ligaen, w drużynie KIF Vejen.

</doc>
<doc id="2727698" url="https://pl.wikipedia.org/wiki?curid=2727698" title="Wideografia Madonny">
Wideografia Madonny

Artykuł przedstawia dyskografię amerykańskiej piosenkarki Madonny w zakresie wydawnictw wideo. Od czasu debiutu fonograficznego w 1982 roku Madonna wydała 71 teledysków, 10 albumów koncertowych, 4 kompilacje, 2 boks sety, 2 filmy dokumentalne, 4 wydawnictwa promocyjne i 5 singli wideo.

</doc>
<doc id="2727699" url="https://pl.wikipedia.org/wiki?curid=2727699" title="Ricardo Rodriguez (piłkarz)">
Ricardo Rodriguez (piłkarz)



</doc>
<doc id="2727700" url="https://pl.wikipedia.org/wiki?curid=2727700" title="Walter i Reimar Horten">
Walter i Reimar Horten



</doc>
<doc id="2727701" url="https://pl.wikipedia.org/wiki?curid=2727701" title="Rodney McGee">
Rodney McGee

Rodney McGee (ur. 11 marca 1974 w Blacktown) – australijski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Rodney McGee osiągnął w 1991 roku, kiedy na mistrzostwach świata juniorów zdobył brązowy medal w drużynowym wyścigu na dochodzenie. Rok później powtórzył ten wynik w tej samej kategorii wiekowej. W 1994 roku wystartował na mistrzostwach świata w Palermo, gdzie wspólnie z Timem O’Shannesseym, Brettem Aitkenem i Stuartem O’Gradym zdobył brązowy medal w drużynowym wyścigu na dochodzenie. Ponadto podczas mistrzostw świata w Bogocie w 1995 roku Australijczycy w składzie: Bradley McGee, Stuart O’Grady, Rodney McGee i Tim O’Shannessey zdobyli złoty medal w tej konkurencji. McGee wygrał także parę lokalnych wyścigów szosowych, a w 2004 roku został wicemistrzem kraju w madisonie. Nigdy nie startował na igrzyskach olimpijskich.

</doc>
<doc id="2727703" url="https://pl.wikipedia.org/wiki?curid=2727703" title="Arroyo Grande (lewy dopływ Río Negro)">
Arroyo Grande (lewy dopływ Río Negro)

Arroyo Grande – rzeka w Urugwaju w Ameryce Południowej. Lewy dopływ Rio Negro.
Źródła rzeki znajdują się w paśmie Cuchilla Grande Inferior na północ od Ismael Cortinas, skąd płynie na północ. Stanowi granicę między departamentami Soriano i Flores.
Zobacz też.
Arroyo Grande -prawy dopływ tej samej rzeki (Río Negro).

</doc>
<doc id="2727705" url="https://pl.wikipedia.org/wiki?curid=2727705" title="Pablo Brenes">
Pablo Brenes

Pablo Andres Brenes Quesada (ur. 4 sierpnia 1982) – kostarykański piłkarz występujący na pozycji pomocnika.
Kariera klubowa.
Brenes karierę rozpoczynał w 2001 roku w zespole Municipal Pérez Zeledón. Spędził tam 3 lata, a w 2004 roku podpisał kontrakt z amerykańskim MetroStars. W MLS zadebiutował 12 czerwca 2004 roku w przegranym 1:3 pojedynku z Houston Dynamo. W sezonie 2004 w barwach MetroStars rozegrał 14 spotkań.
Na początku 2005 roku Brenes wrócił do Kostaryki, gdzie został graczem klubu Deportivo Saprissa. W tym samym roku zdobył z nim Ligę Mistrzów CONCACAF. Po tym sukcesie przeniósł się do amerykańskiego Realu Salt Lake. Nie zagrał tam jednak w żadnym meczu.
W styczniu 2006 roku Brenes ponownie przeszedł do Deportivo Saprissa. W sezonach 2005/2006 oraz 2006/2007 zdobył z nim mistrzostwo Kostaryki, a w sezonie 2007/2008 mistrzostwo faz Invierno oraz Verano. W 2008 roku odszedł do Brujas FC. W sezonie 2009/2010 wywalczył z nim mistrzostwo fazy Invierno. Na początku 2011 roku przeniósł się do CS Cartaginés.
Kariera reprezentacyjna.
W 2004 roku Brenes znalazł się w drużynie na Letnie Igrzyska Olimpijskie, zakończone przez piłkarzy Kostaryki na ćwierćfinale. W reprezentacji Kostaryki zadebiutował w 2005 roku. W 2009 roku został powołany do kadry na Złoty Puchar CONCACAF. Zagrał na nim w meczach z Salwadorem (1:2), Gwadelupą (5:1) oraz Meksykiem (1:1, 3:5 w rzutach karnych). Z tamtego turnieju Kostaryka odpadła w półfinale.

</doc>
<doc id="2727710" url="https://pl.wikipedia.org/wiki?curid=2727710" title="Rai Radio Due">
Rai Radio Due



</doc>
<doc id="2727711" url="https://pl.wikipedia.org/wiki?curid=2727711" title="Pielęgniarstwo psychiatryczne">
Pielęgniarstwo psychiatryczne

Pielęgniarstwo psychiatryczne lub zdrowia psychicznego – specjalność pielęgniarstwa skupiająca się na opiece nad osobami w każdym wieku, dotkniętymi chorobami psychicznymi lub zaburzeniami zdrowia psychicznego, takimi jak schizofrenia, choroba afektywna dwubiegunowa, psychoza, depresja lub demencja. Pielęgniarki i pielęgniarze pracujący w tym obszarze przechodzą więcej szkoleń w zakresie terapii psychologicznych, budowania przymierza terapeutycznego, radzenia sobie z trudnymi przejawami zachowań oraz podawania leków psychiatrycznych.
Relacja terapeutyczna.
Podobnie jak inne dziedziny praktyki pielęgniarskiej, pielęgniarstwo zdrowia psychicznego również opiera się na określonych modelach pielęgniarstwa, wykorzystuje plany opieki pielęgniarskiej i stawia sobie za cel całościową troskę o pacjenta. Jednak pielęgniarstwo psychiatryczne szczególny nacisk kładzie na rozwój relacji terapeutycznej, czy też sojuszu terapeutycznego. W praktyce oznacza to, że zadaniem pielęgniarki/pielęgniarza jest angażowanie się w opiekę nad pacjentem na zasadzie pozytywnej współpracy. Umożliwia to pacjentowi dotarcie do wnętrza swojej osobowości, co z kolei może służyć jako wzmocnienie pozostałych sposobów leczenia jakimi objęty jest dany pacjent.
Do najważniejszych zadań pielęgniarki psychiatrycznej/pielęgniarza psychiatrycznego należy utrzymywanie pozytywnej relacji terapeutycznej z pacjentem w otoczeniu klinicznym. Fundamentalne założenia opieki zdrowia psychicznego ukierunkowane są na relacje interpersonalne, a także interakcje między specjalistami a odbiorcami ich usług. Opieka nad osobami z zaburzeniami psychicznymi wymaga zarówno wzmożonej obecności personelu jak i chęci niesienia wsparcia. Pielęgniarki o zaawansowanej praktyce, Fiona Dziopa (psycholog, licencjonowana pielęgniarka) oraz Kathy Ahern (doktor pielęgniarstwa, pielęgniarka) zdefiniowały dziewięć kluczowych aspektów zdrowia psychicznego istotnych w praktyce pielęgniarstwa psychiatrycznego. Obejmują one: zrozumienie i empatię, indywidualizm, służenie wsparciem, obecność i dostępność, autentyczność, propagowanie zasad równości, okazywanie szacunku, wyznaczanie wyraźnych granic oraz okazywanie pacjentowi samoświadomości.
Okazywane przez pielęgniarki i pielęgniarzy psychiatrycznych zrozumienie i empatia wzmacniają w pacjentach poczucie równowagi psychicznej. Zrozumienie jest niezwykle ważne, ponieważ pozwala pacjentowi czuć się kimś ważnym. Pacjenci powinni być zachęcani do wyrażania myśli i okazywania emocji bez poczucia winy, osądów czy lekceważenia. Świadomość bycia ważnym jest bardzo istotna w ustrukturyzowanym społeczeństwie, które niejednokrotnie piętnuje ludzi z zaburzeniami psychicznymi ze względu na ich przypadłość. Wzmacnianie w pacjentach poczucia ważności, pozwala im zbliżyć się do stanu normalności w jakim żyli przed chorobą. W obliczu intensywnych ataków o podłożu osobistym, pielęgniarki i pielęgniarze psychiatryczni powinni starać się zachować w sobie chęć i umiejętność zrozumienia pacjenta. Kwestią kluczowej wagi jest zdolność szybkiego interpretowania negatywnych zachowań i postawienie się w sytuacji pacjenta. Znaczący czynnik stanowi również zaangażowanie, zwłaszcza kiedy pacjenci oczekują od personelu pielęgniarskiego zrozumienia nawet wówczas, gdy sami nie są w stanie werbalizować swoich potrzeb. Dzięki zrozumieniu ze strony pielęgniarki/pielęgniarza psychiatrycznego, szanse pacjenta na poprawę zdrowia oraz efektywność leczenia znacznie rosną. 
Zindywidualizowana opieka staje się bezcenna kiedy personel pielęgniarski musi poznać swoich pacjentów. Aby zbliżyć się do podopiecznych pielęgniarki i pielęgniarze muszą postrzegać ich jako indywidualne jednostki, żyjące także w realiach poza chorobą psychiczną. Jest to warunek konieczny w kreowaniu poczucia własnej wartości osób dotkniętych chorobą oraz szacunku do nich. Aby móc w pełni zaakceptować pacjenta jako odrębną jednostkę, personel psychiatryczny nie powinien kierować się subiektywnymi wartościami, ideologiami czy też wcześniejszym wyobrażeniem na temat osób z zaburzeniami psychicznymi. Natomiast indywidualne potrzeby pacjentów zaspokaja się „naginając” zasady standardowej interwencji i diagnostyki, co, zdaniem pielęgniarskiego personelu psychiatrycznego wymaga interpretacji reguł jednostkowych oraz umiejętności oszacowania ryzyka związanego z odchodzeniem od nich.
Do utrzymania pomyślnych relacji terapeutycznych pomiędzy pielęgniarkami/pielęgniarzami oraz pacjentami niezbędne jest pozytywne wsparcie. Istnieje wiele sposobów i rozmaitych metod wspierania pacjentów. Drobne czynności takie jak wspólne zakupy, czytanie prasy czy uczestnictwo w posiłkach, mogą w istotny sposób poprawić jakość niesionej pomocy. Dodatkowo służyć można wsparciem fizycznym, czego odzwierciedleniem jest dotyk. Zdaniem pacjentów drobne gesty, takie jak przytulenie czy położenie dłoni na ramieniu, okazywane wobec nich przez pielęgniarski personel psychiatryczny buduje poczucie więzi. W badaniu Berga i Hallberga, pielęgniarki i pielęgniarze psychiatryczni/ zdrowia psychicznego opisują element relacji zawodowej jakim jest podnoszenie na duchu poprzez trzymanie pacjenta za rękę. Z kolei pacjenci cierpiący na depresję opisuję odczucie ulgi kiedy pielęgniarka/pielęgniarz psychiatryczny ich obejmuje. Dotyk ma na celu pocieszenie i ukojenie pacjentów, naturalnie tych którzy chcą korzystać z tego typu doznań i dzielić się swoimi emocjami z personelem pielęgniarskim.
W celu zapewnienia pacjentom większego komfortu, personel medyczny powinien być bardziej dostępny, a tym samym bardziej otwarty na różnorodne poziomy relacji interpersonalnych. Tego typu relacje osobiste nie tylko podnoszą pacjentów na duchu, ale także gwarantują dyskrecję. Poświęcanie czasu pacjentom i spędzanie go w sposób wartościowy przynosi ogromne korzyści. Dzięki temu, że personel jest dla nich dostępny przez określony czas, pacjenci otwierają się i ujawniają zdarzenia z życia osobistego, co z kolei pozwala pielęgniarkom/ pielęgniarzom psychiatrycznym lepiej zrozumieć każdą z opowiadanych im historii. Dzięki temu personel medyczny jest w stanie zachować bezstronność i wyzbyć się uprzedzeń. Połączenie obecności i dostępności umożliwia budowanie relacji empirycznych, które w następstwie mogą tłumić negatywne emocje jakich doświadczają pacjenci. 
Szczerość i autentyczność powinny wynikać z wewnętrznych przekonań i być okazywane przez personel pielęgniarski w sposób niewymuszony. Szczerość, naturalność i autentyczność pielęgniarzy i pielęgniarek opiekujących się pacjentami z dysfunkcjami o podłożu psychiatrycznym to podstawa udanej interakcji. W swoim artykule na temat newralgicznych aspektów relacji terapeutycznej Welch podkreśla istotę postępowania przez psychiatryczny personel pielęgniarski w zgodzie ze swoimi wartościami i przekonaniami. Zgodnie z ową koncepcją także O’brien stwierdza, że o autentyczności decyduje konsekwencja i wiarygodność zarówno w zakresie punktualności jak i cech charakteru. Schafer i Peternelj-Taylor natomiast uważają, że o autentyczności pielęgniarek i pielęgniarzy psychiatrycznych decyduje poziom spójności między przejawianymi przez nich zachowaniami werbalnymi a niewerbalnymi. Podobnie zdaniem Scanlona autentyczność wyraża się poprzez realizację zamierzonych zadań. Dzielenie się przez personel pielęgniarski informacjami na swój temat, czyli chociażby opowiadanie o swoich doświadczeniach życiowych, stanowi kluczowy element otwartości i uczciwości. Jest to również niezwykle istoty czynnik dla rozwoju związku terapeutycznego, ponieważ z miarę zacieśniania się relacji z personelem pacjenci stają się niechętni do udzielania informacji jeżeli odnoszą wrażenie, że relacja ta jest zbyt jednostronna. Wielu autorów jest zdania, że prawdziwe emocje, takie jak płacz, szczera reakcja oraz bezpośrednia rozmowa ułatwiają nawiązywanie i podtrzymywanie uczciwej i otwartej relacji terapeutycznej. Przyjaźń nawiązana w ramach relacji terapeutycznej różni się jednak od przyjaźni zawieranych w typowo społecznych realiach, ponieważ ta pierwsza ma charakter asymetryczny. Podstawowe pojęcie autentyczności skupia się na byciu wiernym swoim własnym wypowiedziom. Pielęgniarki i pielęgniarze, których słowa nie idą w parze z czynami, nie zaskarbią sobie zaufania pacjentów.
Do zbudowania pomyślnej relacji terapeutycznej niezbędne jest ugruntowanie pozytywnej współzależności pomiędzy pielęgniarką/pielęgniarzem a pacjentem. Kreowanie wizerunku pacjenta, który uwłacza jego pozycji w otoczeniu klinicznym zaburza bowiem sojusz terapeutyczny. Podczas gdy pacjenci do wyzdrowienia potrzebują wsparcia pielęgniarskiego personelu psychiatrycznego, ta druga grupa potrzebuje swoich podopiecznych, aby móc rozwijać swoje umiejętności i wzbogacać doświadczenie. Pielęgniarski personel psychiatryczny ma przede wszystkim odgrywać rolę członka zespołu lub osoby ułatwiającej przebieg relacji, a nie rolę lidera. Wspierając w pacjentach poczucie kontroli i zaangażowania, pielęgniarki i pielęgniarze psychiatryczni wzmacniają także ich poczucie niezależności. Dążenie do samodzielnej kontroli określonych sytuacji nie powinno zatem leżeć w naturze personelu pielęgniarskiego. Interakcje oparte na równych zasadach budowane są wówczas, kiedy pielęgniarki i pielęgniarze psychiatryczni rozmawiają ze swoimi podopiecznymi w cztery oczy. Uczestnictwo w czynnościach, które nie stawiają danej osoby w pozycji dominującej wobec innych, takich jak omawianie podobnych zainteresowań czy wspólne jedzenie lunchu, zachowuje pożądany balans w relacji profesjonalista - pacjent. Tego typu podłoże relacji może ponadto stworzyć „iluzję wyboru”, dając pacjentowi pewnego rodzaju opcje, nawet jeżeli są one ograniczone lub przypisane wyłącznie do danej zamkniętej struktury. 
Aby rozwijać wysokiej jakości relacje terapeutyczne, pielęgniarski personel psychiatryczny powinien sprawić by pacjenci czuli się ważni i szanowani. Do okazywania szacunku i wykształcenia w chorych wartościowego i godnego uwagi wizerunku ich samych, niezbędna jest akceptacja ich wad i przewinień, a także problemów z jakimi się oni zmagają. 
Granice są bardzo istotne zarówno dla dobra podopiecznych jak i pielęgniarek/pielęgniarzy psychiatrycznych/ zdrowia psychicznego, ponieważ pozwalają podtrzymywać funkcjonalną relację terapeutyczną. Wyznaczanie granic stanowi swego rodzaju barierę, która chroni pacjenta przed przejawami krępujących zachowań i daje mu poczucie samokontroli i bezpieczeństwa. Wyznaczanie granic jest pomocne również dla personelu psychiatrycznego, ponieważ technika ta, poprzez ochronę stabilności osobistej jednostki zapobiega „wypaleniu”; ugruntowując tym samym wysokiej jakości relacje międzyludzkie.
Pielęgniarki i pielęgniarze psychiatryczni powinni dostrzegać własne słabości, aby rozwijać się zawodowo. Niezbędna wiedza w zakresie humanistycznych, podstawowych ludzkich wartości oraz znajomość samego siebie pogłębia zrozumienie własnej osobowości. [19] Różnorodność typów osobowości wpływa na sposób w jaki personel psychiatryczny reaguje na zachowania podopiecznych. Zatem im większą samoświadomość wykazuje personel, tym większa jest jego wiedza na temat odpowiedniego podejścia do pacjenta. Zdolności interpersonalne niezbędne do budowania więzi z podopiecznymi są nabywane poprzez uczenie się o sobie samym. Stwierdzono, że kontrola kliniczna umożliwia pielęgniarkom i pielęgniarzom refleksję nad ich relacjami z pacjentami oraz wspiera doskonalenie własnych umiejętności klinicznych oraz odbudowywanie skomplikowanych relacji. Ponadto przemyślenia i uwagi wyrażane przez personel psychiatryczny w ramach kontroli klinicznej pomocne są w kształtowaniu ich samoświadomości. 
Historia.
Historia psychiatrii i pielęgniarstwa psychiatrycznego, mimo że w znacznym stopniu niespójna, sięga już czasów starożytnych myślicieli. Marcus Tullius Cicero jako pierwszy stworzył kwestionariusz przeznaczony dla osób zaburzonych psychicznie wykorzystując do tego celu dane biograficzne ułatwiające ustalenie odpowiedniego trybu leczenia i opieki psychologicznej. 
Pierwsze znane ośrodki psychiatryczne powstały w VIII wieku na Bliskim Wschodzie. W celu stawiania diagnozy i określania sposobu leczenia średniowieczni muzułmańscy lekarze oraz ich personel opierali się na obserwacjach klinicznych. 
W trzynastym wieku w średniowiecznej Europie szpitale psychiatryczne były budowane po to, aby zapewniać dach na głową osobom chorym psychicznie. Nie było tam jednak żadnych pielęgniarek ani pielęgniarzy służących pomocą, a samo leczenie również zapewniane było sporadycznie. Obiekty tego typu pełniły raczej funkcję zakwaterowania dla psychicznie chorych. 
W czasach apogeum chrześcijaństwa w Europie, w szpitalach dla osób z zaburzeniami psychicznymi wierzono w uzdrawiającą moc interwencji religijnych. Osoby psychicznie chore łączono w pary z ich „duchowymi przyjaciółmi”, co miało pomagać im ponownie zjednoczyć się ze społeczeństwem. Nadrzędnym zadaniem owych towarzyszy było oferowanie przyjaznej pomocy osobom zaburzonym oraz budowanie z nimi bliskich relacji duchowych. Obecnie, funkcję takich duchowych przyjaciół przypisuje się pierwszym współczesnym pielęgniarkom i pielęgniarzom psychiatrycznym.
W erze kolonialnej w Stanach Zjednoczonych niektórzy osadnicy wdrażali praktyki pielęgniarskie w obrębie danej społeczności. Jednostki zaburzone psychicznie, które uznane zostały za groźne dla otoczenia, wtrącane były do więzienia lub zamykane w klatkach, gdzie pozostawały pod opieką i na utrzymaniu opiekunów środowiskowych. Bardziej zamożni osadnicy przetrzymywali swoich psychicznie chorych krewnych na strychach lub w piwnicach, a do opieki nad nimi zatrudniali opiekunów środowiskowych lub personel pielęgniarski. W innych społecznościach, chorzy psychicznie byli sprzedawani na licytacjach jako niewolnicy do prac fizycznych. Innych chorych zmuszano natomiast do opuszczania miasta. W miarę wzrostu liczebnego populacji osadniczych, nieformalne formy opieki społecznej zaczęły zawodzić, a w ich miejsce zaczęto zakładać niewielkie placówki. 
W 1752 roku w szpitalu Pennsylvania Hospital otwarty został pierwszy „oddział szpitalny dla obłąkanych”, który podjął próbę leczenia psychicznie chorych. Personel wykorzystywał tam najnowocześniejsze w owym czasie techniki, takie jak: przeczyszczanie, upuszczenia krwi, oparzenia skóry czy terapia szokowa. Ogólnie, personel opiekujący się chorymi w przytułkach wyznawał zasadę traktowania ich z szacunkiem. Wierzono, że jeżeli pacjenci traktowani będą jak ludzie rozsądni, tak właśnie będą postępować; jeżeli natomiast obdarzy się ich zaufaniem, wówczas rzadko będą go nadużywać.
Lata dziewięćdziesiąte osiemnastego wieku to początki moralnego podejścia do leczenia osób z zaburzeniami psychicznymi. Koncepcja bezpiecznego azylu, zaproponowana przez Phillipe’a Pinela oraz Williama Tuke’a, oferowała ochronę i opiekę w zakładach przeznaczonych dla pacjentów, którzy wcześniej padli ofiarą nadużyć lub niewolnictwa. W Stanach Zjednoczonych, Dorothea Dix przyczyniła się do otwarcia 32 stanowych przytułków sprawujących wysokiej jakości opiekę nad osobami chorymi. Dix odpowiadała również za zespół Pielęgniarzy Armii Unii, zajmujący się zarówno żołnierzami Unii jak i Konfederacji w czasie amerykańskiej wojny secesyjnej. Mimo że ruch ten był niezwykle obiecujący, personelowi, pielęgniarzom i pielęgniarkom często zarzucano nadużycia oraz zaniedbania wobec pacjentów, a także próby izolowania ich od rodzin.
Oficjalne uznanie psychiatrii jako nowoczesnej i usankcjonowanej dziedziny medycyny nastąpiło w roku 1808. W Europie, jednym z głównych orędowników pielęgniarstwa psychiatrycznego, jako formy wsparcia lekarzy psychiatrów, był Dr. William Ellis. To właśnie on wystąpił z propozycją większych wynagrodzeń dla „opiekunów osób chorych psychicznie”, a także prowadzenia odpowiednich szkoleń, które przyciągałyby do tego zawodu godnych szacunku i inteligentnych ludzi. W swojej rozprawie o zdrowiu psychicznym z 1836 zatytułowanej Treatise on Insanity (Traktat o niepoczytalności) Ellis otwarcie twierdzi, że ugruntowana praktyka pielęgniarska działa uspokajająco na pacjentów z depresją i przywraca nadzieję osobom, które ją utraciły. Mimo to pielęgniarstwo psychiatryczne nie zostało w Stanach Zjednoczonych sformalizowane aż do roku 1882, kiedy to Linda Richards założyła uczelnię wyższą Boston City College. Był to pierwszy ośrodek edukacyjny, który powstał specjalnie z myślą o szkoleniach dla pielęgniarzy i pielęgniarek pracujących w obszarze opieki psychiatrycznej. Rozbieżność pomiędzy ugruntowaniem się psychiatrii jako dziedziny nauki a uznaniem roli przeszkolonego personelu pielęgniarskiego w tej sferze medycznej w dużej mierze wynikało z dziewiętnastowiecznego podejścia, które wyraźnie sprzeciwiało się szkoleniu kobiet do pracy w obszarze medycyny.
W 1913 roku Uniwersytet im. Johna Hopkinsa był pierwszą uczelnią o profilu pielęgniarskim, której ogólny program nauczania obejmował szkolenie z zakresu pielęgniarstwa psychiatrycznego. Pierwszy podręcznik do nauki pielęgniarstwa psychiatrycznego zatytułowany Nursing Mental Diseases (Pielęgniarstwo Chorób Psychicznych) autorstwa Harriet Bailey opublikowany został jednak dopiero w 1920 roku. Z kolei w roku 1950 krajowa liga pielęgniarstwa (National League for Nursing) nałożyła na wszystkie szkoły pielęgniarskie obowiązek uwzględnienia doświadczenia klinicznego w zakresie psychiatrii jako warunek uzyskania krajowej akredytacji. Pierwsze pielęgniarki psychiatryczne pracowały w bardzo trudnych warunkach. Przeludnienie, niewystarczająca liczba personelu oraz niedostateczne zasoby sprawiały, że długotrwała opieka musiała być świadczona niemal nieustannie. Dodatkowym utrudnieniem była rosnąca liczba pacjentów, która do końca XIX wieku wzrosła drastycznie. W rezultacie, związki zawodowe wzmogły starania o lepsze płace i krótszy wymiar czasu pracy. Zakładano też wielkie przytułki, które były w stanie przyjąć pod opiekę niezliczone rzesze chorych, jak na przykład słynny ośrodek psychiatryczny Kings Park Psychiatric Center na Long Island, Nowy Jork. W szczytowym okresie, w latach pięćdziesiątych dwudziestego wieku, odnotowano tam ponad 33 000 pacjentów, przez co ośrodek potrzebował nawet własnej elektrowni. Pielęgniarze i pielęgniarki niejednokrotnie określani byli mianem „towarzyszy”, co miało podkreślić bardziej humanitarne podejście do opieki. W tym okresie personel zajmował się głównie utrzymywaniem obiektu w czystości oraz zaprowadzaniem porządku w relacjach między pacjentami. Wykonywano także polecenia lekarzy.
W 1963 roku, na mocy wspólnotowej ustawy o zdrowiu psychicznym (Community Mental Health Act), prezydent John F. Kennedy przyspieszył trend zmierzający do deinstytucjonalizacji. Z racji coraz szerszej dostępności leków psychiatrycznych pozwalających chorym prowadzić niezależne życie oraz wysokich kosztów utrzymania przytułków zaczęto zamykać wiele instytucji psychiatrycznych. Opieka pielęgniarska stała się dzięki temu bardziej osobista i holistyczna. W latach sześćdziesiątych dwudziestego wieku zakres obowiązków pełnionych przez pielęgniarki i pielęgniarzy rozszerzył się, dzięki czemu można było także rozwinąć zakres usług ambulatoryjnych o pomoc psychologiczną, konsultacje, wypisywanie recept, a także diagnozowanie i leczenie chorób psychicznych.
Pierwszy rozbudowany standard opieki został stworzony przez dział psychiatryczny Amerykańskiego Stowarzyszenia Pielęgniarek (ANA) w roku 1973. Standard ten określał zakres obowiązków pielęgniarek i pielęgniarzy oraz oczekiwań wobec jakości świadczonych przez nich usług.
Diagnostyka.
Pojęcie zdrowia psychicznego obejmuje szeroki zakres informacji na temat danej osoby, w tym samopoczucie, sposób zachowania oraz funkcjonowania. Ten pojedynczy aspekt osobowości nie może być zmierzony lub w prosty sposób odnotowany, daje jednak możliwość wykreowania globalnego obrazu poprzez zebranie informacji zarówno subiektywnych jak i obiektywnych, które następnie służą głębszej analizie rzeczywistego stanu zdrowia psychicznego oraz samopoczucia danej osoby. Poniżej znajduje się kilka wytycznych, które warto wziąć pod uwagę przy identyfikacji stanu zdrowia psychicznego pacjenta, planowaniu interwencji i tworzeniu całościowej oceny zdrowia psychicznego dla specjalizacji pielęgniarskiej:
Interwencje.
Interwencje pielęgniarskie można podzielić na następujące kategorie:
Interwencje fizyczne i biologiczne
Leki psychiatryczne stanowią bardzo często stosowaną interwencję. Wielu pielęgniarzy i wiele pielęgniarek zajmujących się osobami z zaburzeniami zdrowia psychicznego podaje pacjentom leki zarówno w formie doustnej (np. tabletki lub płyny) jak i w postaci zastrzyków domięśniowych. Wykwalifikowany dyplomowany personel pielęgniarski w niektórych krajach na świecie może wypisywać recepty na leki. Zajmuje się także obserwacją potencjalnych efektów ubocznych stosowania danych leków, a wykorzystując diagnostykę podejmuje działania w zakresie odpowiedniego trybu leczenia. Ponadto personel pielęgniarski udziela informacji na temat leków, aby pacjenci mający taką możliwość mogli świadomie podejmować decyzje dotyczące sposobu ich leczenia, posiłkując się najlepszą dostępną wiedzą zaczerpniętą z dokumentacji medycznej. 
Pielęgniarki i pielęgniarze psychiatryczni niejednokrotnie angażowani są w leczenie terapią elektrowstrząsami (z ang. ECT). Asystują oni przy przygotowaniu tejże terapii oraz procesie rekonwalescencji pacjenta, u którego ją zastosowano (uwzględnia to także podawanie znieczulenia). Terapie elektrowstrząsami stosowane są w bardzo niewielkiej liczbie przypadków i tylko wówczas, gdy wyczerpane zostaną wszystkie inne metody leczenia. W przybliżeniu 85% osób, u których stosuje się terapię ECT cierpi na poważną depresję będącą wskazaniem do tego typu leczenia. Pozostali pacjenci zmagają się z innymi zaburzeniami psychicznymi, takimi jak choroby schizoafektywne, mania lub schizofrenia.
Podobnie jak personel pielęgniarski innej specjalności, pielęgniarze i pielęgniarki zajmujący się osobami z zaburzeniami zdrowia psychicznego interweniują w zakresie potrzeb fizycznych pacjentów. Ma to na celu zagwarantowanie odpowiedniego poziomu higieny osobistej, odżywienia, snu itp. chorych. Personel zajmuje się również wszelkimi niedogodnościami związanymi z zachwianiem powyższych sfer życiowych. 
Interwencje psychospołeczne
Interwencje psychospołeczne są stosowane przez personel pielęgniarski w otoczeniu klinicznym w coraz szerszym zakresie. Zaliczają się do nich interwencje psychoterapeutyczne takie jak terapia kognitywno-behawioralna, terapia rodzinna. W węższym zakresie stosuje się interwencje takie jak terapia środowiskowa lub podejście psychodynamiczne. Terapie tego typu mogą być zastosowane do szerokiej gamy problemów, jak chociażby psychozy, depresja czy stany lękowe. Pielęgniarki i pielęgniarze pracują z podopiecznymi przez wyznaczony okres i stosują określone metody psychologiczne. Ma to na celu zaznajomienie chorych z technikami, które mogą oni potem wykorzystać w toku rekonwalescencji lub w celu radzenia sobie z potencjalnymi sytuacjami kryzysowymi związanymi z ich zdrowiem psychicznym w przyszłości. W praktyce interwencje te stosowane są w połączeniu z lekami psychiatrycznymi. Interwencje psychospołeczne bazują na praktyce popartej materiałami dowodowymi, dlatego też techniki te często kierują się ustalonymi wytycznymi odnoszącymi się do wcześniejszych skutecznych działań w zakresie badań pielęgniarskich. Pojawiają się jednak opinie krytyczne, zgodnie z którymi [28] praktyka dowodowa skupia się głównie na badaniach ilościowych, a powinna odzwierciedlać również podejście jakościowe, które stawia sobie za cel interpretację ludzkich doświadczeń.
Podstawą tego podejścia jest traktowanie choroby psychicznej lub dolegliwości na tym podłożu jako kryzysu duchowego. Interwencje duchowe koncentrują się na rozwijaniu w danej osobie poczucia sensu, celu i nadziei w doświadczeniu życiowym, które jest aktualnie jej udziałem. [29] Interwencje duchowe polegają na wysłuchaniu historii i przeżyć pacjentów oraz wspieraniu ich w nawiązaniu kontaktu z Bogiem lub siłą wyższą, na przykład poprzez medytację lub modlitwę. Doświadczenie to może mieć charakter religijny, bądź świecki, zależnie od indywidualnych potrzeb duchowych jednostki. Interwencje duchowe, podobnie jak psychospołeczne, podkreślają istotę zaangażowania, jednakże te pierwsze skupiają się raczej na trosce i „byciu” z pacjentem w czasie kryzysu, a nie na podejmowaniu interwencji i próbach „naprawiania” problemu. Interwencje duchowe opierają się zazwyczaj na badaniach jakościowych i mają pewne cechy wspólne z humanistycznym podejściem do psychoterapii.
Organizacja opieki zdrowia psychicznego.
Pielęgniarki i pielęgniarze zajmujący się osobami z zaburzeniami na tle psychicznym pracują w różnorodnych szpitalach i placówkach środowiskowych.
Ogólnie, chorzy, którzy doświadczają kryzysu – co oznacza, że stanowią bezpośrednie zagrożenie dla samych siebie lub otoczenia – są kierowani do szpitala. Istnieje również możliwość hospitalizacji na okres krótszego intensywnego leczenia lub opiekę doraźną. Mimo zmian w polityce zdrowia psychicznego w wielu krajach, które zdecydowały się zlikwidować szpitale psychiatryczne, oraz znacznego skrócenia czasu hospitalizacji pacjentów, w szpitalach nadal pracuje wielu pielęgniarzy i wiele pielęgniarek. 
Pielęgniarki Środowiskowe/pielęgniarze środowiskowi specjalizujący się w zdrowiu psychicznym opiekują się chorymi w ich domach (zarządzanie przypadkami) i często podkreślają ogromne znaczenie działań propagujących zdrowie psychiczne. Pracują oni również w ośrodkach rehabilitacyjnych, w których pacjenci powracają do zdrowia po epizodach kryzysowych, i których celem jest włączenie ich do społeczeństwa oraz powrót do niezależnego funkcjonowania. Pielęgniarki i pielęgniarze tej specjalności często określani są mianem środowiskowych pielęgniarek/pielęgniarzy psychiatrycznych (zachowano pojęcie psychiatryczny, jednakże jest ono stopniowo zastępowane określeniem Środowiskowej Pielęgniarki/Środowiskowego Pielęgniarza Zdrowia Psychicznego (Community Mental Health Nurse lub CMHN)).
Pielęgniarze i pielęgniarki zdrowia psychicznego pracują także w psychiatrii sądowej głównie z osobami, które zmagają się z problemami psychicznymi i dopuściły się przestępstw. Sądowy personel pielęgniarski do spraw zdrowia psychicznego pracuje w więzieniach dla dorosłych, w ośrodkach dla młodocianych przestępców, szpitalach o średnim i wysokim stopniu ochrony. Nierzadko też zajmuje się osobami, które wyszły z więzienia lub ze szpitala i wymagają stałego wsparcia psychologicznego. 
Osoby bardziej zaawansowane wiekowo, bardziej narażone na demencję, zazwyczaj leczone w izolacji od ludzi młodych. Tak zwane Admiral Nurses to wyspecjalizowany personel pielęgniarski zajmujący się osobami cierpiącymi na demencję. Pielęgniarze i pielęgniarki tej specjalizacji pracują w danej społeczności, z rodzinami, opiekunami i innymi osobami służącymi wsparciem dla osób z demencją. Model pielęgniarstwa dedykowanego tej przypadłości powstał w wyniku doświadczeń opiekunów rodzinnych. Nadrzędna rola tego typu pielęgniarzy i pielęgniarek to współpraca z opiekunami rodzinnymi. Ponadto personel ten udziela praktycznych porad, wsparcia emocjonalnego i informacji; wykorzystuje swoje umiejętności, przekazuje wiedzę i organizuje szkolenia z zakresu opieki nad osobami z demencją. Nierzadko też świadczy usługi konsultingowe dla profesjonalistów pracujących z osobami cierpiącymi na demencję oraz promuje najlepsze praktyki skupiające się na leczeniu konkretnej jednostki dotkniętej demencją. 
Pielęgniarze i pielęgniarki zdrowia psychicznego mogą również specjalizować się w obszarach takich jak rehabilitacja osób uzależnionych od alkoholu i narkotyków lub zdrowie psychiczne dzieci i młodzieży.
Polska, Wielka Brytania, Irlandia, Stany Zjednoczone i Kanada.
Specjalistką w dziedzinie pielęgniarstwa psychiatrycznego zostaje w Polsce dyplomowana pielęgniarka, która ukończyła kurs specjalizacyjny (trwający od 18 do 24 miesięcy) zakończony egzaminem państwowym. Krótsza forma kształcenia podyplomowego to kurs kwalifikacyjny (nie może być on krótszy niż 3 miesiące i nie dłuższy niż 6 miesięcy). Ukończenie kursu lub specjalizacji skutkuje pozyskaniem kwalifikacji do udzielania określonych świadczeń zdrowotnych wchodzących w zakres danej dziedziny pielęgniarstwa lub dziedziny mającej zastosowanie w ochronie zdrowia.
Dyplomowana pielęgniarka psychiatryczna/dyplomowany pielęgniarz psychiatryczny to we wszystkich czterech zachodnich prowincjach odrębna specjalizacja. Pielęgniarze i pielęgniarki tej specjalności określani są skrótowo jako „RPN” (z ang. registered psychiatric nurse). We Wschodniej Kanadzie stosowany jest amerykański model pielęgniarstwa psychiatrycznego. 
W Irlandii, pielęgniarze i pielęgniarki zdrowia psychicznego przechodzą czteroletni program kończący się uzyskaniem dyplomu uniwersyteckiego. Osoby kształcące się na kursach zawodowych, chcące podnieść swój status edukacyjny, mogą robić także kursy podyplomowe i uzyskać bardziej specjalistyczny dyplom akademicki.
W Wielkiej Brytanii i Irlandii pojęcie pielęgniarka psychiatryczna/pielęgniarz psychiatryczny zostało w znacznej mierze zastąpione terminem pielęgniarka/pielęgniarz zdrowia psychicznego. Personel pielęgniarski zdrowia psychicznego, podobnie jak personel pielęgniarski innych specjalności, przechodzi 3-4 letni program szkoleniowy, kończący się uzyskaniem dyplomu szkoły zawodowej lub wyższej uczelni. Tutaj jednak większa część szkolenia koncentruje się na opiece nad pacjentami z problemami o podłożu psychicznym. 
W Ameryce Północnej wyróżnić można trzy stopnie pielęgniarstwa psychiatrycznego.
Pielęgniarki/pielęgniarze psychiatryczni z tytułem doktora (Doktor PhD, Doktor Nauk Medycznych w zakresie Pielęgniarstwa DNSc, Doktor Edukacji EdD) bardzo często pracują w placówkach medycznych, zajmują się nauczaniem, prowadzą badania lub pełnią funkcje administratorów w szpitalach, agencjach lub szkołach pielęgniarstwa.

</doc>
<doc id="2727713" url="https://pl.wikipedia.org/wiki?curid=2727713" title="Maciej Gołembiowski">
Maciej Gołembiowski

Maciej Flawiusz Gołembiowski (ur. 12 lutego 1948, zm. 7 października 1999 w Toruniu) – polski historyk, archiwista.
Życiorys.
Urodził się w rodzinie nauczycielskiej, maturę zdał w Złotowie w 1966 r., studia historyczne na Uniwersytecie Mikołaja Kopernika w Toruniu ukończył w 1971 r. Po studiach rozpoczął pracę w Archiwum Państwowym w Toruniu, gdzie porządkował m.in. Akta budowlane miasta Torunia i akta notariuszy.
Od 1973 r. pracował w Zakładzie Archiwistyki Instytutu Historii i Archiwistyki UMK, gdzie prowadził badania nad informacją naukową, której problematykę wprowadził do polskiej archiwistyki. W 1981 otrzymał tytuł doktora na podstawie rozprawy pt. "System informacji archiwalnej" (wyd. 1985). Artykuły z zakresu informacji naukowej publikował m.in. w „Archeionie”, był także współautorem wydawnictw źródłowych. Brał udział w pracach zespołu NDAP „Informatyka i archiwa”. 
Działał w licznych towarzystwach naukowych, a także w Stowarzyszeniu Archiwistów Polskich oraz (od 1981) w NSZZ Solidarność. 
Był żonaty z Danutą, z którą miał syna Marcina. Został pochowany na cmentarzu św. Jerzego.

</doc>
<doc id="2727714" url="https://pl.wikipedia.org/wiki?curid=2727714" title="Giń, stworze, giń!">
Giń, stworze, giń!

Giń, stworze, giń! – film z roku 1965 w reżyserii Daniela Hallera, luźno oparty na opowiadaniu H.P. Lovecrafta pt. "Kolor z przestworzy".
Fabuła.
Amerykański naukowiec Stephen Reinhart (Nick Adams) wyrusza w podróż, żeby odwiedzić rodzinę swojej narzeczonej. Po drodze znajduje spalony teren i olbrzymi krater. Stephen zauważa, że mieszkańcy okolicy najwyraźniej boją się rodziny, do której zmierza. Okazuje się, że w okolicy spadł radioaktywny meteoryt, który ojciec narzeczonej Stephena, Nahum Witley (Boris Karloff), trzyma w piwnicy i wykorzystuje jego promieniowanie, żeby uzyskiwać zmutowane rośliny i zwierzęta. Promieniowanie jednak powoduje mutacje też u ludzi.

</doc>
<doc id="2727715" url="https://pl.wikipedia.org/wiki?curid=2727715" title="Arroyo Grande (prawy dopływ Río Negro)">
Arroyo Grande (prawy dopływ Río Negro)

Arroyo Grande – potok w Urugwaju w Ameryce Południowej. Prawy dopływ Rio Negro.
Źródła rzeki znajdują się w paśmie Cuchilla de Haedo na pograniczu departamentów: Paysandú i Río Negro. Płynie na południowy wschód, przepływając przez Paso de los Melizos i pod drogą krajową Ruta 3. Uchodzi do Rio Negro w pobliżu ujścia innej rzeki: Arroyo Don Esteban Grande.
Zobacz też.
Arroyo Grande - lewy dopływ tej samej rzeki (Río Negro).

</doc>
<doc id="2727717" url="https://pl.wikipedia.org/wiki?curid=2727717" title="Nexus 7">
Nexus 7

Nexus 7 – tablet firmy Google oparty na systemie Android, wyprodukowany przez ASUS. Jest pierwszym tabletem z serii Nexus. Został zaprezentowany 27 czerwca 2012 roku podczas Google I/O.
Opis urządzenia.
System operacyjny.
Nexus 7 został wydany z systemem Android w wersji 4.1 "Jelly Bean", ale może zostać zaktualizowany do wersji 5.0 "Lollipop". Tablet używa interfejsu podobnego do tego ze smartfonów, jednak m.in. menu i powiadomienia zostały przystosowane do większego ekranu. Ponadto – przynajmniej do Android 4.4 – tylko tablety mogą posiadać różne profile użytkowników.

</doc>
<doc id="2727719" url="https://pl.wikipedia.org/wiki?curid=2727719" title="Gertruda saska (1030 - 1113)">
Gertruda saska (1030 - 1113)



</doc>
<doc id="2727721" url="https://pl.wikipedia.org/wiki?curid=2727721" title="Pop 'Til You Drop">
Pop 'Til You Drop



</doc>
<doc id="2727723" url="https://pl.wikipedia.org/wiki?curid=2727723" title="Antonio Silvestre Moya">
Antonio Silvestre Moya



</doc>
<doc id="2727724" url="https://pl.wikipedia.org/wiki?curid=2727724" title="Janusz Piasny">
Janusz Piasny

Janusz Piasny (ur. 17 kwietnia 1930 w Dachowej, zm. 14 października 1997 w Poznaniu) – polski ekonomista, pedagog, nauczyciel akademicki, profesor nauk ekonomicznych, rektor Akademii Ekonomicznej w Poznaniu (1980–1986).
Życiorys.
W 1935 jego rodzina osiedliła się w Poznaniu, skąd podczas II wojny światowej zostali wysiedleni do Skarżysko-Kamiennej. Podczas wojny Janusz Piasny uczestniczył w tajnym nauczaniu, następnie uczęszczał do gimnazjum w Śremie. Zdał małą maturę. Uczył się w Państwowym Liceum Pedagogicznym w Krotoszynie.
Był członkiem ZMP, od 1955 PZPR. W 1954 ożenił się z Barbarą Kleniewską, z którą miał dwie córki: Ewę (1955) i Beatę (1957).
Od 1949 uczył w szkole na Głuszynie w Poznaniu. W 1950 został kierownikiem Wydziału w Komendzie ZHP w Poznaniu. Jednocześnie studiował na Akademii Handlowej (Wyższej Szkole Ekonomicznej). W 1954 uzyskał tytuł magistra, pracę doktorską obronił w 1960, habilitował się w 1968. W 1972 został mu nadany tytuł naukowy profesora zwyczajnego.
Od 1975 był w Komitecie Nauk Ekonomicznych Polskiej Akademii Nauk. W latach 1980–1986 pełnił funkcję rektora Akademii Ekonomicznej w Poznaniu.
Opublikował 110 opracowań naukowych, w tym 9 monografii.
Został pochowany na Cmentarzu przy ul. Głuszyna w Poznaniu.

</doc>
<doc id="2727726" url="https://pl.wikipedia.org/wiki?curid=2727726" title="Alfonso Sebastiá Vinals">
Alfonso Sebastiá Vinals



</doc>
<doc id="2727728" url="https://pl.wikipedia.org/wiki?curid=2727728" title="Francisco Sendra Ivars">
Francisco Sendra Ivars



</doc>
<doc id="2727729" url="https://pl.wikipedia.org/wiki?curid=2727729" title="Félix Yuste Cava">
Félix Yuste Cava



</doc>
<doc id="2727730" url="https://pl.wikipedia.org/wiki?curid=2727730" title="Francisco Ibáñez Ibáñez">
Francisco Ibáñez Ibáñez



</doc>
<doc id="2727731" url="https://pl.wikipedia.org/wiki?curid=2727731" title="Lista walk o bokserskie mistrzostwo świata w wadze muszej">
Lista walk o bokserskie mistrzostwo świata w wadze muszej

Zestawienie walk o bokserskie mistrzostwo świata wagi muszej "(flyweight)" zawodowców. Ujęte zostały pojedynki najważniejszych czynnych organizacji boksu zawodowego (WBO, WBA, WBC, IBF i IBO) oraz historycznych (NBA, NYSAC i IBU).

</doc>
<doc id="2727733" url="https://pl.wikipedia.org/wiki?curid=2727733" title="Moron biały">
Moron biały

Moron biały ("Morone americana") – gatunek ryby okoniokształtnej z rodziny moronowatych (Moronidae), opisywany wcześniej pod nazwą "Roccus americanus", od której wywodzą się inne polskie nazwy zwyczajowe: skalnik biały i rokiel srebrzysty. Poławiany, głównie sportowo.
W 2018 został uznany jednym z gatunków inwazyjnych stanowiących największe zagrożenie dla bioróżnorodności i ekosystemów w Europie.
Występowanie.
Słone bagna, przybrzeżne wody słodkie i słone wschodniego wybrzeża Ameryki Północnej: od rzeki świętego Wawrzyńca i Jeziora Ontario na północy do Północnej Karoliny na południu i Nowej Szkocji na wschodzie.
Cechy charakterystyczne.
Srebrzystobiała barwa, niekiedy o ciemniejszym odcieniu w zależności od środowiska i wielkości ciała. Długość ciała do 49,5 cm. Masa do 2,2 kg.
Rozmnażanie.
Samica w czasie tarła trwającego około tygodnia składa do 140 tys. jaj, które zapładniane są zwykle przez kilku samców. Młode osobniki wylęgają się po sześciu dniach od zapłodnienia.
Znaczenie gospodarcze.
Poławiana gospodarczo na niewielką skalę. Połowy sportowe tego gatunku są dobrze rozwinięte u wybrzeży Karoliny i Wirginii. Mięso morona białego jest cenione ze względu na smak. Spożywane świeże. Moron biały jest spotykany w dużych akwariach.

</doc>
<doc id="2727737" url="https://pl.wikipedia.org/wiki?curid=2727737" title="Paratilapia retrodens">
Paratilapia retrodens



</doc>
<doc id="2727740" url="https://pl.wikipedia.org/wiki?curid=2727740" title="Występy polskich klubów w Pucharze Zdobywców Pucharów">
Występy polskich klubów w Pucharze Zdobywców Pucharów



</doc>
<doc id="2727742" url="https://pl.wikipedia.org/wiki?curid=2727742" title="Występy polskich klubów w Pucharze Intertoto">
Występy polskich klubów w Pucharze Intertoto

Puchar Intertoto 1961–2008.
Legenda:

</doc>
<doc id="2727744" url="https://pl.wikipedia.org/wiki?curid=2727744" title="Paul Hisao Yasuda">
Paul Hisao Yasuda

 – japoński duchowny rzymskokatolicki, w latach 1978–1997 arcybiskup metropolita Osaki. 
Życiorys.
Święcenia kapłańskie przyjął 21 maja 1955 roku. 5 lutego 1970 papież Paweł VI mianował go biskupem pomocniczym Osaki ze stolicą tytularną Tucci. Sakry udzielił mu 21 marca 1970 abp Bruno Wüstenberg, ówczesny pronuncjusz apostolski w Japonii. 15 listopada 1978 został awansowany na arcybiskupa metropolitę Osaki. W grudniu 1996 osiągnął biskupi wiek emerytalny (75 lat) i zgodnie z prawem kanonicznym przesłał do Watykanu rezygnację, która została przyjęta z dniem 10 maja 1997. Od tego czasu pozostawał arcybiskupem seniorem.

</doc>
<doc id="2727745" url="https://pl.wikipedia.org/wiki?curid=2727745" title="Chrystus przed Kajfaszem">
Chrystus przed Kajfaszem



</doc>
<doc id="2727746" url="https://pl.wikipedia.org/wiki?curid=2727746" title="Droga na Golgotę (fresk Giotta)">
Droga na Golgotę (fresk Giotta)

Droga na Golgotę – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, rodziców Marii oraz Chrystusa.
Temat drogi krzyżowej został zaczerpnięty z Nowego Testamentu. Fresk jest w złej kondycji, kolory wyblakły ale twarze postaci zachowały się w dobrym stanie. Scena rozgrywa się przed bramą Jerozolimską, tę samą którą przedstawiono we fresku "Wjazd do Jerozolimy". Jezus niesie krzyż a za nim idzie tłum wśród których można rozpoznać sylwetkę Kajfasza z fresku pt. "Chrystus przed Kajfaszem" w czerwonym płaszczu. Za mężczyznami idzie tłum lamentujących kobiet w wśród nich Maria, matka Chrystusa.

</doc>
<doc id="2727749" url="https://pl.wikipedia.org/wiki?curid=2727749" title="Urugwaj na Letnich Igrzyskach Olimpijskich 1928">
Urugwaj na Letnich Igrzyskach Olimpijskich 1928

Urugwaj na Letnich Igrzyskach Olimpijskich 1928 reprezentowało 22 zawodników (22 mężczyzn). Był to 2. start reprezentacji Urugwaju na letnich igrzyskach olimpijskich.
Skład kadry.
Piłka nożna.
Reprezentacja Urugwaju w piłce nożnej podczas Igrzysk w Amsterdamie wystąpiła w składzie: José Leandro Andrade, Juan Peregrino Anselmo, Pedro Arispe, Juan Arremón, Venancio Bartibás, Fausto Batignani, René Borjas, Antonio Cámpolo, Adhemar Canavesi, Héctor Castro, José Pedro Cea, Lorenzo Fernández, Roberto Figueroa, Álvaro Gestido, Andrés Mazali, Ángel Melogno, José Nasazzi, Pedro Petrone, Juan Píriz, Héctor Scarone, Domingo Tejera, Santos Urdinarán. Urugwajscy piłkarze drugi raz z rzędu sięgnęli po mistrzostwo olimpijskie. W finale natrafili na Reprezentację Argentyny. Finał musiał zostać powtórzony, gdyż w finałowym meczu z 10 czerwca nie padło rozstrzygnięcie i po dogrywce padł remis 1–1. Ponieważ ówcześnie nie rozgrywano jeszcze konkursu rzutów karnych, spotkanie zostało rozegrane ponownie. Trzy dni później Urugwajczycy pokonali Argentyńczyków 2–1.

</doc>
<doc id="2727753" url="https://pl.wikipedia.org/wiki?curid=2727753" title="Pablo Lemoine">
Pablo Lemoine

Pablo Lemoine (ur. 1 marca 1975 w Montevideo) – urugwajski rugbysta podczas kariery grający na pozycji w urugwajskich, brytyjskich i francuskich zespołach oraz w reprezentacji narodowej, następnie trener. Uczestnik dwóch Pucharów Świata: w 1999 oraz w 2003.
Kariera klubowa.
W rugby zaczął grać w szkole w wieku jedenastu lat, a dwa lata później rozpoczął treningi w Montevideo Cricket Club. Z klubem tym czterokrotnie zdobył mistrzostwo kraju w kategoriach juniorskich (1989, 1990, 1992, 1994). W pierwszej drużynie klubu zadebiutował w Campeonato Uruguayo de Rugby w 1995 roku przeciw Club Champagnat Rugby.
Podczas jednego z turniejów reprezentacyjnych trener drużyny amerykańskiej zarekomendował zawodnika Bobowi Dwyerowi, wówczas trenerowi Bristol Rugby występującego w angielskiej drugiej klasie rozgrywek i w 1998 roku Lemoine podpisał kontrakt z tym klubem, zostając tym samym pierwszym urugwajskim zawodowym rugbystą. Wraz z klubem wywalczył awans do ekstraklasy i już w następnym sezonie dotarł do półfinału Europejskiego Pucharu Challenge.
Z końcem sezonu 1999/2000 opuścił Wyspy Brytyjskie przenosząc się do Stade Français, gdzie w 2003 roku przedłużył kontrakt. Klub ten podczas jego występów zdobył mistrzostwo Francji w sezonach 2002/2003 i 2003/2004 oraz wicemistrzostwo w 2004/2005, a także dwukrotnie był finalistą Pucharu Heinekena w sezonach 2000/2001 i 2004/2005.
Odniesiona w połowie 2005 roku kontuzja i konieczność przeprowadzenia operacji ścięgna Achillesa wyeliminowała go z gry na kilka miesięcy, zaczęły jednak pojawiać się oferty z innych klubów, z których zawodnik ostatecznie wybrał US Montauban. Po dwóch sezonach spędzonych w tym klubie, przez kilka miesięcy ponownie występował w Montevideo Cricket Club, po czym na rok związał się francuskim Avenir valencien grającym w Fédérale 1. Po zakończeniu tego kontraktu powrócił do Urugwaju, gdzie występował w swoim macierzystym klubie obchodzącym stupięćdziesięciolecie istnienia, gdzie ostatecznie zakończył zawodniczą karierę.
Kariera reprezentacyjna.
Otrzymywał powołania do reprezentacji narodowych: U-17, U-19, U-21 oraz akademickiej. Z kadrą U-19, której był kapitanem, uczestniczył w dwóch mistrzostwach świata – w 1993 i 1994 roku.
We wrześniu 1995 roku zaliczył debiut dla "Los Teros" w wygranym meczu z Hiszpanią. Zagrał we wszystkich siedmiu spotkaniach "Los Teros" w dwóch Pucharach Świata – w 1999 i 2003, w drugim z nich zdobywając dwa przyłożenia. Reprezentacja Urugwaju zaś na tych turniejach zwycięsko zakończyła po jednym z meczów – odpowiednio z Hiszpanią i Gruzją.
Prócz domowych spotkań i wyjazdowych "tournée" występował także w PARA Pan American Championship, mistrzostwach Ameryki Południowej oraz w 2008 w IRB Nations Cup. Ostatnim akcentem w karierze reprezentacyjnej zawodnika były występy w ostatniej fazie eliminacji do Pucharu Świata 2011. Łącznie dla "Los Teros" rozegrał 48 spotkań, w których zdobył 20 punktów.
Kariera trenerska.
W 2012 roku został trenerem drużyny U-19 Montevideo Cricket Club, a także został wybrany selekcjonerem seniorskiej reprezentacji kraju, wcześniej pełniąc rolę asystenta. W październiku 2014 roku uzyskał z nią awans na Puchar Świata 2015.
W czerwcu 2013 roku był jednym z selekcjonerów wspólnej reprezentacji Ameryki Południowej, która zagrała przeciw Anglikom.

</doc>
<doc id="2727755" url="https://pl.wikipedia.org/wiki?curid=2727755" title="Letur-Lefr">
Letur-Lefr

Letur-Lefr – czwarta EP Johna Frusciante, muzyka występującego w przeszłości m.in. z Red Hot Chili Peppers, wydana w lipcu 2012 roku. Materiał został nagrany w 2010 roku, a wydawnictwo opublikowano na kilku nośnikach (min. kaseta, winyl, 32-bitowe formaty cyfrowe).
Na płycie Frusciante śpiewa oraz gra na wszystkich instrumentach, jest też kilka udziałów gościnnych (min. RZA).
Frusciante o albumie i jego kontynuacji, "PBX Funicular Intaglio Zone":
Tytuł EP-ki.
Tytuł Letur-Lefr pochodzi od nazwisk żony artysty, Nicole Turley i samego Frusciante. Dla muzyka jest on symbolem przejścia-przemiany tych dwojga w jedno, szczególnie zaznaczonym przez pierwszą piosenkę na albumie "In Your Eyes", która jest kontynuacją ostatniej, "In My Light".

</doc>
<doc id="2727759" url="https://pl.wikipedia.org/wiki?curid=2727759" title="Mechanizm wakansowy dyfuzji">
Mechanizm wakansowy dyfuzji

Mechanizm wakansowy dyfuzji – jeden z mechanizmów dyfuzji w ciałach stałych, polegający na przypadkowych przeskokach atomów w nieobsadzone węzły sieci krystalicznej, które stanowią jej puste miejsca zwane wakansami.
Ogólne informacje.
Mechanizm wakansowy dyfuzji po raz pierwszy teoretycznie zaproponowali w 1942 roku dwaj amerykańscy naukowcy Hillard Bell Huntington i Frederick Seitz. Ze względu na II wojnę światową publikacje nie wzbudziły zainteresowania w środowisku naukowym. W tym samym czasie, niezależnie, Ernest Kirkendall eksperymentalnie podważył wcześniejsze teorie dyfuzji w ciałach stałych. Następstwem istnienia efektu Kirkendalla było opracowanie nowej teorii oddziaływania dyfundujących atomów z defektami punktowymi jakimi są wakanse.
Wszystkie rzeczywiste kryształy wykazują istnienie wakansów, których pojawianie się jest indukowane termicznie. Istnienie tych defektów umożliwia działanie wakansowego mechanizmu dyfuzji, decydującego o ruchliwości atomów własnych oraz obcych (domieszki) w sieci krystalicznej rozpuszczalnika. Atom może zmienić pozycję tylko wtedy, gdy w sąsiedniej pozycji węzłowej znajduje się wakans. Atom otaczający wakanse pokonuje barierę potencjału związaną z lokalną deformacją sieci. Efektem jest przeskok na miejsce wakansu, a w konsekwencji pojawienie się wakansu w poprzedniej pozycji atomu. Dyfuzja tym mechanizmem nie jest możliwa w krysztale doskonałym.
Termodynamika mechanizmu.
Częstotliwość pokonywania bariery potencjału jest aktywowana termicznie, opisuje ją równanie Arrheniusa:
gdzie:
Zgodnie z teorią stanu przejściowego (TST) wartość energii swobodnej Gibbsa formula_3 (bariera potencjału) odnosi się do punktu siodłowego. Ów punkt jest maksimum energii swobodnej Gibbsa potrzebnej do przeskoku atomu w sąsiednie miejsce równowagi. Miejsca równowagi są przedstawione na rysunku 1a i 1c. Punkt siodłowy (pośredni) jest przedstawiony na rysunku 1b. W przypadku takiego modelu energia migracji jest dana relacją:
gdzie:
Częstotliwość przeskoków atomu zależy od częstotliwości pokonywania bariery potencjału związanej z przeskokiem formula_10 i od prawdopodobieństwa, że w pobliżu znajduje się wakans (proporcjonalnie do stężenia wakansów w krysztale formula_11). Średnia częstotliwość przypadkowych przeskoków atomów z jednej pozycji do drugiej formula_12 dana jest równaniem:
gdzie:
Prawdopodobieństwo kolejnych przeskoków atomu jest silnie skorelowane z poprzednim przeskokiem. Prawdopodobieństwo powrócenia atomu to pozycji poprzedniej jest większe, niż prawdopodobieństwo przeskoku do innej pozycji węzłowej w najbliższym sąsiedztwie. Wartości prawdopodobieństw zależą od typu sieci krystalicznej rozpuszczalnika. Z tego powodu współczynnik korelacji f wyznaczany do badania dyfuzji własnej i heterodyfuzji dla mechanizmu wakansowego jest zawsze mniejszy od 1.

</doc>
<doc id="2727760" url="https://pl.wikipedia.org/wiki?curid=2727760" title="Chromis burtoni">
Chromis burtoni



</doc>
<doc id="2727761" url="https://pl.wikipedia.org/wiki?curid=2727761" title="Haplochromis burtoni">
Haplochromis burtoni



</doc>
<doc id="2727762" url="https://pl.wikipedia.org/wiki?curid=2727762" title="Mistrzostwa Europy w Curlingu 1986">
Mistrzostwa Europy w Curlingu 1986

Mistrzostwa Europy w Curlingu 1986 odbyły się między 9 a 13 grudnia 1986 w duńskim Hvidovre, w Hvidovre Ice Rink.
W rywalizacji udział wzięło 26 drużyn (po 13 kobiecych i męskich). Z uczestnictwa zrezygnowała męska i kobieca reprezentacja Luksemburga. Tak jak wcześniejsza edycja turniej został rozegrany metodą "Tripple-Double-Single knock-out".
Tytułów mistrzowskich z 1985 broniły zespoły Szwajcarek i Niemców. W obydwu przypadkach wystąpiły zupełnie inne drużyny. Kobieca reprezentacja Szwajcarii z Liliane Raisin jako skip zdobyła srebrne medale. Niemcy (Roland Jentsch) uplasowali się na 6. miejscu.
W rywalizacji kobiet po roku przerwy triumfowały Niemki (Andrea Schöpp), które w finale pokonały 7:3 Szwajcarki (Liliane Raisin). Na najniższym stopniu podium stanęły Dunki (Maj-Brit Rejnholdt-Christensen), mecz o brąz przeciwko Szkotkom (Gay Deas) zakończył się wynikiem 9:4. Złote medale w konkurencji męskiej przypadły Szwajcarom (Felix Luchsinger), w finale pokonali oni 7:5 Szwedów (Göran Roxin). Pokonując 5:4 Włochów (Andrea Pavani) brązowe medale zdobyli Norwegowie (Tormod Andreassen). 
Kobiety.
Faza pierwsza.
13 drużyn rywalizowało potrójnym systemem pucharowym o 8 miejsc w fazie drugiej.
5 drużyn, które nie zdołały awansować do drugiej fazy rywalizacji, grało dalej o miejsca 9.-13.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.
Mężczyźni.
Faza pierwsza.
13 drużyn rywalizowało potrójnym systemem pucharowym o 8 miejsc w fazie drugiej.
5 drużyn, które nie zdołały awansować do drugiej fazy rywalizacji, grało dalej o miejsca 9.-13.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.

</doc>
<doc id="2727766" url="https://pl.wikipedia.org/wiki?curid=2727766" title="Gerardo Pelusso">
Gerardo Pelusso

Gerardo Pelusso Boyrie (ur. 25 lutego 1954 we Floridzie) – urugwajski piłkarz i trener, obecnie selekcjoner reprezentacji Paragwaju.
Pelusso rozpoczynał swoją karierę piłkarską w zespole Club Nacional de Football z siedzibą w stołecznym mieście Montevideo. Już jako szesnastolatek został włączony do pierwszego zespołu i w sezonie 1970 wywalczył z nim mistrzostwo Urugwaju. Sukces ten powtórzył również rok później, podczas rozgrywek 1971, triumfując także wówczas w Copa Libertadores. W 1972 roku przeniósł się do znacznie niżej notowanego Colón FC, gdzie spędził kolejne kilka miesięcy, natomiast w 1975 roku, jako zawodnik urugwajskiego Liverpool FC zajął trzecie miejsce w lidze.
W 1976 roku Pelusso przeniósł się do meksykańskiego Atlético Potosino, którego barwy reprezentował przez rok bez większych sukcesów, po czym wyjechał do Ekwadoru. Tam spędził resztę piłkarskiej kariery w klubach Deportivo Quito, LDU Quito i CS Emelec, jednak z żadnym z nich nie zdołał odnieść żadnych osiągnięć. W latach 1975–1976 był członkiem reprezentacji Urugwaju. Profesjonalną grę w piłkę zakończył w wieku zaledwie 28 lat z powodu kontuzji.
Zaraz po zakończeniu kariery Pelusso ukończył kurs trenerski w mieście Quito, a jego pierwszym miejscem pracy w roli szkoleniowca został CS Emelec z siedzibą w Guayaquil. W 1985 roku powrócił do ojczyzny, obejmując drużynę Atlético Florida ze swojego rodzinnego miasta, którą prowadził przez kolejne trzy lata w lidze regionalnej. W latach 1988–1990 był selekcjonerem reprezentacji departamentu Florida, doprowadzając ją do mistrzostwa kraju na tym szczeblu rozgrywek. Podczas sezonu 1991 trenował kolejny klub, w którym grał już podczas kariery piłkarskiej – Liverpool FC z Montevideo, zajmując z nim wówczas piąte miejsce w lidze urugwajskiej.
W sezonie 1992 Pelusso był szkoleniowcem Club Atlético Quilmes ze swojej rodzinnej Floridy, zdobywając z nią tytuł mistrzowski na szczeblu rozgrywek regionalnych. W lipcu tego samego roku ukończył studia na kierunku trenerskim w Instituto Superior de Educación Física del Uruguay z Montevideo. W 1993 roku podpisał umowę ze stołecznym Cerro, z którym rok później zajął drugie miejsce w ligowej tabeli, natomiast w 1995 roku wystąpił w Copa Libertadores, odpadając już w fazie grupowej. W 1996 roku wyjechał do Chile, gdzie przez kolejne kilkanaście miesięcy pracował bez większych sukcesów w Deportes Iquique oraz Evertonie de Vina del Mar.
W 1999 roku Pelusso ponownie wrócił do Urugwaju, gdzie objął funkcję trenera drużyny Frontera Rivera i zdobył z nią tytuł regionalny – Campeón del Interior. Po tym sukcesie na krótko został opiekunem Racing Club de Montevideo, za to w 2001 roku podpisał kontrakt z ekwadorskim SD Aucas z siedzibą w mieście Quito. Wówczas także poprowadził ten zespół w rozgrywkach Copa Merconorte. Kolejnym przystankiem w jego karierze był klub Cerro, którego szkoleniowcem został już po raz drugi, jednak tym razem nie zanotował z nim żadnego większego osiągnięcia.
W 2004 roku Pelusso został trenerem stołecznego Danubio FC, z którym w tym samym sezonie najpierw zajął pierwsze miejsce w wiosennych rozgrywkach Apertura, aby już jesienią wywalczyć mistrzostwo Urugwaju, drugie w historii klubu. Triumfował również w Torneo Clasificatorio, dzięki czemu jego ekipa mogła wziąć udział w Copa Libertadores. Podczas pracy w Danubio został także odznaczony przez Urugwajski Komitet Olimpijski nagrodą dla najlepszego krajowego trenera w 2004 roku, jak również zwyciężył ze swoją drużyną w towarzyskich turniejach rozgrywanych we Włoszech – Catania i Maserata. Po odejściu z Danubio podjął pracę w peruwiańskiej Alianzie Lima, z którą podobnie jak w poprzednim klubie wygrał półroczne rozgrywki Apertura 2006, a kilka miesięcy później zdobył ogólnokrajowe mistrzostwo Peru. W tym samym roku został wybrany najlepszym szkoleniowcem ligi peruwiańskiej.
W 2007 roku Pelusso podpisał umowę z jednym z najbardziej utytułowanych klubów w Urugwaju, Club Nacional de Football, w którym rozpoczynał swoją piłkarską karierę. Z tym zespołem wywalczył tytuł mistrzowski w sezonie 2008/2009, zajął pierwsze miejsce podczas rozgrywek Apertura, a także triumfował w kilku turniejach towarzyskich i w Liguilla Pre-Libertadores. Dzięki temu jego drużyna mogła wziąć udział w Copa Libertadores 2009, gdzie po raz pierwszy od dwudziestu lat zdołała dotrzeć do półfinału. Rok później powtórzył ten sukces, tym razem w roli trenera Universidadu de Chile, dochodząc z ekipą z miasta Santiago do półfinału Copa Libertadores 2010.
W 2011 roku Pelusso został szkoleniowcem paragwajskiego Club Olimpia ze stołecznego Asunción. W jesiennym sezonie Clausura 2011 zdobył z nią mistrzostwo kraju, natomiast pół roku później, w rozgrywkach Apertura 2012 zanotował tytuł wicemistrzowski. Dzięki tym sukcesom, w lipcu 2012 zastąpił Francisco Arce na stanowisku selekcjonera reprezentacji Paragwaju. Poprowadził ją w dziesięciu spotkaniach, notując trzy zwycięstwa, dwa remisy i pięć porażek. Został zwolniony w czerwcu 2013 z powodu słabych wyników; zostawił kadrę na ostatnim, dziewiątym miejscu w południowoamerykańskich eliminacjach do Mistrzostw Świata 2014.

</doc>
<doc id="2727770" url="https://pl.wikipedia.org/wiki?curid=2727770" title="Cztery podstawowe zasady">
Cztery podstawowe zasady

Cztery podstawowe zasady – hasło sformułowane w 1979 roku przez Deng Xiaopinga, określające fundamenty ustroju politycznego ChRL
Są to:
Cztery podstawowe zasady wraz z czterema modernizacjami legły u podstaw doktryny dengizmu. Zapewniały partii komunistycznej dotychczasowy monopol na władzę, wykluczając jakiekolwiek plany reform systemu politycznego panującego w Chinach.

</doc>
<doc id="2727771" url="https://pl.wikipedia.org/wiki?curid=2727771" title="Legoflage">
Legoflage

Legoflage (właściwie NBS2006 Arid Digital Camouflage) – łotewski cyfrowy kamuflaż wojskowy wprowadzony w roku 2006 wraz z nowym umundurowaniem oraz systemem wyposażenia. Kamuflaż opracowała firma Saab Barracuda.
W roku 2006 Łotewskie Siły Zbrojne przyjęły nowe umundurowanie polowe (wzorowane na ACU), system umundurowania zimowego (wzorowane na systemach amerykańskich) oraz wyposażenie osobiste (m.in. kamizelki). Wszystkie elementy wykonano w nowym kamuflażu - tzw. Legoflage. Jest to kamuflaż cyfrowy. Wzór składa się z kwadratów (pikselów) w czterech kolorach: czarnym, brązowym i dwóch odcieniach piaskowego (jasny i ciemniejszy). Od innych wzorów cyfrowych odróżnia go rozmiar pikseli - tutaj bok pojedynczego kwadracika ma ok. 1 cm (większość innych kamuflaży cyfrowych ma znacznie mniejsze piksele). W założeniu ma być to kamuflaż na każdy teren (uniwersalny). 

</doc>
<doc id="2727773" url="https://pl.wikipedia.org/wiki?curid=2727773" title="Arroyo Carrasco">
Arroyo Carrasco

Arroyo Carrasco lub Arroyo de Carrasco - potok w Urugwaju w Ameryce Południowej.
Potok płynie wzdłuż granicy Monteviedo i departamentu Canelones. Po prawym brzegu znajdują się "barrios": Manga - Toledo Chico, Villa García - Manga Rural, Bañados de Carrasco, Carrasco Norte i Carrasco, zaś po lewym miejscowości: Toledo, Suárez, Cassarino, Baros Blancos, Colonia Nicolich, Paso de Carrasco oraz Barra de Carrasco, gdzie potok uchodzi do estuarium La Platy.

</doc>
<doc id="2727776" url="https://pl.wikipedia.org/wiki?curid=2727776" title="Mergim Mavraj">
Mergim Mavraj



</doc>
<doc id="2727777" url="https://pl.wikipedia.org/wiki?curid=2727777" title="Idę">
Idę

Idę – pierwszy album solowy polskiej piosenkarki Haliny Frąckowiak, wydany w roku 1974.
Na albumie znalazły się m.in. takie przeboje wokalistki, jak „Bądź gotowy do drogi”, czy „Panna pszeniczna”.

</doc>
<doc id="2727779" url="https://pl.wikipedia.org/wiki?curid=2727779" title="Książę i żebrak (film 1977)">
Książę i żebrak (film 1977)

Książę i żebrak (tytuł oryg. "The Prince and the Pauper", 1977) − angielsko-amerykański kostiumowy dramat przygodowy w reżyserii Richarda Fleischera na podstawie powieści Marka Twaina pod tym samym tytułem.
Opis fabuły.
Żebrak Tom Canty przez przypadek trafia na dwór królewski, gdzie spotyka młodego księcia Edwarda Tudora. Obaj dochodzą do wniosku, że są do siebie łudząco podobni. Dlatego postanawiają dla zabawy zamienić się ubraniami. Edward w przebraniu żebraka opuszcza zamek ciekawy świata zewnętrznego. Natomiast Tom pozostaje na zamku w przebraniu księcia.

</doc>
<doc id="2727781" url="https://pl.wikipedia.org/wiki?curid=2727781" title="Bitwa pod Hajfongiem">
Bitwa pod Hajfongiem

Bitwa pod Hajfongiem 1849.
W roku 1849 flotylla Brytyjskiej Kompanii Wschodnioindyjskiej składająca się z 3 okrętów skierowała się w rejon Zatoki Tonkińskiej celem zniszczenia działających tam grup piratów pod wodzą Shap Ng-tsaia (). Dnia 20 października Brytyjczycy pojawili się w rejonie Hajfongu, a następnie w zatoce rzeki Cấm napotkali znaczną liczbę dżonek pirackich. Jednostki pirackie ostrzelano pociskami i rakietami, niszcząc w trakcie trwającej 3 dni operacji 58 dżonek. Straty piratów wyniosły 3000 zabitych, rannych i jeńców. 
Źródło

</doc>
<doc id="2727782" url="https://pl.wikipedia.org/wiki?curid=2727782" title="NBS2006 Arid Digital Camouflage">
NBS2006 Arid Digital Camouflage



</doc>
<doc id="2727786" url="https://pl.wikipedia.org/wiki?curid=2727786" title="Zezwój">
Zezwój

Zezwój – podstawowy element składowy uzwojenia. Zezwój wykonany jest z określonej liczby przewodów nawiniętych jednokierunkowo i tworzących zwoje o jednakowym kształcie. W celu powiększenia przekroju przewodu stosuje się czasem przewody składające się z kilku drutów okrągłych lub profilowych w połączeniu równoległym, poszczególne zaś zwoje zezwoju są połączone szeregowo. 
Liczba zwojów w jednym zezwoju zależy od rodzaju silnika i waha się w szerokich granicach, poczynając od jednego zwoju. Zezwoje posiadające jeden zwój nazywane są "jednozezwojnymi", zawierające zaś więcej niż jeden zwój – "wielozezwojnymi". Część zezwoju leżąca w żłobkach nazywa się bokami zezwoju, a na zewnątrz żłobków – połączeniami czołowymi albo czołami zezwojów.
Każdy zezwój ma dwa wyprowadzenia, z których jedno jest początkiem, drugie zaś końcem przewodu tworzącego zezwój. 
Kilka zezwojów ułożonych w sąsiednich żłobkach i połączonych ze sobą tworzy grupę zezwojów.

</doc>
<doc id="2727787" url="https://pl.wikipedia.org/wiki?curid=2727787" title="Bemidji (Minnesota)">
Bemidji (Minnesota)



</doc>
<doc id="2727791" url="https://pl.wikipedia.org/wiki?curid=2727791" title="Igor Byczkow">
Igor Byczkow



</doc>
<doc id="2727793" url="https://pl.wikipedia.org/wiki?curid=2727793" title="One More Try">
One More Try

One More Try – czwarty singel, promujący debiutancki album George’a Michaela. Został wydany 11 kwietnia 1988 roku. Piosenka okazała się trzecim numerem jeden na amerykańskiej liście przebojów, pochodzącym z płyty "Faith".
Piosenka opowiada o młodym mężczyźnie, który waha się, czy wejść w nowy związek, ponieważ jest zraniony poprzednimi. Ze względu na tempo i długość "One More Try" jest balladą miłosną i zarazem jednym z ulubionych utworów fanów na koncertach.

</doc>
<doc id="2727794" url="https://pl.wikipedia.org/wiki?curid=2727794" title="Stanisław Bzura">
Stanisław Bzura

Stanisław Feliks Bzura (ur. 1870, zm. 1948) – gminny lekarz mieszkający w Jabłonnie, pionier uprawy winorośli w Polsce.
Na ziemi podarowanej przez hr. Potockiego, założył winnicę (pierwsza z nich znajdowała się przy ulicy Szkolnej) i produkował wino. Wino, które wytwarzał nie ustępowało jakością najlepszym winom z Włoch czy Francji. Opublikował w 1938 roku podręcznik uprawy winorośli, który do dziś jest pozycją referencyjną. Jako pierwszy w Polsce uprawiał odmiany winogron odporne na warunki klimatyczne i pasożyty. W 1947 był współwydawcą książki Z. Jakimiaka „Postulaty hodowli winorośli w Polsce”.
Był członkiem Konwentu Polonia.

</doc>
<doc id="2727799" url="https://pl.wikipedia.org/wiki?curid=2727799" title="Satam ibn Abd al-Aziz Al Su’ud">
Satam ibn Abd al-Aziz Al Su’ud

Satam ibn Abd al-Aziz Al Su’ud (ur. 21 stycznia 1941, zm. 12 lutego 2013) - saudyjski książę.
Urodził się w Rijadzie. Był jednym z synów króla Abd al-Aziza ibn Su’uda oraz jego czternastej małżonki, Muhdi as-Sudajri. Kształcił się w Szkole Książęcej w Rijadzie oraz instytucie Al-Andżal, następnie zaś na University of San Diego (w 1975 r. otrzymał doktorat honorowy tej uczelni). Pełnił funkcję zastępcy gubernatora prowincji Rijad (1979-2011 r.). 5 listopada 2011 roku został jej gubernatorem, pełnił tę funkcję aż do śmierci.
Żonaty, miał 4 dzieci.

</doc>
<doc id="2727800" url="https://pl.wikipedia.org/wiki?curid=2727800" title="Klemens Przewłocki">
Klemens Przewłocki

Klemens Łukasz Przewłocki herbu Przestrzał, później znany jako Klementi-bey (ur. 1818 lub 1819, zm. 1873 w Płowdiwie) – polski działacz niepodległościowy, emigrant.
Pochodził z rodziny ziemiańskiej z Lubelszczyzny, jego bratem był Walerian Przewłocki. Gospodarował na majątku Wierzchowina. Po wybuchu Powstania Węgierskiego przedostał się na Węgry i w stopniu kapitana walczył w uformowanym tam Legionie Siedmiogrodzkim. Po klęsce przeszedł na terytorium państwa tureckiego, gdzie osiadł na stałe. Pełnił obowiązki administratora Adampola, podczas Wojny Krymskiej był dowódcą pułku kozaków osmańskich w stopniu podpułkownika. Pułk walczył w służbie tureckiej i brytyjskiej przeciwko Rosji. Po demobilizacji mieszkał w Stambule, potem osiadł w Płowdiwie i zajął się handlem, dochodząc do znacznego majątku. Był przedstawicielem politycznym Hotelu Lambert. Wrósł w miejscową elitę, przeszedł na islam i zmienił nazwisko na Klementi-bey, prowadził aktywną działalność polityczną o charakterze antyrosyjskim.
Po wybuchu Powstania Styczniowego z inicjatywy Witolda Czartoryskiego i mocą decyzji Rządu Narodowego dowodził polskim oddziałem partyzanckim, którego działania miały za cel stworzenie dywersji na tyłach armii rosyjskiej zaangażowanej w Polsce (i pomóc ludom kaukaskim w walce z Rosją). Oddział wylądował w Czerkiesji, gdzie po kilku potyczkach został rozbity.
Zmarł w Płowdiwie w 1873 roku.

</doc>
<doc id="2727801" url="https://pl.wikipedia.org/wiki?curid=2727801" title="Korytko kablowe">
Korytko kablowe

Korytko kablowe, korytko elektroinstalacyjne – podpora instalacyjna stanowiąca ciągłe podłoże z wygiętymi do góry bokami bez okucia. Stanowi głównie osprzęt elektroinstalacyjny służący do wykonywania instalacji elektrycznych przemysłowych. Przewody układane są w korytkach co umożliwia szybkie wykonanie instalacji, ale jest ekonomicznie uzasadnione dopiero przy prowadzeniu dużej ilości przewodów w jednym ciągu, także wielowarstwowo. Korytka umożliwiają łatwą wymianę przewodów lub rozbudowę instalacji. 
Wykonywane są najczęściej z tworzyw sztucznych lub blachy w postaci perforowanej lub pełnej. Produkowanych jest wiele elementów składowych systemu korytek o różnych szerokościach do 600 mm (elementy proste i rozgałęźne, złącza, uchwyty, osłony, wieszaki itp.) umożliwiających realizowanie różnorodnych układów instalacji w płaszczyznach poziomych odpowiednich pionowych, odpowiednich w konkretnych warunkach. Mogą być zaopatrzone w pokrywy. Perforacja zmniejsza ciężar korytka, polepsza chłodzenie i ułatwia mocowanie przewodów, gdy ich trasa nie jest pozioma.
Ciągi korytek układa się na podporach, mocuje przez podwieszenie bądź też układa się bezpośrednio na ścianach lub sufitach. Przewody wielożyłowe w ciągach poziomych korytek układa się obok siebie bez mocowania. Przewody są wprowadzane i wyprowadzane z korytek przez otwory (perforację) w dnie korytek. W ciągach pionowych przewody tworzące wiązki mocuje się za pomocą odcinków płaskownika perforowanego i śrub. 
Stosowane są coraz częściej "siatkowe korytka kablowe". Wykonane są one ze zgrzewanych punktowo drutów stalowych. Do zastosowań w agresywnej atmosferze przemysłowej siatkowe korytka kablowe są laminowane powłoką plastykową. Zaletą korytek siatkowych jest ich niewielki ciężar w porównaniu z korytkami wykonanymi z blachy.

</doc>
<doc id="2727804" url="https://pl.wikipedia.org/wiki?curid=2727804" title="Yaguarón">
Yaguarón



</doc>
<doc id="2727805" url="https://pl.wikipedia.org/wiki?curid=2727805" title="Biczowanie Chrystusa">
Biczowanie Chrystusa



</doc>
<doc id="2727806" url="https://pl.wikipedia.org/wiki?curid=2727806" title="Liechtenstein na Letnich Igrzyskach Olimpijskich 2012">
Liechtenstein na Letnich Igrzyskach Olimpijskich 2012

Liechtenstein na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to szesnasty start reprezentacji Liechtensteinu na letnich igrzyskach olimpijskich.
Reprezentanci.
Lekkoatletyka.
Mężczyźni
Pływanie.
Kobiety

</doc>
<doc id="2727810" url="https://pl.wikipedia.org/wiki?curid=2727810" title="Wsiewołod Rożdiestwienski">
Wsiewołod Rożdiestwienski

Wsiewołod Aleksandrowicz Rożdiestwienski, ros. Всеволод Александрович Рождественский (ur. w Carskim Siole, zm. 31 sierpnia 1977 w Leningradzie) – rosyjski poeta wywodzący się z nurtu akmeizmu. Uczestnik II wojny światowej, gdzie służył jako korespondent wojenny na frontach Leningradzkim, Wołchowskim oraz Karelskim. Odznaczony Orderem Czerwonego Sztandaru Pracy oraz Medalem Za zasługi bojowe. Pochowany na Literackich mostkach Cmentarza Wołkowskiego.

</doc>
<doc id="2727811" url="https://pl.wikipedia.org/wiki?curid=2727811" title="HTV-1">
HTV-1

HTV-1 (H-II Transfer Vehicle-1, HTV Demonstration Flight, Kounotori 1) – pierwszy japoński bezzałogowy kosmiczny statek zaopatrzeniowy serii HTV, miał na celu zaopatrzenie Międzynarodowej Stacji Kosmicznej i dostarczenie sprzętu naukowego na moduł JEM Kibō. Był to również pierwszy zaopatrzeniowy pojazd kosmiczny wykorzystujący port cumowniczy Common Berthing Mechanism oraz manipulator Canadarm2 jako system dokowania (rosyjski Progress-M oraz należący do ESA ATV wykorzystują automatyczny system naprowadzania podczas procedury dokowania do portu SSWP).
Ładunek.
Wewnątrz niehermetycznej wnęki ładunkowej ("Unpressurrized Cargo Module") mieściły się następujące instrumenty:
Ostatecznie zostały one zainstalowane na zewnętrznej palecie JEM.
Hermetyczny przedział ładunkowy był wypełniony prowiantem (33%), materiałami do eksperymentów (20%), sprzętem do modułu JEM (18%), przedmiotami higieny osobistej, ubraniami i pojemnikami na odpady (10%) oraz innym ładunkiem (19%).
Masa całego ładunku wynosiła tylko 4,5 t. To znacznie mniej niż w przypadku innych pojazdów HTV, gdyż "Kounotori 1" miał na pokładzie komplet akumulatorów zapewniających wystarczającą ilość energii elektrycznej wymaganą do testów na orbicie przed połączeniem z ISS.
Misja.
"HTV-1" wystartował 10 września 2009 o 17:01 GMT z drugiej wyrzutni kompleksu Yoshinobu w Centrum Lotów Kosmicznych Tanegashima (pierwszy start z tej platformy) za pomocą nowej rakiety H-IIB.
7 dni później o 22:26 GMT połączył się z ISS przy użyciu manipulatora Canadarm2, przyłączony został do dolnego portu CBM modułu łącznikowego Node 2 "Harmony".
Pojazd odłączono po wypełnieniu go odpadami (727,7 kg) i zużytym sprzętem ze stacji (199 elementów) 30 października o 15:02 GMT. 1 listopada "Kounotori 1" wykonał 3 zapłony silników głównych w celu deorbitacji, po czym spłonął na wysokości 120 km o 21:25 GMT. Resztki pojazdu spadły do Oceanu Spokojnego.

</doc>
<doc id="2727813" url="https://pl.wikipedia.org/wiki?curid=2727813" title="Wyspy Świętego Tomasza i Książęca na Letnich Igrzyskach Olimpijskich 2012">
Wyspy Świętego Tomasza i Książęca na Letnich Igrzyskach Olimpijskich 2012

Wyspy Świętego Tomasza i Książęca na Letnich Igrzyskach Olimpijskich 2012, które odbyły się w Londynie, reprezentowało 2 zawodników.
Był to piąty start reprezentacji Wysp Świętego Tomasza i Książęcej na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety

</doc>
<doc id="2727817" url="https://pl.wikipedia.org/wiki?curid=2727817" title="Sigiswult">
Sigiswult

Flavius Sigisvultus (Sigiswult, Sigisvult, w literaturze anglosaskiej Sigisvult the Goth) - za panowania Walentyniana III rzymski komes (namiestnik) Afryki i generał pochodzenia gockiego. 
Młodość i początki kariery wojskowej Sigiswulta nie są znane. W źródłach pojawia się on dopiero w latach 20. V w. już jako oficer rzymski. W 428 roku przybył do Afryki wraz gockim kontyngentem wojsk, by walczyć ze złożonym z urzędu dotychczasowym namiestnikiem Afryki, zbuntowanym Bonifacjuszem. Z zamieszania, które to spowodowało, prawdopodobnie skorzystali Wandalowie, którzy w tym samym czasie przedostali się na ziemie afrykańskie z Hiszpanii. Wydarzenie to doprowadziło do zawarcia porozumienia pomiędzy Bonifacjuszem a Sigiswultem skierowanego przeciw Wandalom. 
Pierwsza połowa lat 30. nie przynosi żadnych konkretnych informacji na temat życia i działalności Sigiswulta. W 437 pełnił funkcję konsula wraz z Aecjuszem Flawiuszem. W latach 440-448 jako "magister utriusque militiae" (choć formalnie pozostawał pod rozkazami Aecjusza) dowodził obroną południowej Italii przed Wandalami, nie miał jednak możliwości wykazać się w walce ze względu na ostrożną politykę Gejzeryka, który ograniczył się wówczas jedynie do chwilowego zajęcia Sycylii. Dokładna data śmierci Sigiswulta nie jest znana.
Imię Sigiswult jest pochodzenia germańskiego, zapisywane też w formach Sigisvult, Segisvultus albo Sigisvuldus.

</doc>
<doc id="2727818" url="https://pl.wikipedia.org/wiki?curid=2727818" title="Wypadki nowohuckie 1960">
Wypadki nowohuckie 1960

Wypadki nowohuckie, obrona krzyża w Nowej Hucie – zamieszki, jakie wybuchły w Nowej Hucie 27 kwietnia 1960 roku w związku z decyzją władz o usunięciu krzyża z Osiedla Teatralnego.
Tło wydarzeń.
W planach budowy Nowej Huty, jako programowego miasta socjalistycznego, nie przewidziano miejsca na kościół. W 1956 roku, przed odwilżą październikową, mieszkańcy wystosowali do władz dwie petycje w tej sprawie (z odpowiednio 7 i 12 tysiącami podpisów), które pozostały bez odpowiedzi. Po zmianach w kierownictwie PZPR, Władysław Gomułka na spotkaniu z delegacją parafian zapewnił, że dla partii budowa kościoła nie jest żadnym problemem. Utworzono Komitet Budowy Kościoła, a parafianie rozpoczęli zbieranie składek. W miejscu budowy (rozpoczęto prace ziemne) postawiono drewniany krzyż.
Kres reform oraz zaostrzenie polityki wobec Kościoła sprawił, że w październiku 1959 roku cofnięto pozwolenie na budowę. Wkrótce oskarżono Komitet o zagarnięcie gruntów, a pieniądze ze składek skonfiskowano. Dyrekcja Budowy Osiedli Robotniczych zadecydowała o budowie szkoły na terenie przeznaczonym pod kościół i skierowała pismo w tej sprawie do kurii. W odpowiedzi z 22 kwietnia 1960 roku biskup Karol Wojtyła stwierdził, że krzyż stał się obiektem kultu i jego usunięcie byłoby złamaniem prawa kanonicznego, na dodatek obrażającym uczucia wiernych. W związku z tym, na konferencjach w Komitecie Miejskim PZPR i w Dzielnicowej Radzie Narodowej, postanowiono krzyż usunąć.
Obrona krzyża.
27 kwietnia, około 8.30, na Osiedle Teatralne przyjechała ekipa robotników z zadaniem usunięcia krzyża, do czego jednak nie dopuściły osoby obserwujące działania robotników. Ludzie obstawili krzyż, aby nie dopuścić do jego demontażu. Według danych milicji o godzinie 11.00 pod krzyżem stało około tysiąca osób, które śpiewały pieśni patriotyczne i religijne. Sytuację cały czas obserwowali przybywający na miejsce zdarzenia funkcjonariusze milicji, ZOMO i SB.
Około 14.00 milicjanci przystąpili do rozpraszania tłumu (około dwóch tysięcy osób) przy użyciu m.in. gazu łzawiącego. O 14.00 w Hucie im. Lenina pracę zakończyła pierwsza zmiana i część z pracowników dołączyła do manifestujących. Doszło do starć (na jezdni stawiano barykady z ławek), które rozszerzyły się również poza Osiedle Teatralne. Napór tłumu zmusił ZOMO do wycofania armatki wodnej. Do Nowej Huty ściągano kolejnych funkcjonariuszy, odłączono telefony, a następnie prąd dla linii tramwajowej Nowa Huta – Kraków. Światło zgasło w całej dzielnicy. Drogi zostały zablokowane. Manifestujący zaatakowali siedzibę Rady Narodowej. Mieszkańcy spontanicznie organizowali pomoc dla uczestników starć, m.in. zrzucając z okien opatrunki i ukrywając w mieszkaniach poszukiwanych.
W związku z sytuacją władze do akcji wezwały także wojsko. O 19.50 pułkownik Żmudziński zarządził alarm dla wszystkich komend MO w Krakowie. Aby złamać opór protestujących milicja rozpoczęła masowe łapanki, aresztując wszystkich znajdujących się w pobliżu miejsca zdarzeń; przeszukiwano bramy, piwnice, strychy i klatki schodowe. Strzelano do uciekających manifestantów. W obronie manifestujący przewrócili i podpalili milicyjny gazik; atakowano też strażaków, którzy próbowali gasić płonącą Radę Narodową. O 22.45 postawiono w stan gotowości jednostki milicyjne w 12 miastach wojewódzkich. Do Krakowa przyleciał specjalny samolot z przedstawicielami PZPR. Do opanowania zamieszek wysłano oddziały milicji z Katowic, Kielc, Tarnowa i Rzeszowa. Po 23.00 ZOMO opanowało Nową Hutę. Około północy pod krzyżem ponownie zebrał się tłum, liczący do 5 tysięcy osób. Tym razem jednak milicji szybko udało się go rozproszyć. Nocą w całej dzielnicy trwały aresztowania podejrzanych o udział w starciach.
W ciągu następnych dni pod krzyż podchodziły kolejne manifestacje.
Po wydarzeniach.
Brak jest rzetelnych danych co do liczby osób poszkodowanych w wyniku starć. Dyskusyjna jest również kwestia ofiar śmiertelnych, choć na podstawie zeznań świadków można przypuszczać, że takowe były. Nie wiadomo, kto wydał rozkaz strzelania do manifestantów, a także jaką odpowiedzialność za przebieg wydarzeń ponosi Zenon Kliszko, który przyleciał specjalnym samolotem z Warszawy.
Według danych milicji, w czasie wydarzeń 15 funkcjonariuszy zostało ciężko rannych, a 181 poturbowanych. Użyto dwóch armatek wodnych i 1200 sztuk środków chemicznych. W akcji między 20.00 a 24.00 brało udział 500 funkcjonariuszy. Według niepewnych informacji oddano 140 strzałów. Aresztowano około 500 osób (w tym 50 nieletnich), z czego 87 dostało wyroki więzienia, a 119 ukarano grzywną. W następstwie wydarzeń wiele osób straciło pracę. Represje obejmowały nieraz nawet tych, którzy nie brali udziału w wydarzeniach, a np. tylko robili zdjęcia czy opatrywali rannych. Liczbę osób poszkodowanych ze strony demonstrantów szacuje się na kilkaset. Wielu ludzi z obawy przed konsekwencjami nie zgłosiło się do szpitali.
Informacje o zamieszkach zamieściły tylko niektóre gazety lokalne, określając ich uczestników jako grupy chuliganów lub też fanatyków religijnych. Przemilczano informacje o jakichkolwiek ofiarach zdarzeń. Po dwóch tygodniach do Nowej Huty przyjechał Władysław Gomułka, który podczas przemówienia w Hucie im. Lenina określił uczestników zajść jako „resztki antyspołecznych szumowin, które dały o sobie znać w gorszących chuligańskich ekscesach”. Miał też krzyczeć: „to cały kraj wypruwa sobie żyły, a wy urządzacie zamieszki i chcecie budować kościoły?!”.
Pomimo kampanii wszczętej przez władze, krzyż pozostał na swoim miejscu. 27 kwietnia 1991 roku uchwałą Rady Miasta Krakowa nazwę ulicy W. Majakowskiego zmieniono na Obrońców Krzyża.

</doc>
<doc id="2727820" url="https://pl.wikipedia.org/wiki?curid=2727820" title="Wsiewołod Rożdiestwieński">
Wsiewołod Rożdiestwieński



</doc>
<doc id="2727823" url="https://pl.wikipedia.org/wiki?curid=2727823" title="Shaft">
Shaft



</doc>
<doc id="2727826" url="https://pl.wikipedia.org/wiki?curid=2727826" title="Ferenc Szilveszter">
Ferenc Szilveszter

Ferenc Szilveszter (ur. 26 listopada 1971) – węgierski piłkarz, występujący na pozycji pomocnika.
W 1998 wystąpił w 4 meczach reprezentacji Węgier.

</doc>
<doc id="2727829" url="https://pl.wikipedia.org/wiki?curid=2727829" title="Szosa Karakorumska">
Szosa Karakorumska

Szosa Karakorumska (ang.: "Karakoram Highway", KKH; urdu: شاہراہ قراقرم; ) – droga w północnym Pakistanie i zachodnich Chinach łącząca Rawalpindi z Kaszgarem. Jest to najwyżej położona droga w świecie o utwardzonej nawierzchni.

</doc>
<doc id="2727831" url="https://pl.wikipedia.org/wiki?curid=2727831" title="Szosa Karakorum">
Szosa Karakorum



</doc>
<doc id="2727833" url="https://pl.wikipedia.org/wiki?curid=2727833" title="Anna Camp">
Anna Camp

Anna Ragsdale Camp (ur. 27 września 1982 w Aiken) – amerykańska aktorka, znana głównie z seriali "Czysta krew" oraz "Żona idealna".
Jest absolwentką University of North Carolina School of the Arts (Winston-Salem, Karolina Północna), ukończyła ją w 2004 zdobywając dyplom BFA. Po studiach przeprowadziła się do Nowego Jorku.

</doc>
<doc id="2727834" url="https://pl.wikipedia.org/wiki?curid=2727834" title="Mariusz Owczarek">
Mariusz Owczarek

Mariusz Owczarek ("Niuniek"; ur. 1975) – polski dziennikarz muzyczny, prezenter radiowy. 
Życiorys.
Ukończył studia na Wydziale Dziennikarstwa i Nauk Politycznych Uniwersytetu Warszawskiego. 
Od 1997 pracownik Programu Trzeciego Polskiego Radia. Karierę zaczynał jako asystent przy różnych audycjach. Pierwsze programy prowadził wraz z Marcinem Cichońskim. Prowadził audycje: "Muzyka o północy", "Teraz polskie" oraz "MO czyli Mało Obiektywnie". W 2000 jeden z prezenterów audycji "Pół perfekcyjnej płyty", wydawca "Markomanii", a także współpracownik "Listy Przebojów Programu Trzeciego". W latach 2008–2009, jako "druh zastępowy" poprowadził jej trzy wydania. Jest również osobą odpowiedzialną za wprowadzanie nowych utworów do "zestawu do głosowania". Był także sekretarzem Redakcji Muzycznej. 
28 maja 2020 został kierownikiem redakcji muzycznej Programu III Polskiego Radia. 

</doc>
<doc id="2727835" url="https://pl.wikipedia.org/wiki?curid=2727835" title="Villa Rotonda">
Villa Rotonda

Villa Rotonda, zwana także Villa Almerico Capra – renesansowa rezydencja zaprojektowana przez włoskiego architekta Andrea Palladia. Znajduje się w Vicenzy (Wenecja Euganejska, Włochy), na południowy wschód od historycznego centrum miasta. Projekt willi powstał w 1550 roku, prace przy realizacji trwały do 1582 roku. Rezydencja została wzniesiona na rzucie kwadratu. Jej naczelną cechą charakterystyczną jest centralny układ przestrzenny, symetryczne rozplanowanie, według matematycznie obliczonych proporcji. Pośrodku znajduje się okrągła sala pod płaską kopułą. Oryginalność projektu Palladia polegała na zastosowaniu w willi pozamiejskiej elementów architektury antycznej, wcześniej zarezerwowanej dla świątyń i budynków publicznych. Przykładowo do rezydencji prowadzą z każdej z czterech stron portyki o porządku jońskim.
Dzieje.
Zleceniodawcą Villi Rotonda był ksiądz Paolo Almerico, kanonik i referendarz Kurii Rzymskiej na Watykanie w okresie pontyfikatu papieży Piusa IV i Piusa V. Po przejściu na emeryturę postanowił wrócić do swego rodzinnego miasta Vicenza, należącego wówczas do Republiki Weneckiej i w 1565 roku polecił zbudować rezydencję. Prace architektoniczne zlecono Andrei Palladio, który wybrał rzymski Panteon jako wzorzec ideowy i formalny dla Villi Rotonda. 
W przeciwieństwie do innych budowli Palladia, które sytuowano głównie w obszarze zurbanizowanym, Villa Rotonda powstała z dala od zabudowań Vicenzy na niewysokim wzgórzu. Prace budowlane rozpoczęto w roku 1567. Zanim prace ukończono, Palladio oraz właściciel rezydencji Paolo Almerico zmarli. Po roku 1580 (data śmierci Palladia) prace powierzono Vincenzo Scamozziemu, który częściowo zmodyfikował projekt Palladia. Scamozzi zmienił układ centralnej sali, której wysokość objęła dwie kondygnacje. Półkolistą kopułę projektu Scamozzi zastąpił bardziej płaskim nakryciem centralnej sali, pośrodku której usytuowano duży, okrągły "oculus". 
Architektura.
Położona na wzgórzu rezydencja zbudowana jest na planie krzyża greckiego wpisanego w kwadrat. Pośrodku znajduje się duża, reprezentacyjna sala, nakryta kopułą, na planie koła wpisanego w kwadrat. Pomieszczenia znajdujące się w niewielkiej przestrzeni rozplanowane między kołem i kwadratem zaadaptowano na klatki schodowe. Do centralnego pomieszczenia prowadzą ze wszystkich stron wąskie korytarze. W obrębie kwadratowej przestrzeni całego gmachu rozplanowano osiem prostokątnych w planie pomieszczeń, cztery mniejsze na osi oraz cztery mniejsze poza nią. Wspomnianą oś wyznacza identyczna szerokość sali centralnej, dwóch par mniejszych pomieszczeń i korytarzy pomiędzy nimi oraz dwóch portyków i schodów zewnętrznych. 
Villa Rotonda jest realizacją, która w pełni obrazuje teorię, którą opracował Palladio w "Czterech księgach o architekturze". Miary określające wielkość zaprojektowanych przezeń pomieszczeń były zestawiane tak by w sposób jednoznaczny wyznaczały plan, elewacje i wnętrza budynku. Założenia architektoniczne były ustalane na zasadzie stosunków harmonicznych. Ważnym czynnikiem kształtującym styl było wytyczenie idei całości i hierarchizacja poszczególnych elementów budynku, które są wzajemnie podporządkowane. Dyspozycja przestrzenna rezydencji została rozplanowana w oparciu o geometrię. Proporcje wymiarów pomieszczeń i całej bryły są ściśle dopasowane do przenikających się w sposób harmonijny kół, kwadratów i rombów. Villa Rotonda jest trójkondygnacyjna. Ponad niskim przyziemiem znajduje się "piano nobile" – kondygnacja z reprezentacyjnymi pomieszczeniami. Powyżej trzecia kondygnacja o wysokości podobnej do przyziemia. Wysokość przyziemia i górnej kondygnacji razem wziętych odpowiadają wysokości "piano nobile".
Architekt zadbał także o estetykę elewacji zewnętrznych. Odznaczają się one oszczędnym zastosowaniem dekoracji i elementów architektonicznych, w celu wyeksponowaniu bryły.
Villa Rotonda należy do wzorcowych budowli renesansowych w Europie. Stanowiła pierwowzór licznych budynków klasycystycznych, stanowiła inspirację dla kierunku ukształtowanego w XVIII wieku w Anglii zwanym palladianizmem, który objął swoim zasięgiem większość krajów Europy w tym Polskę. Dzieło Palladia posłużyło jako wzór m.in. dla warszawskiej Królikarni (lata 1782–1789, Dominik Merlini) i pałacu w Lubostroniu (1800 rok, Stanisław Zawadzki).

</doc>
<doc id="2727836" url="https://pl.wikipedia.org/wiki?curid=2727836" title="Sterowanie bezpośrednie">
Sterowanie bezpośrednie

Sterowanie bezpośrednie – sterowanie, w którym pomiarom i regulacji poddawana jest zmienna bezpośrednio wskazująca lub regulująca stanem obiektu, który jest przedmiotem sterowania i określa pożądaną jakość (np. poziom stężenia substancji w cieczy).
W sterowaniu pośrednim niektóre zmienne, którymi trzeba sterować (takie jak np. temperatura lub ciśnienie) – czyli zmienne pierwotne – nie mogą być bezpośrednio zmierzone (albo bezpośrednio manipulowane). Wówczas dokonuje się pomiaru lub oddziałuje się na zmienne wtórne, które mają związek ze zmiennymi pierwotnymi. Jest ono również nazywane sterowaniem niebezpośrednim.

</doc>
<doc id="2727838" url="https://pl.wikipedia.org/wiki?curid=2727838" title="Thompson Plays for Thomson">
Thompson Plays for Thomson

Thompson Plays for Thomson – album muzyczny amerykańskiego saksofonisty jazzowego Lucky’ego Thompsona nagrany 22 lutego 1956 w Paryżu. Wydany przez francuską firmę Ducretet-Thomson na monofonicznym 10" LP (250V024). Nagrania z tego wydawnictwa stanowią część kompilacyjnego albumu Lucky’ego Thompsona "Recorded in Paris 1956 Volume One", wydanego w 1985 przez Swing/DRG oraz część CD "Americans Swinging in Paris – Nothing But the Soul", wydanego w 2002 przez EMI.
Lista utworów.
Strona A
Strona B
1 

</doc>
<doc id="2727840" url="https://pl.wikipedia.org/wiki?curid=2727840" title="Fernando García Sendra">
Fernando García Sendra



</doc>
<doc id="2727841" url="https://pl.wikipedia.org/wiki?curid=2727841" title="Carmelo Sastre Sastre">
Carmelo Sastre Sastre



</doc>
<doc id="2727842" url="https://pl.wikipedia.org/wiki?curid=2727842" title="Enrique Morant Pellicer">
Enrique Morant Pellicer



</doc>
<doc id="2727843" url="https://pl.wikipedia.org/wiki?curid=2727843" title="Fernando González Anón">
Fernando González Anón



</doc>
<doc id="2727845" url="https://pl.wikipedia.org/wiki?curid=2727845" title="LogP">
LogP



</doc>
<doc id="2727848" url="https://pl.wikipedia.org/wiki?curid=2727848" title="Nicolás Parodi">
Nicolás Parodi

Nicolás Parodi (ur. 21 maja 1970) – urugwajski żeglarz, uczestnik Letnich Igrzysk Olimpijskich 1992 w Barcelonie.
W zawodach olimpijskich w Barcelonie, wraz z Luisem Chiapparro i Ricardo Fabinim zajął szesnastą pozycję w klasie Soling.

</doc>
<doc id="2727850" url="https://pl.wikipedia.org/wiki?curid=2727850" title="Zakładowa straż pożarna">
Zakładowa straż pożarna

Zakładowa straż pożarna – najczęściej zawodowa, umundurowana i wyposażona w specjalistyczny sprzęt formacja przeznaczona do walki z pożarami, klęskami żywiołowymi i innymi miejscowymi zagrożeniami na terenie wyznaczonych zakładów pracy oraz okolicznych miast i wsi.
Formacja.
Zakładowe straże pożarne są jednostkami działającymi tam, gdzie prawdopodobieństwo pożaru jest ponadprzeciętnie wysokie, jego ewentualne skutki ponadprzeciętnie dotkliwe etc. Najczęściej przy dużych zakładach chemicznych, lotniskach, portach morskich, rafineriach etc. Jednostki takie działają też często przy cukrowniach. Praca ta jest niezależna od Państwowej Straży Pożarnej. Każda jednostka ma własne procedury dotyczące naboru. Jednostka indywidualnie, w zależności od potrzeb określa kryteria jakie trzeba spełnić, by wstąpić w jej szeregi. Jednostki są wyposażone w sprzęt, który niejednokrotnie przewyższa możliwości sprzętu jednostek PSP. Ich obowiązkiem jest organizacja obrony cywilnej na terenie danego zakładu.
Jednostki te działają też poza swoimi macierzystymi zakładami. W razie potrzeby, wyjeżdżają też wspomóc inne służby mundurowe.
Jednostki działają 7 dni w tygodniu przez całą dobę. Bez wyjątku każda ma własnego dyspozytora, który dysponuje zastępy na teren zakładu lub po informacji z zewnątrz, np. od dyspozytora PSP, dysponuje je poza zakład.
Przykładowe zakładowe straże pożarne: Kolejowe Ratownictwo Techniczne, Portowa Straż Pożarna „Florian”.
Zadania.
Do zadań zakładowych straży pożarnych należy:
Krajowy System Ratowniczo-Gaśniczy.
Zgodnie z ustawą o ochronie przeciwpożarowej, zakładowe straże pożarne mogą zostać włączone do Krajowego Systemu Ratowniczo-Gaśniczego, współdziałając w tym zakresie z Państwową Strażą Pożarną i innymi jednostkami.
Patron i święto.
Patronem zakładowych straży pożarnych jest św. Florian. Strażacy ZSP obchodzą swoje święto – Międzynarodowy Dzień Strażaka – 4 maja.

</doc>
<doc id="2727852" url="https://pl.wikipedia.org/wiki?curid=2727852" title="Brama Berlińska w Łagowie">
Brama Berlińska w Łagowie



</doc>
<doc id="2727853" url="https://pl.wikipedia.org/wiki?curid=2727853" title="Mistrzostwa Europy w Pływaniu 2012 – sztafeta 4 × 100 m stylem dowolnym mężczyzn">
Mistrzostwa Europy w Pływaniu 2012 – sztafeta 4 × 100 m stylem dowolnym mężczyzn

Wyścig sztafetowy 4 × 100 metrów stylem dowolnym mężczyzn podczas Mistrzostw Europy w Pływaniu 2012 rozegrany został 21 maja. Wzięło w nim udział 10 zespołów pływackich.
Wyniki.
Eliminacje.
Wyścigi eliminacyjne odbyły się 21 maja o godzinie 11:48. Do finału kwalifikowano zespoły z ośmioma najlepszymi wynikami.
Finał.
Finał odbył się 21 maja o godzinie 18:18.

</doc>
<doc id="2727856" url="https://pl.wikipedia.org/wiki?curid=2727856" title="Aleksandr Troszcziło">
Aleksandr Troszcziło

Aleksandr Troszcziło, ros. Александр Трощило (ur. 16 stycznia 1960 w Mińsku) – białoruski lekkoatleta specjalizujący się w długich biegach sprinterskich. W czasie swojej kariery reprezentował Związek Socjalistycznych Republik Radzieckich.
Sukcesy sportowe.
W 1982 r. zdobył w Atenach brązowy medal mistrzostw Europy w biegu sztafetowym 4 × 400 metrów oraz zdobył tytuł mistrza ZSRR w biegu na 400 metrów. W 1983 r. zdobył w Helsinkach złoty medal mistrzostw świata, również w sztafecie 4 × 400 metrów. W 1984 r. zajął 2. miejsce (za Wiktorem Markinem) w biegu na 400 metrów podczas zawodów "Przyjaźń-84".

</doc>
<doc id="2727858" url="https://pl.wikipedia.org/wiki?curid=2727858" title="Puchar Ameryki Północnej w narciarstwie alpejskim mężczyzn 2012/2013">
Puchar Ameryki Północnej w narciarstwie alpejskim mężczyzn 2012/2013

Puchar Ameryki Północnej w narciarstwie alpejskim mężczyzn w sezonie 2012/2013 jest kolejną edycją tego cyklu. Pierwsze zawody rozegrano na 24 listopada 2012 roku w amerykańskim Loveland, a ostatnie rozegrane zostaną 17 marca 2013 roku w kanadyjskim Calgary.

</doc>
<doc id="2727859" url="https://pl.wikipedia.org/wiki?curid=2727859" title="Jean-Paul Girres">
Jean-Paul Girres

Jean-Paul Girres (ur. 6 marca 1956 w Luksemburgu) – piłkarz luksemburski grający na pozycji pomocnika. W swojej karierze rozegrał 58 meczów w reprezentacji Luksemburga i strzelił w nich 2 gole.
Kariera klubowa.
Karierę piłkarską Girres rozpoczął w klubie Unionie Luksemburg. W sezonie 1977/1978 zadebiutował w jego barwach w pierwszej lidze luksemburskiej. W Unionie występował do końca sezonu 1982/1983.
W 1983 roku Girres przeszedł do Aveniru Beggen. W sezonie 1983/1984 wywalczył z nim tytuł mistrza Luksemburga, a także zdobył Puchar Luksemburga. W sezonie 1985/1986 ponownie został mistrzem kraju, a w sezonie 1986/1987 ponownie zdobył puchar kraju.
W 1991 roku Girres odszedł do Swiftu Hesperange. W 1992 roku zakończył w nim swoją karierę.
Kariera reprezentacyjna.
W reprezentacji Luksemburga Girres zadebiutował 10 września 1980 roku w przegranym 0:5 meczu eliminacji do MŚ 1982 z Jugosławią, rozegranym w Luksemburgu. W swojej karierze grał też w: eliminacjach do Euro 84, MŚ 1986, Euro 88, MŚ 1990, Euro 92 i MŚ 1994. Od 1980 do 1992 roku rozegrał w kadrze narodowej 58 meczów, w których strzelił 2 gole.

</doc>
<doc id="2727861" url="https://pl.wikipedia.org/wiki?curid=2727861" title="Catalina Tomás">
Catalina Tomás



</doc>
<doc id="2727863" url="https://pl.wikipedia.org/wiki?curid=2727863" title="Automat schodowy">
Automat schodowy

Automat schodowy – rodzaj łącznika czasowego służący do utrzymywania włączonego oświetlenia przez pewien czas po upływie którego oświetlenie zostaje automatycznie wyłączone. Automat schodowy najczęściej stosowany jest do oświetlenia ciągów komunikacyjnych (np. korytarzy, klatek schodowych itp.).
Załączenie łącznikiem chwilowym (np. łącznikiem dzwonkowym) automat schodowy podtrzymuje oświetlenie przez nastawiony na nim czas. Po upływie nastawionego czasu automat wyłącza oświetlenie automatycznie. Po wyłączeniu oświetlenia można je załączyć ponownie.

</doc>
<doc id="2727865" url="https://pl.wikipedia.org/wiki?curid=2727865" title="Christyella">
Christyella



</doc>
<doc id="2727867" url="https://pl.wikipedia.org/wiki?curid=2727867" title="Cuchilla Grande">
Cuchilla Grande

Cuchilla Grande – pasmo wzgórz granitowych we wschodnim Urugwaju. Rozciąga się na około 350 km od granicy urugwajsko-brazylijskiej w departamencie Cerro Largo w kierunku najpierw południowo-wschodnim, dalej południowym, przechodząc głównie przez departamenty Treinta y Tres oraz Lavalleja i kończąc się w departamentach Maladonado i Rocha w pobliżu wybrzeży Atlantyku.
Przeciętna wysokość wzgórz w paśmie nie przekracza 180 m n.p.m. Największa jest w departamencie Maldonado, gdzie znajduje się najwyższy szczyt, Catedral o wysokości 513,66 m n.p.m.
Pasmo stanowi dział wód pomiędzy zlewiskami rzeki Río Negro i laguny Mirim.
Od pasma Cuchilla Grande odchodzą w kierunku zachodnim dwie odnogi pasm niższych wzgórz:
Ponadto w skład Cuchilla Grande wchodzą mniejsze pasma:

</doc>
<doc id="2727868" url="https://pl.wikipedia.org/wiki?curid=2727868" title="Nikołaj Czerniecki">
Nikołaj Czerniecki

Nikołaj Czerniecki, ros. Николай Николаевич Чернецкий (ur. 29 listopada 1959 w Biszkeku) – rosyjski lekkoatleta specjalizujący się w długich biegach sprinterskich, złoty medalista letnich igrzysk olimpijskich z Moskwy (1980) w biegu sztafetowym 4 x 400 metrów. W czasie swojej kariery reprezentował Związek Socjalistycznych Republik Radzieckich.

</doc>
<doc id="2727873" url="https://pl.wikipedia.org/wiki?curid=2727873" title="Bernard Nowicki">
Bernard Nowicki

Bp Bernard Nowicki – biskup Polskiego Narodowego Kościoła Katolickiego w USA i Kanadzie o polskich korzeniach, ordynariusz diecezji centralnej PNKK, proboszcz w katedrze św. Stanisława w Scranton.
Bernard Nowicki ukończył Seminarium Teologiczne im. Girolamo Savonaroli w Scranton, następnie przyjął święcenia kapłańskie. Na biskupa został wybrany podczas Nadzwyczajnego Synodu Polskiego Narodowego Kościoła Katolickiego w dniu 22 czerwca 2012 roku. Święcenia biskupie odbyły się w dniu 14 września 2012 roku w katedrze św. Stanisława w Scranton. Biskup Nowicki został wprowadzony w urząd jako dziewiąty ordynariusz diecezji centralnej PNKK, następnie w listopadzie 2012 roku objął dodatkowo probostwo w katedrze św. Stanisława w Scranton.
Biskup Bernard Nowicki jest żonaty, jego małżonka pochodzi z Dupont (Ohio).

</doc>
<doc id="2727874" url="https://pl.wikipedia.org/wiki?curid=2727874" title="Parectodus hemelrycki">
Parectodus hemelrycki



</doc>
<doc id="2727875" url="https://pl.wikipedia.org/wiki?curid=2727875" title="Grammatotria lemarii">
Grammatotria lemarii



</doc>
<doc id="2727876" url="https://pl.wikipedia.org/wiki?curid=2727876" title="Grammatotria lemairei">
Grammatotria lemairei



</doc>
<doc id="2727879" url="https://pl.wikipedia.org/wiki?curid=2727879" title="DOS-3">
DOS-3



</doc>
<doc id="2727880" url="https://pl.wikipedia.org/wiki?curid=2727880" title="Caryospora bigenetica">
Caryospora bigenetica

Caryospora bigenetica – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. bigenetica" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u mokasyna miedziogłowca "(Agkistrodon contortrix)", grzechotnika diamentowego "(Crotalus adamanteus)", grzechotnika teksańskiego "(Crotalus atrox)", "Crotalus horridus", "Sistrurus catenatus" należących do rodziny żmijowatych (Viperidae).
Sporulowana oocysta.
Jest kształtu sferoidalnego, posiada 2 bezbarwne ściany o łącznej grubości 1 μm. Oocysta posiada średnicę 10,9 – 15,4 μm. Brak mikropyli oraz wieczka biegunowego. Występuje ciałko biegunowe.
Sporulowana sporocysta i sporozoity.
Sporocysty kształtu owoidalnego o długości 8,3 – 11,5 μm, szerokości 6,4 – 9 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2727881" url="https://pl.wikipedia.org/wiki?curid=2727881" title="Helma Knorscheidt">
Helma Knorscheidt

Helma Knorscheidt (z domu Teuscher, ur. 31 grudnia 1956 w Nauendorf) – niemiecka lekkoatletka, specjalizująca się w pchnięciu kulą. W czasie swojej kariery reprezentowała Niemiecką Republikę Demokratyczną.

</doc>
<doc id="2727884" url="https://pl.wikipedia.org/wiki?curid=2727884" title="Caryospora brasiliensis">
Caryospora brasiliensis

Caryospora brasiliensis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. brasiliensis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Philodryas aestivus", "Philodryas olfersi", "Philodryas nattareri", "Leimadophis poecilogyrus" należących do rodziny połozowatych (Colubridae).
Sporulowana oocysta.
Jest kształtu sferoidalnego lub jajowatego, posiada 3 bezbarwne ściany o łącznej grubości 1 – 2 μm. Oocysta posiada następujące rozmiary: długość 19 – 24 μm, szerokość 18 – 24 μm. Brak mikropyli, wieczka biegunowego i ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 16 – 19 μm, szerokości 12 – 18 μm. Występuje ciałko Stieda. Brak parastieda body (PSB).

</doc>
<doc id="2727885" url="https://pl.wikipedia.org/wiki?curid=2727885" title="Cuchilla Grande Inferior">
Cuchilla Grande Inferior

Cuchilla Grande Inferior – pasmo wzgórz w południowym Urugwaju, będące bocznym odgałęzieniem Cuchilla Grande.
Rozciąga się na długości około 190 km mniej więcej od Cerro Colorado do okolic Cardony, przechodząc przez departamenty Florida, Flores, Soriano oraz północne rejony San José i Colonia.

</doc>
<doc id="2727889" url="https://pl.wikipedia.org/wiki?curid=2727889" title="Wojciech Topór">
Wojciech Topór

Wojciech Topór (ur. 6 kwietnia 1987 w Zakopanem) – polski skoczek narciarski. Reprezentant klubu Start Krokiew Zakopane. Srebrny medalista mistrzostw świata juniorów w drużynie w 2005. Od sezonu 2009/2010 asystent trenera kadry młodzieżowej reprezentacji Polski w skokach narciarskich. Od sezonu 2018/2019 główny trener kadry juniorów reprezentacji Polski.
Przebieg kariery.
Swój pierwszy skok oddał w 1997 roku. Karierę rozpoczynał od startów w kombinacji norweskiej. Jego pierwszym trenerem był Kazimierz Długopolski, a w późniejszych latach trenował pod okiem Krzysztofa Sobańskiego. Znalazł się w kadrze B reprezentacji Polski prowadzonej przez Stefana Horngachera na sezon 2004/2005. Nie znalazł się w początkowym składzie kadr na sezon 2005/2006, jednak po wykluczeniu z kadry Mateusza Rutkowskiego, Topór powrócił do kadry B.
Po raz pierwszy w zawodach Pucharu Kontynentalnego w skokach wziął udział 8 lutego 2004 na Wielkiej Krokwi w Zakopanem, gdzie zajął 57. pozycję. W zawodach tej rangi startował trzynastokrotnie, z czego cztery razy zajmował miejsca w pierwszej trzydziestce (jego najlepszy wynik to 25. lokata na Ōkurayamie w Sapporo), osiem razy nie awansował do drugiej serii i raz został zdyskwalifikowany.
W 2005 roku znalazł się w składzie na mistrzostwa świata juniorów rozgrywane na skoczni Ounasvaara w Rovaniemi. W konkursie indywidualnym uplasował się na 30. miejscu, natomiast w rywalizacji drużyn wraz z Kamilem Stochem, Piotrem Żyłą i Pawłem Urbańskim, zdobył srebrny medal, przegrywając z reprezentacją Słowenii.
Najlepsze rezultaty podczas mistrzostw Polski w skokach narciarskich osiągał w 2005 i 2006 roku, kiedy zajmował 13. miejsca w indywidualnych konkursach. W 2005 roku w rozegranych na Średniej Krokwi letnich mistrzostwach kraju, zajął 10. pozycję.
Po raz ostatni w międzynarodowych zawodach wystąpił pod koniec sezonu 2005/2006. W lutym 2007 wystartował w konkursie o mistrzostwo Polski i był to jego ostatni występ w zawodach tej rangi.
Od sezonu 2009/2010 jest asystentem trenera kadry młodzieżowej reprezentacji Polski w skokach narciarskich. W sezonach 2009/2010 i 2010/2011 współpracował z Adamem Celejem, a w sezonach 2011/2012 i 2012/2013 z Robertem Mateją. Od sezonu 2018/2019 jest trenerem grupy polskiej kadry juniorów.

</doc>
<doc id="2727890" url="https://pl.wikipedia.org/wiki?curid=2727890" title="Pielgrzymka warszawska">
Pielgrzymka warszawska



</doc>
<doc id="2727891" url="https://pl.wikipedia.org/wiki?curid=2727891" title="Film interaktywny">
Film interaktywny

Film interaktywny – utwór kinematograficzny, w którym widz ma bezpośredni wpływ na fabułę.
Pierwszy film interaktywny ukazał się 1967 roku i nosił tytuł "".

</doc>
<doc id="2727892" url="https://pl.wikipedia.org/wiki?curid=2727892" title="Australia na Igrzyskach Imperium Brytyjskiego 1934">
Australia na Igrzyskach Imperium Brytyjskiego 1934

Australia wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start australijskich zawodników. Reprezentacja Australii zajęła trzecie miejsce w generalnej klasyfikacji medalowej igrzysk, zdobywając 8 złotych, 4 srebrne i 2 brązowe medale.
Medaliści.
 Boks
 Kolarstwo
 Lekkoatletyka
 Pływanie
 Skoki do wody
 Zapasy

</doc>
<doc id="2727893" url="https://pl.wikipedia.org/wiki?curid=2727893" title="Cuchilla Grande del Durazno">
Cuchilla Grande del Durazno

Cuchilla Grande del Durazno – pasmo wzgórz w środkowym Urugwaju, w departamencie Durazno będące zachodnim bocznym odgałęzieniem Cuchilla Grande. Stanowi dział wód między zlewnami rzek Yí i Río Negro.

</doc>
<doc id="2727895" url="https://pl.wikipedia.org/wiki?curid=2727895" title="Caryospora brygooi">
Caryospora brygooi

Caryospora brygooi – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. brygooi" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Madagascarophis colubrinus" należącego do rodziny połozowatych (Colubridae).

</doc>
<doc id="2727897" url="https://pl.wikipedia.org/wiki?curid=2727897" title="Kamuflaż M90">
Kamuflaż M90

Kamuflaż M90 - przepisowy szwedzki kamuflaż wojskowy od roku 1990. Składa się z wielokątnych kształtów o wyraźnych krawędziach. Kamuflaż zastąpił stosowany do tej pory kolor oliwkowy. Przez żołnierzy nazywany jest , czyli "sterta liści".
Odmiany.
Kamuflaż M90 występuje w trzech wersjach różniących się kolorystyką - klasycznej, zimowej oraz pustynnej (M90K, ""). Wersji zimowej używano w północnych terenach podbiegunowych. Wersję pustynną wprowadzono do służby w roku 2004 na potrzeby misji ISAF.
Użytkownicy.
Oprócz Szwedzkich Sił Zbrojnych kamuflaż M90 używany był także przez wojska łotewskie podczas misji SFOR.

</doc>
<doc id="2727899" url="https://pl.wikipedia.org/wiki?curid=2727899" title="Indie Brytyjskie na Igrzyskach Imperium Brytyjskiego 1934">
Indie Brytyjskie na Igrzyskach Imperium Brytyjskiego 1934

Indie Brytyjskie wystartowały na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz debiutancki występ indyjskich zawodników. Reprezentacja zajęła dwunaste miejsce w generalnej klasyfikacji medalowej igrzysk, z jednym brązowym medalem w zapasach. Poza zapasami reprezentanci Indii startowali także w lekkiej atletyce.
Medaliści.
 Zapasy

</doc>
<doc id="2727900" url="https://pl.wikipedia.org/wiki?curid=2727900" title="Caryospora carajasensis">
Caryospora carajasensis

Caryospora carajasensis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. carajasensis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Oxyrhopus petola digitalis" należącego do rodziny połozowatych (Colubridae).
Występuje na terenie Brazylii w Ameryce Południowej.
Sporulowana oocysta.
Jest kształtu sferoidalnego, posiada 2 ściany o łącznej grubości 1,2 μm, osłonka zewnętrzna barwy żółtawej. Oocysta posiada następujące rozmiary: długość 20 – 25 μm, szerokość 18,7 – 23,7 μm. Brak mikropyli, wieczka biegunowego oraz ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 16,2 – 18,7 μm, szerokości 11,2 – 13,7 μm. Występuje ciałko Stieda oraz substieda body (SBB). Brak parastieda body (PSB). Występuje ciałko resztkowe sporocysty w postaci rozproszonych ziarnistości.

</doc>
<doc id="2727901" url="https://pl.wikipedia.org/wiki?curid=2727901" title="Mistrzostwa Europy w Pływaniu 2012 – sztafeta 4 × 200 m stylem dowolnym mężczyzn">
Mistrzostwa Europy w Pływaniu 2012 – sztafeta 4 × 200 m stylem dowolnym mężczyzn

Wyścig sztafetowy 4x200 metrów stylem dowolnym mężczyzn podczas Mistrzostw Europy w Pływaniu 2012 rozegrany został 26 maja. Wzięło w nim udział 12 zespołów pływackich.
Wyniki.
Eliminacje.
Wyścigi eliminacyjne odbyły się 26 maja o godzinie 10:24. Do finału kwalifikowano zespoły z ośmioma najlepszymi wynikami.
Finał.
Finał odbył się 26 maja o godzinie 18:48.

</doc>
<doc id="2727902" url="https://pl.wikipedia.org/wiki?curid=2727902" title="Boeing Monomail">
Boeing Monomail

Boeing Monomail (Boeing Model 200, 221, 221A) – amerykański samolot pocztowy, później także pasażerski zbudowany w latach 30. XX wieku. Monomail był drugim jednopłatowcem zaprojektowanym z zakładach Boeinga (pierwszym był nieudany myśliwiec XP-9) i w momencie jego powstania był jednym z najbardziej zaawansowanych technicznie samolotów na świecie. Samolot nie był sukcesem komercyjnym dla Boeinga, zbudowano tylko dwa egzemplarze, ale doświadczenia zdobyte przy jego budowie zaowocowały późniejszymi konstrukcjami takimi jak bombowiec Boeing YB-9 czy pierwszy nowoczesny samolot pasażerski Boeing 247.
Tło historyczne.
Po różnego typu eksperymentach sięgających do 1912 regularne dostawy poczty lotniczej przez United States Post Office (USPO) rozpoczęły się w 1918. Początkowo sam USPO zajmował się dostarczaniem listów, ale począwszy od 1925 po wejściu w życie tzw. Kelly Bill (Air Mail Act of 1925) pozwalającego na przewożenie poczty prywatnym firmom i rok późniejszemu Air Commerce Act dostawy poczty lotniczej były przekazywane w ręce firm prywatnych. Począwszy od 1 września 1927 wszystkie dostawy poczty lotniczej w Stanach Zjednoczonych były zakontraktowane przez prywatne firmy. Obydwie ustawy znacznie wspomogły stosunkowo powoli dotychczas rozwijające się lotnictwo cywilne w USA, kontrakty na dostawę poczty lotniczej były znacznie subwencjonowane przez rząd amerykański (w latach 1931-1939 subwencje poczty lotniczej dla wszystkich firm zamknęły się sumą 134 milionów dolarów, w porównaniu dochód za przewóz pasażerów w tym samym okresie wyniósł 144 miliony). W celu maksymalnego obniżenia kosztów przewozu poczty linie lotnicze były zainteresowane konstrukcją specjalnie przystosowanych do tego samolotów, jedną z powstałych wówczas tego typu konstrukcji był Boeing Monomail.
Historia.
Pierwszy lot Monomaila odbył się 6 maja 1930. Samolot był łatwy w pilotażu i bardzo zwrotny, w czasie jednego z pierwszych lotów testowych pilotujący Monomaila Slim Lewis wykonał nim trzy pętle z rzędu. Początkowo samolot był pomalowany w bardzo oryginalny sposób – kadłub pomalowany był na zielono, ogon na szaro z zieloną obwódką, skrzydła także na szaro zaznaczonymi na pomarańczowo krawędziami natarcia (w późniejszym czasie już jako Model 221A samolot nie był malowany i miał naturalne, metalowe wykończenie).
Model 221, także noszący nazwę Monomail, odbył pierwszy lot 18 sierpnia 1931. Samolot ten miał prawie identyczną konstrukcję jak pierwszy Monomail – był od niego tylko o osiem cali dłuższy (20 cm) i w środkowej części kadłuba mieścił kabinę dla ośmiu pasażerów. Model 221 wykorzystywany był przez Boeing Air Transport (BAT), zbudowano tylko jeden egzemplarz.
Model 221A powstał jako modyfikacja najpierw Modelu 221, a później także Modelu 200. Kadłub Modelu 221 został przedłużony o następnych 27 cali co pozwoliło na zainstalowanie dwóch dodatkowych foteli w kabinie pasażerskich, nowy samolot otrzymał także pneumatyczne koło ogonowe, nowy system paliwowy i olejowy oraz nową owiewkę silnika, nieco później podobnej modyfikacji dokonano na Modelu 200. Obydwa samoloty były używane przez BAT.
Przez krótki czas zmodyfikowany Model 200 używany był do różnych testów w fabryce Boeinga, między innymi przetestowano go z niewciąganym podwoziem stałym ukrytym w bardzo aerodynamicznych owiewkach w celu porównania osiągów z wersją z wciąganym podwoziem. Ważniejszym eksperymentem było wypróbowanie użycie trymerów na krawędzi spływu sterów wysokości, w późniejszym czasie rozwiązanie przetestowane na Monomailu stało się standardem w praktycznie wszystkich samolotach do końca II wojny światowej.
Pierwszy Monomail (numer fabryczny 1153, rejestracja cywilna NC-725W) rozbił się 27 maja 1935 w okolicach Glendo, na pokładzie znajdował się tylko pilot, powodem wypadku był najprawdopodobniej złe warunki pogodowe i niska widoczność. Drugi Monomail (numer fabryczny 1154, rejestracja cywilna NC-10225) rozbił się pod koniec 1935 w okolicach Pueblo.
Opis konstrukcji.
Boeing Monomail był jednosilnikowym dolnopłatem o konstrukcji całkowicie metalowej z podwoziem klasycznym. Zaprojektowany przez zespół młodych inżynierów pod kierownictwem Boba Minshalla, Monomail nazywany jest „pierwszym prawdziwie nowatorskim projektem Boeinga”. Kadłub samolotu miał przekrój okrągły i konstrukcję skorupową, także konstrukcja wolnonośnego skrzydła była całkowicie metalowa. Metalowa konstrukcja była w wielu miejscach spawana elektrycznie. Podwozie główne było wciągane w locie, koła składały się do skrzydła skąd częściowo wystawały, był to jeden z pierwszych amerykańskich samolotów z wciąganym podwoziem (po Dayton-Wright i R-3 Racer). Wiele uwagi poświęcono na nadanie samolotowi jak najlepszych osiągów aerodynamicznych, cała konstrukcja nie miała żadnych zbędnych wystających elementów, napędzający go silnik gwiazdowy został przykryty aerodynamiczną owiewką.
Technicznie zaawansowana i aerodynamicznie czysta konstrukcja Monomaila częściowo wyprzedziła dostępną wówczas technologię, samolot był niezwykle szybki jak na ówczesne czasy ale z powodu braku odpowiedniego śmigła nie mógł on w pełni wykorzystywać tego aututu. Śmigło samolotu miało częściowo zmienny skok, ale mógł być on tylko zmieniony na ziemi przy wyłączonym silniku. Śmigło ustawione do startu czy lądowania na przykład w nisko położonym Seattle nie były optymalnie ustawione do rozwinięcia dużych prędkości w locie czy do startu lub lądowania w znacznie wyżej położonych miastach.
Samolot napędzany był silnikiem gwiazdowym Pratt &amp; Whitney Hornet B o mocy 575 KM, mierzył 12,75 m długości, skrzydła miały 18 m rozpiętości.

</doc>
<doc id="2727904" url="https://pl.wikipedia.org/wiki?curid=2727904" title="PGM-19 Jupiter">
PGM-19 Jupiter

PGM-19 Jupiter – jeden z pierwszych pocisków balistycznych typu MRBM wykorzystywanych przez Siły Powietrzne USA (wraz z PGM-17 Thor). Był produkowany przez Chrysler Corp. na bazie projektu autorstwa dr. W. von Brauna. Prócz wynoszenia głowicy jądrowej za jego pomocą przeprowadzono 13 grudnia 1958 i 28 maja 1959 roku dwa eksperymenty z udziałem ssaków naczelnych (tylko ten ostatni zakończył się sukcesem). Jego konstrukcja była podstawą dla 1. członu rakiety Juno II. W latach 60. wiele pocisków zostało rozmieszczonych we Włoszech i w Turcji w ramach programu NATO obejmującego obronę przed atakiem jądrowym ze strony Związku Radzieckiego.

</doc>
<doc id="2727905" url="https://pl.wikipedia.org/wiki?curid=2727905" title="Chrysler SM-78/PGM-19 Jupiter">
Chrysler SM-78/PGM-19 Jupiter



</doc>
<doc id="2727906" url="https://pl.wikipedia.org/wiki?curid=2727906" title="IRBM Jupiter">
IRBM Jupiter



</doc>
<doc id="2727907" url="https://pl.wikipedia.org/wiki?curid=2727907" title="Thor (rakieta)">
Thor (rakieta)



</doc>
<doc id="2727908" url="https://pl.wikipedia.org/wiki?curid=2727908" title="Jupiter (rakieta)">
Jupiter (rakieta)



</doc>
<doc id="2727909" url="https://pl.wikipedia.org/wiki?curid=2727909" title="Army Ballistic Missile Agency">
Army Ballistic Missile Agency



</doc>
<doc id="2727911" url="https://pl.wikipedia.org/wiki?curid=2727911" title="Sergeant (rakieta)">
Sergeant (rakieta)



</doc>
<doc id="2727912" url="https://pl.wikipedia.org/wiki?curid=2727912" title="Martín Zapater">
Martín Zapater

Martín Zapater y Clavería (ur. 1747 w Saragossie, zm. 1803 tamże) − zamożny kupiec pochodzący z Aragonii a jednocześnie człowiek oświecenia. Był bliskim przyjacielem Francisca Goi, z którym utrzymywał obszerną korespondencję – dziś cenne źródło wiedzy o malarzu; Goya dwukrotnie namalował jego portret, w 1790 i 1797.
Całe życie był kawalerem, mieszkał przy ulicy del Coso naprzeciw "Palacio del Conde de Sástago". Dorobił się fortuny dzierżawiąc ziemię i pożyczając kapitał mieście Saragossa oraz innym instytucjom i osobom. Król Karol IV wyróżnił go szlacheckim tytułem "Noble de Aragón".
Był promotorem idei oświeceniowych w Aragonii. W 1776 ufundował towarzystwo ekonomiczne "Real Sociedad Económica de Amigos del País de Aragón". Współpracował również przy założeniu Królewskiej Akademii Sztuk Pięknych San Luis. Z jego inicjatywy powstały również ogród botaniczny i teatr w Saragossie. Fundował stypendia dla zdolnych uczniów architektury i grawerstwa.

</doc>
<doc id="2727913" url="https://pl.wikipedia.org/wiki?curid=2727913" title="Walia na Igrzyskach Imperium Brytyjskiego 1934">
Walia na Igrzyskach Imperium Brytyjskiego 1934

Walia wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start walijskich zawodników. Reprezentacja zajęła ósme miejsce w generalnej klasyfikacji medalowej igrzysk, zdobywając 3 srebrne i 3 brązowe medale. Walijczycy startowali w lekkoatletyce, boksie, skokach do wody, pływaniu oraz bowls.
Medaliści.
 Boks
 Bowls
 Pływanie

</doc>
<doc id="2727914" url="https://pl.wikipedia.org/wiki?curid=2727914" title="Poland Trophy">
Poland Trophy

Poland Trophy Dragon Winch Extreme – cykl rajdów samochodowych dla amatorów, organizowany przez firmę Euroforum, na terenie Polski. Wszystkie rundy są rajdami przeprawowymi off-road dla samochodów terenowych i quadów.
Historia.
Zawody Poland Trophy rozgrywane są od 2007 roku. Od początku ich organizatorem jest agencja Euroforum. Od 2011 roku tytularnym sponsorem zawodów jest firma DRAGON WINCH, producent wyciągarek. Od początku zamierzeniem twórców było stworzenie najbardziej ekstremalnego rajdu przeprawowego w tej części Europy. Jednocześnie impreza miała być zorganizowana niezwykle profesjonalnie pod każdym względem – od obsługi zawodników i zastosowania do tego najnowocześniejszych i premierowych w Polsce rozwiązań technologicznych, poprzez ekstremalną trudność przepraw na trasie, aż po odpowiednią, medialną i marketingową oprawę całości.
Zawodnicy.
Zawodnicy z klasy quadów i kierowcy startujący w Poland Trophy muszą posiadać prawo jazdy, wobec pilotów nie ma żadnych wymagań. Liczba zgłoszeń jest ograniczana ze względu na pojemność trasy.
Klasy.
Rywalizacja odbywa się w trzech kategoriach:
Quad Extreme (QEX) – wspólna klasa dla wszystkich quadów. Regulamin nie narzuca tu żadnych ograniczeń, choć obowiązkowe jest posiadanie wyciągarki, a zawodnik musi być ubrany w kompletny strój ochronny i kask.
Advance (ADV) – obejmuje samochody terenowe. Regulamin nie precyzuje zakresu przeróbek, jedynie ogranicza liczbę wyciągarek do dwóch. Dozwolone są tylko wyciągarki elektryczne. Zalecane jest wyposażenie auta w klatkę bezpieczeństwa, pałąk ochronny lub sztywny dach.
No Limit (NOL) – w tej klasie nie ma żadnych ograniczeń technicznych, wymagana jest tylko klatka bezpieczeństwa i co najmniej jedna wyciągarka. Wszystkie samochody startujące w Poland Trophy muszą posiadać ważny dowód rejestracyjny.
Rajd.
Sezon Poland Trophy składa się z trzech imprez. W 2012 roku rajdy odbyły się w Łazach (woj. śląskie), Mogilnie (woj. kujawsko-pomorskie) i w Walimiu (woj. dolnośląskie).
Każdy rajd składa się z trzech części: Prologu, Etapu Nocnego i Etapu Dziennego. W ramach etapów Nocnego i Dziennego rozgrywane są odcinki specjalne, które zawodnicy muszą pokonać zgodnie ze wskazówkami książki drogowej. Wszystkie próby mają charakter przeprawowy.

</doc>
<doc id="2727915" url="https://pl.wikipedia.org/wiki?curid=2727915" title="Jerzy Bielecki (aktor)">
Jerzy Bielecki (aktor)

Jerzy Bielecki (ur. 4 stycznia 1922 we Lwowie, zm. 28 grudnia 2010 we Wrocławiu) – polski aktor teatralny i filmowy.
Życiorys.
4 sierpnia 1944 roku miał miejsce jego debiut teatralny. Występował w następujących teatrach:
Teatr Telewizji.
Wystąpił w kilku spektaklach Teatru Telewizji. Zagrał m.in. rolę porucznika Bema w spektaklu "Sława i chwała" (1963).

</doc>
<doc id="2727917" url="https://pl.wikipedia.org/wiki?curid=2727917" title="Cuchilla de Haedo">
Cuchilla de Haedo

Cuchilla de Haedo – pasmo wzgórz w północnym Urugwaju. Rozciąga się w kierunku północny wschód-południowy zachód od granicy brazylijsko-urugwajskiej do zbiegu rzek Río Negro i Urugwaj. Znajduje się w departamentach: Rivera, Tacuarembó, Artigas, Salto, Paysandú i Río Negro.

</doc>
<doc id="2727918" url="https://pl.wikipedia.org/wiki?curid=2727918" title="Mauretania na Letnich Igrzyskach Olimpijskich 2012">
Mauretania na Letnich Igrzyskach Olimpijskich 2012

Mauretania na Letnich Igrzyskach Olimpijskich 2012, które odbyły się w Londynie, była reprezentowana przez 2 zawodników.
Był to ósmy start reprezentacji Mauretanii na letnich igrzyskach olimpijskich.

</doc>
<doc id="2727921" url="https://pl.wikipedia.org/wiki?curid=2727921" title="Herculis 2012">
Herculis 2012

Herculis 2012 – mityng lekkoatletyczny, który odbył się 20 lipca w Monako. Zawody są kolejną odsłoną prestiżowej Diamentowej Ligi w sezonie 2012.
Rekordy.
Podczas mityngu ustanowiono 6 krajowych rekordów w kategorii seniorów:

</doc>
<doc id="2727923" url="https://pl.wikipedia.org/wiki?curid=2727923" title="Nankoku">
Nankoku

 – miasto położone w prefekturze Kōchi, w Japonii, na wyspie Sikoku.
Nankoku prawa miejskie uzyskało 1 października 1959 roku. Jako ośrodek przemysłu gospodarki rynkowej oraz rybołówstwa miasto zaopatruje większość potrzeb rolnych w Kōchi, ze względu na liczbę pól i plantacji znajdujących się na jego terenie. Port lotniczy Kōchi znajduje się na południowy wschód od Nankoku.
Populacja.
Zmiany w populacji Nankoku w latach 1970–2015:

</doc>
<doc id="2727924" url="https://pl.wikipedia.org/wiki?curid=2727924" title="Sergei Hohlov-Simson">
Sergei Hohlov-Simson

Sergei Hohlov-Simson (ur. 22 kwietnia 1972 w Parnawie) – estoński piłkarz grający na pozycji środkowego obrońcy. W swojej karierze rozegrał 59 meczów w reprezentacji Estonii i strzelił w nich 2 gole.
Kariera klubowa.
Karierę piłkarską Hohlov-Simson rozpoczął w klubie Flora Tallinn. W sezonie 1992/1993 zadebiutował w jego barwach w pierwszej lidze estońskiej. W sezonie 1993/1994 wywalczył z Flotą mistrzostwo kraju, a w sezonie 1994/1995 – dublet (mistrzostwo i Puchar Estonii).
W sezonie 1995/1996 Hohlov-Simson grał w Pärnu Tervis, a w sezonie 1996/1997 – w Lelle SK. W latach 1997–1999 ponownie był zawodnikiem Flory Tallinn. W sezonie 1997/1998 wywalczył z nią mistrzostwo i puchar Estonii, a w sezonie 1998 – mistrzostwo i superpuchar. W sezonie 2000 występował w Viljandi Tulevik i FC Kuressaare.
W drugiej połowie 2000 roku Hohlov-Simson wyjechał do Izraela, gdzie grał w drugiej lidze w Hapoelu Kefar Sawa oraz w Hapoelu Tajbe. Z kolei w 2001 roku grał w norweskim HamKam.
W 2002 roku Hohlov-Simson wrócił do Estonii i został zawodnikiem Levadii Maardu. Wraz z Levadią wywalczył mistrzostwo Estonii w 2004 roku oraz dwa puchary kraju w latach 2004 i 2005. W 2005 roku zakończył karierę.
Kariera reprezentacyjna.
W reprezentacji Estonii Hohlov-Simson zadebiutował 10 lipca 1992 roku w przegranym 1:2 meczu Pucharu Bałtyckiego 1992 z Łotwą, rozegranym w Lipawie. W swojej karierze grał w: eliminacjach do MŚ 1998 i Euro 2000. Od 1992 do 2004 roku rozegrał w kadrze narodowej 58 meczów, w których strzelił 2 gole.

</doc>
<doc id="2727925" url="https://pl.wikipedia.org/wiki?curid=2727925" title="Andreas Hjartbro Bube">
Andreas Hjartbro Bube



</doc>
<doc id="2727928" url="https://pl.wikipedia.org/wiki?curid=2727928" title="Angelika i król">
Angelika i król

Angelika i król (fr. "Angélique et le Roy") − film kostiumowy z 1966 roku, adaptacja powieści Anne i Serge Golonów o tym samym tytule.
Fabuła.
Umiera Philippe de Plessis-Bellieres (drugi mąż Angeliki). Król Ludwik XIV powierza Angelice misję: kobieta ma nakłonić perskiego szacha Bachtiary Bey do podpisania traktatu pokojowego. W zamian za podpisanie traktatu i odwiedzenia Wersalu Bachary żąda Angeliki. Przez przypadek Angelika dowiaduje się, że jej mąż Jeoffrey de Peyrac żyje, więc wyrusza na jego poszukiwania.

</doc>
<doc id="2727929" url="https://pl.wikipedia.org/wiki?curid=2727929" title="Cajú">
Cajú



</doc>
<doc id="2727930" url="https://pl.wikipedia.org/wiki?curid=2727930" title="Związek Południowej Afryki na Igrzyskach Imperium Brytyjskiego 1934">
Związek Południowej Afryki na Igrzyskach Imperium Brytyjskiego 1934

Związek Południowej Afryki wystartował na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start południowoafrykańskich zawodników. Reprezentacja zajęła czwarte miejsce w generalnej klasyfikacji medalowej igrzysk, zdobywając 7 złotych, 9 srebrnych i 5 brązowych medali. Reprezentanci ZPA startowali we wszystkich dyscyplinach podczas tych igrzysk.
Medaliści.
 Boks
 Bowls
 Kolarstwo
 Lekkoatletyka
 Pływanie
 Zapasy

</doc>
<doc id="2727933" url="https://pl.wikipedia.org/wiki?curid=2727933" title="Jamajka na Igrzyskach Imperium Brytyjskiego 1934">
Jamajka na Igrzyskach Imperium Brytyjskiego 1934

Jamajka wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz debiutancki start jamajskich zawodników. Reprezentacja zajęła dziesiąte miejsce w generalnej klasyfikacji medalowej igrzysk, zdobywając 1 srebrny i 1 brązowy medal. Reprezentanci Jamajki podczas tych igrzysk startowali w lekkoatletyce, pływaniu oraz skokach do wody.
Medaliści.
 Lekkoatletyka
 Pływanie

</doc>
<doc id="2727934" url="https://pl.wikipedia.org/wiki?curid=2727934" title="Angelika wśród piratów">
Angelika wśród piratów

Angelika wśród piratów (fr. "Indomptable Angélique") – film kostiumowy z 1967 roku, adaptacja powieści Anne i Serge Golonów.
Fabuła.
Angelika płynąc królewską galerą poszukuje swojego pierwszego męża. Uciekając przed piratami wypada za burtę. Wyławia ją handlarz niewolników i gdy sprzedaje ją na targu, okazuje się, że kupcem jest Jeoffrey. Angelika zostaje ponownie porwana przez handlarza a hrabia de Peyrac rusza w pościg za ukochaną żoną.

</doc>
<doc id="2727935" url="https://pl.wikipedia.org/wiki?curid=2727935" title="Długi Marsz 4C">
Długi Marsz 4C

Długi Marsz 4C (także Chang Zheng 4C, "CZ-4C", pierwotnie Chang Zheng 4B-2) – chińska rakieta nośna wykorzystywana do startów na niską orbitę okołoziemską. Wywodzi się z rakiety Długi Marsz 4B, jednak różni się od niej większą przestrzenią ładunkową i możliwością restartu silnika 3. stopnia.

</doc>
<doc id="2727936" url="https://pl.wikipedia.org/wiki?curid=2727936" title="Gesine Walther">
Gesine Walther

Gesine Walther (z domu Tettenborn, ur. 6 października 1962 w Weißenfels) – niemiecka lekkoatletka, specjalizująca się w biegach sprinterskich. W czasie swojej kariery reprezentowała Niemiecką Republikę Demokratyczną.

</doc>
<doc id="2727940" url="https://pl.wikipedia.org/wiki?curid=2727940" title="Paragwaj na Letnich Igrzyskach Olimpijskich 2012">
Paragwaj na Letnich Igrzyskach Olimpijskich 2012

Paragwaj na Letnich Igrzyskach Olimpijskich 2012, które odbyły się w Londynie, reprezentowało 8 zawodników.
Był to jedenasty start reprezentacji Paragwaju na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2727941" url="https://pl.wikipedia.org/wiki?curid=2727941" title="33 Dywizjon Artylerii">
33 Dywizjon Artylerii

Dywizjony artylerii Wojska Polskiego noszące numer 33:

</doc>
<doc id="2727945" url="https://pl.wikipedia.org/wiki?curid=2727945" title="Sojuz 2a">
Sojuz 2a

Sojuz 2a (ros. "Союз 2a") – anulowany załogowy lot programu Sojuz. Start był zaplanowany na 24 kwietnia 1967 r. Podczas lotu miało dojść do połączenia ze statkiem Sojuz 1, jednak po wykryciu awarii Sojuza 1 start Sojuza 2a anulowano.
Misja.
Wiosną 1967 roku nadszedł czas ważnej, pierwszej próby statku Sojuz. 22 kwietnia 1967 radziecki wydział propagandowy czuł się tak pewnie, że pozwolił na przecieki do agencji prasowej UPI. "Podczas najbliższego lotu zostanie przeprowadzony najbardziej efektowny manewr w historii radzieckiego programu kosmicznego – połączenie dwóch statków w locie i wymiana załóg". Dzień po starcie Sojuz 1 przewidywano start kolejnego Sojuza z trzema kosmonautami na pokładzie. Oba statki miały się połączyć. Dwóch kosmonautów z Sojuza (Chrunow i Jelisiejew) miało w trakcie lotu przejść do Sojuza 1 i wylądować razem z Komarowem. Trzeci kosmonauta miał sam powrócić na Ziemię. Byłoby to kolejne osiągnięcie z cyklu "po raz pierwszy". Przedni moduł Sojuza był wyposażony w szczelne włazy z obu stron, dzięki czemu można go było wykorzystać w charakterze śluzy. Jednak przejście wiązało się z odbyciem spaceru kosmicznego. W związku z problemami jakie nastąpiły w trakcie lotu Sojuza 1, start kolejnego statku został odwołany.

</doc>
<doc id="2727949" url="https://pl.wikipedia.org/wiki?curid=2727949" title="Froylán Ledezma">
Froylán Ledezma

Froylán Ledezma Stevens (ur. 2 stycznia 1978 w San José) – kostarykański piłkarz występujący na pozycji napastnika.
Kariera klubowa.
Ledezma karierę rozpoczynał w 1994 roku w zespole LD Alajuelense. W 1996 roku zdobył z nim mistrzostwo Kostaryki oraz Copa Interclubes UNCAF. W 1997 roku ponownie sięgnął z klubem po tytuł mistrza Kostaryki. Po tym sukcesie przeszedł do holenderskiego zespołu AFC Ajax. W 1998 roku wywalczył z nim mistrzostwo Holandii oraz Puchar Holandii, który wygrał również rok później. Przez 3 lata w barwach Ajaksu nie rozegrał żadnego spotkania.
W 2001 roku Ledezma odszedł do paragwajskiego Cerro Porteño. Następnie grał w kostarykańskim Deportivo Saprissa, a w 2003 roku trafił do boliwijskiego The Strongest. W sezonie 2003 wywalczył z nim mistrzostwo fazy Clausura.
Na początku 2004 roku ponownie trafił do LD Alajuelense. W tym samym roku wygrał z nim Ligę Mistrzów CONCACAF, a w 2005 roku Copa Interclubes UNCAF oraz mistrzostwo Kostaryki. W 2006 roku grał na wypożyczeniu w greckim Akratitosie.
W połowie 2006 roku Ledezma podpisał kontrakt z austriackim Rheindorf Altach. W austriackiej Bundeslidze zadebiutował 6 sierpnia 2006 roku w przegranym 2:3 pojedynku z Rapidem Wiedeń. Przez rok w barwach Altach rozegrał 24 spotkania i zdobył 5 bramek. Potem przeniósł się do niemieckiego drugoligowca, FC Augsburg, którego barwy również reprezentował przez rok.
W 2008 roku Ledezma odszedł do austriackiej Admiry Wacker z Erste Ligi. W 2010 roku przeniósł się do CS Herediano. Na początku 2011 roku wrócił jednak do Admiry Wacker. W tym samym roku awansował z nią do Bundesligi. Tam w barwach Admiry grał przez pół roku, a potem po raz kolejny został graczem klubu LD Alajuelense.
Kariera reprezentacyjna.
W reprezentacji Kostaryki Ledezma zadebiutował w 1997 roku. W 2009 roku został powołany do kadry na Złoty Puchar CONCACAF. Zagrał na nim w meczach z Salwadorem (1:2), Jamajką (1:0), Gwadelupą (5:1) oraz Meksykiem (1:1 – gol, 3:5 w rzutach karnych). Z tamtego turnieju Kostaryka odpadła w półfinale.
W latach 1997–2009 w drużynie narodowej Ledezma rozegrał łącznie 22 spotkania i zdobył 6 bramek.

</doc>
<doc id="2727951" url="https://pl.wikipedia.org/wiki?curid=2727951" title="Froylan Ledezma">
Froylan Ledezma



</doc>
<doc id="2727952" url="https://pl.wikipedia.org/wiki?curid=2727952" title="Kiribati na Letnich Igrzyskach Olimpijskich 2012">
Kiribati na Letnich Igrzyskach Olimpijskich 2012

Kiribati na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to trzeci start reprezentacji Kiribati na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2727957" url="https://pl.wikipedia.org/wiki?curid=2727957" title="Benin na Letnich Igrzyskach Olimpijskich 2012">
Benin na Letnich Igrzyskach Olimpijskich 2012

Benin na Letnich Igrzyskach Olimpijskich 2012, które odbyły się w Londynie, był reprezentowany przez 5 zawodników.
Był to dziesiąty start reprezentacji Beninu na letnich igrzyskach olimpijskich.

</doc>
<doc id="2727960" url="https://pl.wikipedia.org/wiki?curid=2727960" title="Cerro Batoví">
Cerro Batoví

Cerro Batoví – wzgórze o wysokości 224 m n.p.m. w paśmie Cuchilla de Haedo w północnym Urugwaju, w departamencie Tacuarembó. Położone jest około 25 km na południe od miasta Tacuarembó, w pobliżu wsi Cerro Batoví. Przebiega obok wzgórza droga krajowa Ruta 5.

</doc>
<doc id="2727962" url="https://pl.wikipedia.org/wiki?curid=2727962" title="Darío Delgado">
Darío Delgado

Dario Alejandro Delgado Mora (ur. 14 grudnia 1985) – kostarykański piłkarz występujący na pozycji obrońcy. Zawodnik klubu UCR.
Kariera klubowa.
Delgado zawodową karierę rozpoczynał w 2006 roku w zespole Deportivo Saprissa. W 2007 roku zdobył z nim mistrzostwo Kostaryki. Po tym sukcesie odszedł do Puntarenas FC. W sezonie 2009/2010 wywalczył z nim wicemistrzostwo fazy Invierno. W 2010 roku został wypożyczony do amerykańskiego CD Chivas USA. W MLS zadebiutował 10 kwietnia 2010 roku w wygranym 2:0 pojedynku z New York Red Bulls. W sezonie 2010 w barwach Chivas zagrał 22 razy. Potem wrócił do Puntarenas. W 2011 roku grał na wypożyczeniu w chińskim Guangdong Sunray Cave z China League One. Po zakończeniu sezonu 2011 tych rozgrywek, wrócił do Puntarenas.
Kariera reprezentacyjna.
W reprezentacji Kostaryki Delgado zadebiutował w 2009 roku. W tym samym roku został powołany do kadry na Złoty Puchar CONCACAF. Zagrał na nim w meczach z Jamajką (1:0), Gwadelupą (5:1) oraz Meksykiem (1:1, 3:5 w rzutach karnych). Z tamtego turnieju Kostaryka odpadła w półfinale.

</doc>
<doc id="2727963" url="https://pl.wikipedia.org/wiki?curid=2727963" title="Dario Delgado">
Dario Delgado



</doc>
<doc id="2727966" url="https://pl.wikipedia.org/wiki?curid=2727966" title="Motoparalotniarstwo na Plażowych Igrzyskach Azjatyckich 2012 - latanie ekonomiczne">
Motoparalotniarstwo na Plażowych Igrzyskach Azjatyckich 2012 - latanie ekonomiczne

Zawody w lataniu ekonomicznym podczas III Plażowych Igrzysk Azjatyckich w Haiyan odbyły się w dniach od 18 do 20 czerwca 2012 roku. Zawody odbyły się w kategorii open. Wystartowali reprezentanci z siedmiu krajów: Chin, Tajlandii, Korei Południowej, Arabii Saudyjskiej, Kataru, Malezji i Afganistanu. Złoto wywalczył reprezentant gospodarzy Sheng Guangqiang.

</doc>
<doc id="2727967" url="https://pl.wikipedia.org/wiki?curid=2727967" title="Pomnik Żołnierza Polskiego we Włocławku">
Pomnik Żołnierza Polskiego we Włocławku

Pomnik Żołnierza Polskiego – znajdujący się na Placu Wolności we Włocławku obelisk poświęcony żołnierzom polskim. Wcześniej – Pomnik Wdzięczności.
Tło historyczne.
W dniach 17-19 stycznia 1945 ewakuowano z Włocławka ludność niemiecką, zaś 20 stycznia wkroczyły do miasta oddziały Armii Czerwonej i Ludowego Wojska Polskiego. Na Placu Wolności grupa żołnierzy została ostrzelana, w wyniku czego zginęło sześciu z nich. Pochowano ich na miejscu śmierci.
Pierwszy pomnik.
W miejscu, w którym pochowano poległych czerwonoarmistów stanął pierwszy pomnik, zbudowany jeszcze w 1945. Na ceglanej podmurówce znajdował się drewniany postument w kształcie trapezu, na którym z kolei umieszczono czerwoną, pięcioramienną gwiazdę. Od samego początku jednak zakładano, że pomnik ten będzie miał charakter tymczasowy. Już w styczniu 1946 Miejska Rada Narodowa podjęła uchwałę o budowie nowego pomnika.
Budowa drugiego pomnika.
Konkurs na projekt nowego pomnika rozpisano w 1949. Na konkurs wpłynęło 6 prac, z czego zakwalifikowano pięć, a ostatecznie wybrano pracę, która zajęła drugie miejsce. Był to projekt autorstwa profesora Mariana Wnuka. Prace budowlane rozpoczęły się w 1950. 1 listopada dokonano rozbiórki poprzedniego pomnika, a szczątki żołnierzy przeniesiono na cmentarz komunalny. Uroczystego odsłonięcia dokonano 7 listopada 1951.
Wygląd.
W swojej pierwotnej postaci pomnik miał kształt czworobocznego, lekko zwężającego się ku górze obelisku o tępym, ściętym czubie, ustawionego na trójstopniowej bazie. W jego dolnej części znalazły się cztery socrealistyczne płaskorzeźby wykonane przez Władysława Kąckiego. Na ścianie południowej znajdowali się żołnierz polski i czerwonoarmista, na zachodniej - młody mężczyzna i kobieta ze sztandarem, na wschodniej - żołnierz i robotnik a na północnej - robotnica i rolnik. Wokół pomnika znajdowały się cztery wazony na kwiaty. Na południowej i północnej ścianie znalazły się tablice z inskrypcją: "Pomnik ten wzniesiony został w roku 1950 jako dowód wdzięczności mieszkańców Włocławka i powiatu za wyzwolenie spod jarzma hitlerowskiego przez bohaterską armię radziecką".
Historia.
Od chwili zbudowania pomnik był centralnym punktem uroczystości państwowych odbywających się we Włocławku. Regularnie składano tu wieńce i palono znicze. Po 1989 stał się częstym celem ataków, przede wszystkim oblewania czerwoną farbą. W 1992 w ramach dekomunizacji znalazł się, obok pomników Juliana Marchlewskiego, Ludzi Pracy, Powstania KPRP, na liście uznanych przez Radę Miasta do usunięcia. Jednak, podobnie jak większość pomników, ostatecznie nie został zniszczony z braku środków.
Przebudowa.
W grudniu 1993 Rada Miasta uchwaliła przebudowę pomnika. Projekt przygotował Antoni Bisaga. Zakładał on przykrycie płaskorzeźb wykonaną z nierdzewnej stali obudową. Realizacja projektu miała miejsce 11 kwietnia 1994. Obudowa przykryła dawne płaskorzeźby, zaś na jej ścianach znalazły się nowe napisy. Od strony południowej: "Żołnierzowi polskiemu walczącemu na wszystkich polach bitew - rodacy 1994", zaś od strony północnej: "Tobie ojczyzno żołnierski trud". Na górnej części obelisku umieszczono wojskowego orzełka. Pomnik też zmienił nazwę na "Pomnik Żołnierza Polskiego". Usunięto także wazony.

</doc>
<doc id="2727968" url="https://pl.wikipedia.org/wiki?curid=2727968" title="Cerro Miriñaque">
Cerro Miriñaque

Cerro Miriñaque – wzgórze o wysokości 282 m n.p.m. w paśmie Cuchilla de Haedo w północnym Urugwaju, w departamencie Rivera. Położone jest około 5 km na północ od miejscowości Santa Fernadina i około 3 km na wschód od drogi krajowej Ruta 5. Stanowi część formacji płaskowzgórzy o nazwie Tres Cerros de Cuñapirú.

</doc>
<doc id="2727971" url="https://pl.wikipedia.org/wiki?curid=2727971" title="Fidżi na Letnich Igrzyskach Olimpijskich 2012">
Fidżi na Letnich Igrzyskach Olimpijskich 2012

Fidżi na Letnich Igrzyskach Olimpijskich 2012, które odbywały się w Londynie, reprezentowało 9 zawodników.
Był to trzynasty start reprezentacji Fidżi na letnich igrzyskach olimpijskich.
Reprezentanci.
Judo.
Mężczyźni
Lekkoatletyka.
Mężczyźni
Kobiety
Łucznictwo.
Mężczyźni
Pływanie.
Mężczyźni
Kobiety
Podnoszenie ciężarów.
Mężczyźni
Kobiety
Strzelectwo.
Mężczyźni

</doc>
<doc id="2727972" url="https://pl.wikipedia.org/wiki?curid=2727972" title="Robin Hood (film 1991)">
Robin Hood (film 1991)

Robin Hood – amerykańsko-brytyjski film przygodowy z 1991 roku w reżyserii Johna Irvina.
Opis fabuły.
Sir Robin z Locksley (Patrick Bergin) i jego przyjaciel Will Redding (Owen Teale) narażają się sir Milesowi Folcanetowi (Jürgen Prochnow). W wyniku rozprawy Robin zostaje skazany na wygnanie. Obydwaj przyjaciele znajdują schronienie w lesie, gdzie wkrótce przyłączają się do zbójeckiej bandy.
Obsada.
i inni

</doc>
<doc id="2727973" url="https://pl.wikipedia.org/wiki?curid=2727973" title="Vanuatu na Letnich Igrzyskach Olimpijskich 2012">
Vanuatu na Letnich Igrzyskach Olimpijskich 2012

Vanuatu na Letnich Igrzyskach Olimpijskich 2012, które odbyły się w Londynie, reprezentowało 5 zawodników.
Był to siódmy start reprezentacji Vanuatu na letnich igrzyskach olimpijskich.

</doc>
<doc id="2727975" url="https://pl.wikipedia.org/wiki?curid=2727975" title="Aluplast GmbH">
Aluplast GmbH



</doc>
<doc id="2727976" url="https://pl.wikipedia.org/wiki?curid=2727976" title="Leon Barański (bankier)">
Leon Barański (bankier)

Leon Barański (ur. 18 marca 1895 w Chrzanowie, zm. 31 października 1982 w Menlo Park) – polski bankier.
Rodzina i młodość.
Syn Władysława (1858–1943) i Zofii z Zubrzyckich. Jego ojciec u końca kariery był hofratem Najwyższego Trybunału Sądowego i Kasacyjnego w Wiedniu, a po zakończeniu I wojny światowej – sędzią Sądu Najwyższego w Warszawie. Leon Barański przez osiem lat był uczniem Gimnazjum im. Św. Jacka w Krakowie. Maturę zdał w roku 1913 z wyróżnieniem i w tym samym roku rozpoczął studia na Wydziale Prawa Uniwersytetu Jagiellońskiego. Wojna światowa skomplikowała przebieg studiów. Przez następne trzy lata Leon Barański studiował na Wydziale Prawa i Nauk Politycznych Uniwersytetu Wiedeńskiego, gdyż w roku akademickim 1914/15 zawieszono wykłady na świeckich wydziałach UJ, gdy do Krakowa zbliżały się wojska rosyjskie. Barański uzyskał absolutoria obu Uniwersytetów. W Wiedniu zdał także: Państwowy Egzamin Sądowy (1917), a potem Państwowy Egzamin Polityczny (1918). Okres studiów zamknął doktorat Uniwersytetu Wiedeńskiego w zakresie nauk prawniczych, uzyskany 8 listopada 1918 r.[1]
W Banku Polskim – dwudziestolecie międzywojenne.
Leon Barański 5 kwietnia 1919 roku rozpoczął pracę w Ministerstwie Skarbu II Rzeczypospolitej. Po trzech miesiącach został pomocnikiem referenta w Ministerstwie Skarbu. Szybko robił karierę. Już jako referent, w roku 1922 w Dreźnie i Warszawie, brał udział w rokowaniach z Niemcami w sprawie rozliczeń finansowych. Od następnego roku przewodniczył Komisji Dewizowej Ministerstwa. W roku 1924 awansował na stanowisko naczelnika Wydziału Walutowego Ministerstwa Skarbu oraz objął funkcję komisarza Banku Polskiego. W roku 1926 został dyrektorem Departamentu Obrotu Pieniężnego. Na tej nominacji widnieją podpisy prezydenta, premiera i ministra skarbu. Kilkanaście miesięcy później został też członkiem Rady Nadzorczej Banku Gospodarstwa Krajowego. Bankowość nie była jedynym obszarem działalności Leona Barańskiego. Miał szersze zainteresowania ukierunkowane na przemysł (członek Rady Nadzorczej Państwowej Fabryki Związków Azotowych w Chorzowie, od 1924 r.; członek Rady Administracyjnej tego przedsiębiorstwa, od 1927 r.), legislację (referent Rady Prawniczej Ministerstwa Sprawiedliwości, od 1926) i rolnictwo (Komisarz Państwowy Poznańskiego Ziemstwa Kredytowego, od 1928 r.).
Rada Banku Polskiego uchwałą z dnia 27 października 1931 roku wybrała Leona Barańskiego na członka Dyrekcji Banku. Wiele przyczyn sprawiło, że tę funkcję objął dopiero po dwóch latach – w listopadzie 1933 r. W lutym 1934 r. Rada wybrała go na naczelnego dyrektora banku. Rok później minister skarbu zatwierdził tę decyzję.
Na uwagę zasługuje działalność Leona Barańskiego w okresie międzywojennym jako cenionego w Europie eksperta. W roku 1929 w Hadze brał udział w Międzynarodowej Konferencji do Spraw Odszkodowań. Był członkiem Komitetu Ekspertów przygotowujących Międzynarodową Monetarną i Ekonomiczną Konferencję w Londynie, w roku 1933. W ostatnich latach przed II wojną światową wchodził w skład Komitetu Ekspertów Ligi Narodów ds. pożyczek międzynarodowych.
Wojenne losy polskiego zasobu złota.
Dzieje Banku Polskiego podczas II wojny światowej były bardzo burzliwe. Po dramatycznej ewakuacji z Polski i krótkim okresie działalności w Rumunii, Bank zainstalował się w Paryżu, a po klęsce Francji znalazł swą ostateczną, wojenną, siedzibę w Londynie. Losy zapasów złota polskiego były jeszcze bardziej skomplikowane. Transport głównej części skarbu z Rumunii do Francji odbył się przez Turcję i Liban – ówczesną kolonię francuską. Natomiast zamierzona ewakuacja złota z Francji do Ameryki, w roku 1940, zakończyła się w Afryce, a Bank odzyskał kontrolę nad złotem dopiero w roku 1944. Wtedy złoto zostało drogą morską przewiezione do USA, Kanady i Anglii. Dzieje polskiego złota w wyczerpujący sposób przedstawił Wojciech Rojek[2].
We wrześniu 1939 r. Leon Barański wraz z kierownictwem Banku, zasobem złota i rodziną ewakuował się z Polski. Granicę polsko-rumuńską przekroczył 18 września razem z ostatnią czterotonową transzą złota[3]. Intensywne i długotrwałe starania o jej dalszą ewakuację nie zakończyły się sukcesem, ale część złota sprzedano na potrzeby wojska, fali uchodźców i rządu[2, s. 79],[4]. W rezultacie Leon Barański, w listopadzie 1939 r., jako ostatni z naczelnych władz Banku, opuścił Bukareszt, udając się do Paryża[2, s. 83]. Złoto przeczekało czas wojny w Rumunii i zostało zwrócone Polsce w roku 1947[2, s. 429]. W marcu 1940 r., jeszcze przed atakiem Niemców na Norwegię, Barański domagał się przygotowań do dalszej ewakuacji złota z Francji[2, s. 121]. Z końcem kwietnia, na dwa tygodnie przed ofensywą niemiecką, polemizował ze stanowiskiem rządu, który był temu przeciwny[2, s. 124]. Skarbowi polskiemu groziło też inne niebezpieczeństwo. Były to żądania strony francuskiej aby złoto wykorzystać na wspólne koszty prowadzenia wojny[2, s. 127]. Po prośbie Francji o zawieszenie broni, ale przed formalną kapitulacją, Francuzi przejęli złoto, kierując wiozący je statek do Dakaru zamiast – jak to było ustalone – do Ameryki[2, s. 143].
W tym czasie Rząd i Bank Polski ewakuowały się do Anglii w warunkach ogromnego chaosu. Jak pisze dyrektor Zygmunt Karpiński: "Z tej – zdawało się, beznadziejnej – sytuacji wyprowadziła nas niezmordowana energia i siła woli Barańskiego"[5]. Zdecydował on o ewakuacji Banku bez uzgodnień z Rządem, ustalił kto ma podjąć próbę przedostania się do Anglii oraz wytypował niezbędne do dalszej działalności Banku dokumenty, które koniecznie trzeba uratować.
Ucieczka do Anglii udała się. Nazajutrz po wylądowaniu w Liverpoolu, Leon Barański udał się do Londynu, aby z dyrektorem Banku Angielskiego, Harry Siepmannem, którego znał od dawna, ustalić warunki działania Banku Polskiego w Wielkiej Brytanii[6].
Przejęcie złota przez Francuzów spowodowało intensywną działalność dyplomatyczną z udziałem rządu RP, rządu Anglii oraz francuskiego rządu w Vichy. Pewne nadzieje dawała też możliwość opanowania Dakaru przez oddziały podległe generałowi de Gaulle[2, rozdział Dyplomatyczna ofensywa]. Dramaturgię wydarzeń oddaje krótka notatka z kalendarium tych wydarzeń: "27.IX 1940 Minister Strasburger zakomunikował dyr. Barańskiemu, że wobec ujemnego wyniku wyprawy Gen. De Gaulle do Dakaru Gen. Sikorski zamierza sprawę złota poruszyć ponownie wobec p. Churchilla, zaś on sam wybierze się w tej sprawie do Treasury"[7]. Wszystkie te wysiłki spełzły na niczym. Złoto pozostało w Afryce.
Od 1941 roku w sytuacji Banku Polskiego nastąpiła pewna stabilizacja. Wytoczonymi w USA procesami, przeciwko Bankom Francji i Rumunii, zajmował się oddelegowany tam dyrektor Zygmunt Karpiński. Działania operacyjne na terenie Afryki były domeną dyrektora Stefana Michalskiego. Leon Barański, jako naczelny dyrektor banku, mógł realizować swe najważniejsze zadanie – planować przyszłość Banku w kontekście powojennej międzynarodowej współpracy gospodarczej, w skali całego świata. Działania te ułatwiał mu fakt, że nie był związany z żadnym stronnictwem politycznym. Był apolitycznym pragmatykiem i nawet najbliższa rodzina nie wiedziała, co myślał o politykach[3]. Podczas kryzysu politycznego po śmierci gen. Sikorskiego, gen. Józef Haller wypowiedział się za utworzeniem rządu bezpartyjnego, a wśród proponowanych kilku kandydatów na premiera wymienił Leona Barańskiego[8].
Ład gospodarczy powojennego świata.
Z końcem maja 1941 r., a więc zanim ZSRR stał się uczestnikiem wojny, Leon Barański w odczycie zorganizowanym przez Polish Research Centre w Londynie omawiał perspektywy odbudowy krajów Europy środkowej i wschodniej po zakończeniu wojny. Jego poglądy o potrzebie kredytów zagranicznych spotkały się z żywym zainteresowaniem S.D. Waleya, głównego zastępcy sekretarza HM Treasury[1]. Niedługo potem zostało założone w Londynie Stowarzyszenie Ekonomistów Polskich w Zjednoczonym Królestwie, liczące ponad stu członków. Towarzystwo wydawało kwartalnik „Ekonomista Polski” w nakładzie 1000 egzemplarzy. Prezesem Zarządu Stowarzyszenia w latach 1941–1946 był Leon Barański[9].
Gdy klęska Hitlera stała się już pewna, w Londynie i Waszyngtonie rozpoczęto dyskusję dotyczącą powojennej współpracy monetarnej i finansowej. Leon Barański uczestniczył w pracach obu zespołów. Podsumowaniem tych prac była konferencja w Bretton Woods (USA) w lipcu 1944 r. z udziałem delegacji około 40 państw[6, s. 280–281]. Biorąc za miarę ilość pełnionych w czasie zjazdu funkcji, Leon Barański był najbardziej aktywnym uczestnikiem ośmioosobowego polskiego zespołu[10, 11]. Rezultatem konferencji były decyzje o utworzeniu Międzynarodowego Funduszu Walutowego oraz Banku Światowego (BS)[12].
Rok 1945 przyniósł koniec wojny. Decyzje podjęte w Bretton Woods, Jałcie i Poczdamie zdeterminowały wiele wydarzeń. Z końcem czerwca Francja, a 5 lipca Anglia i USA cofnęły uznanie dla emigracyjnego rządu polskiego w Londynie i uznały rząd w Warszawie. Dnia 23 lipca dyrekcja Banku Polskiego podjęła decyzję o powrocie do kraju[2, s. 372–373]. Ta decyzja, w konsekwencji, zdeterminowała dalsze losy polskiego złota. Miała również bezpośrednie implikacje. Umożliwiła przekazywanie oszczędności Polaków z Anglii do Polski[6, s. 289–290].
Pod koniec roku Leon Barański brał udział w pracach Komitetu przygotowującego pierwsze Generalne Zgromadzenie Organizacji Narodów Zjednoczonych. W styczniu 1946 był uczestnikiem Zgromadzenia, które odbyło się w Londynie[1]. W marcu uczestniczył, jako członek delegacji polskiej, w międzynarodowej konferencji finansowej w Savannah (USA), podczas której ukonstytuowały się władze BS i Międzynarodowego Funduszu Walutowego. Leon Barański został wybrany jednym z 12 Executive Directors Banku na okres dwóch lat. W czasie tej pierwszej kadencji reprezentował Polskę, Czechosłowację i Jugosławię[6, s. 297]. Po ponownym wyborze w roku 1948 reprezentował również Finlandię (fot. 2)
17 kwietnia 1946 w Warszawie, z udziałem Leona Barańskiego jako naczelnego dyrektora, miało miejsce pierwsze po wojnie posiedzenie dyrekcji Banku Polskiego na terenie kraju[2, s. 375]. Podjęto uchwałę o wznowieniu działalności. Było już jednak jasne, że Bank Polski będzie ulegał stopniowej likwidacji oraz że powrót do Polski ma znaczenie symboliczne. Ale z formalnego punktu widzenia fakt powrotu był bardzo istotny – otworzył bowiem drogę do odzyskania kontroli nad zapasem złota zdeponowanym w Kanadzie, Rumunii, Anglii i USA[2, rozdziały: Zabiegi w Wielkiej Brytanii, Sytuacja w USA i w Kanadzie, Sprowadzenie złota z Rumunii do kraju]. Dwa ostatnie kraje stwarzały istotne trudności. W zaistniałej sytuacji, i wobec wyboru na jednego z dyrektorów BS, Leon Barański z dniem 1 maja 1946 zrezygnował z funkcji dyrektora Banku Polskiego i wrócił do Waszyngtonu. Inauguracyjne posiedzenie Rady Dyrektorów BS odbyło się 7 maja zapoczątkowując pracę nad organizacją Banku. Spośród 12 dyrektorów, 6 reprezentowało Europę (Anglię, Belgię, Francję, Grecję, Holandię i Polskę), czterech Amerykę (Chile, Kanadę Kubę i USA) oraz dwóch Azję (Chiny i Indie)[1].
W początkach roku 1950 Leon Barański, być może inspirowany przez Józefa Retingera[13], opracował obszerne, blisko 30-stronicowe memorandum "O Ekonomicznej Integracji Zachodniej Europy"[9, 14]. Podkreślał korzyści płynące z utworzenia wspólnego rynku i akcentował potrzebę wskazania źródeł finansowania niezbędnych dla modernizacji gospodarki. Analizował cechy powstających wspólnot ekonomicznych na przykładach USA, Niemiec po 1871 r. oraz Polski, po pierwszej wojnie światowej. Memorandum przekazane, między innymi, Robertowi Marjolin, francuskiemu ekonomiście uznawanemu za jednego z architektów powojennej Europy, spotkało się z niemal entuzjastyczną jego oceną (fot. 3)
Gdy długotrwałe starania o pożyczkę na rozwój śląskiego górnictwa nie skończyły się pomyślnie, a Polska wystąpiła z Banku Światowego[15], Leon Barański złożył rezygnację z zajmowanego stanowiska[1]. 22 czerwca 1950 r. zakończył pracę.
W Afryce i Azji.
Po rezygnacji z pracy dla Banku Światowego Leon Barański przez kilkanaście lat ukierunkował swoje zainteresowania na organizację finansów i gospodarki nowych państw, powstałych na gruzach systemu kolonialnego. Jedynym odstępstwem od tej reguły była Abisynia.
W latach 1951–1953 z nominacji cesarza Hajle Sellasje – pełnił funkcję dyrektora Banku Rozwoju Etiopii. W okresie 1954–1958 był, z ramienia ONZ, doradcą do spraw finansowych i monetarnych Państwowej Komisji Planowania Indonezji. Jako doradca gubernatora Banku Sudanu pracował w Chartumie od 1958 do 1962 roku. W stolicy Ghany, w Akrze, jako ekspert i stały przedstawiciel Banku Światowego, w latach 1962–1964 opracował analizę kryzysu finansowego państwa. 
Następnie z inicjatywy Międzynarodowego Funduszu Walutowego Leon Barański pracował w Kenii (1965–1967). Rząd powierzył mu funkcję doradcy ministra skarbu, a jako zadanie zlecił zorganizowanie Centralnego Banku Kenii. We wrześniu 1966, po otwarciu Banku, w obieg wprowadzono banknoty z podpisem Leona Barańskiego (fot. 4). Nieco więcej informacji o jego działalności w krajach Trzeciego Świata zawiera artykuł[10].
W roku 1967 Leon Barański przestał pracować. Przez 10 lat mieszkał w Woodford Green, na obrzeżach Londynu, aż do śmierci żony, Zofii z Zawadzkich. Potem przeniósł się do Menlo Park w Kalifornii, w pobliżu San Francisco. Tam spędził ostatnie lata wraz z jedyną córką Zofią i jej mężem, Jędrzejem Lipińskim, synem Wacława, znanego historyka. Leon Barański zmarł 31 października 1982 r.[1]
Zofia Lipińska, córka Leona Barańskiego, wraz z mężem, przekazała archiwum ojca jego bratankowi Andrzejowi Barańskiemu. Ten, jako pełnomocnik Zofii Lipińskiej, opracował zasadniczą część archiwaliów dotycząca historii polskiego złota. Państwo Lipińscy przekazali opracowane archiwum jako dar do Biblioteki Jagiellońskiej, co odnotował wydawany w Krakowie „Dziennik Polski” (29 sierpnia 2003). Pozostała część archiwum została włączona do zbioru o nazwie Dokumenty rodziny Barańskich i tak jest cytowana w niniejszym opracowaniu jako odnośnik[1]. Wszystkie informacje zawarte we wstępnej części tekstu i w jego dwóch fragmentach dotyczących pracy Leona Barańskiego w Banku Polskim, Afryce i Azji mają swe źródło w tych dokumentach i dlatego odnośnik[1], w drodze wyjątku, został umieszczony bezpośrednio po tytułach.
Bibliografia.
[1] Dokumenty rodziny Barańskich[2] W. Rojek, "Odyseja skarbu Rzeczypospolitej", Wyd. Literackie, Kraków 2000.[3] Informacja przekazana przez Zofię Lipińską, córkę Leona Barańskiego.[4] E. Kwiatkowski, "Dziennik. Lipiec 1939 – sierpień 1940", Wyższa Szkoła Informatyki i Zarządzania, Rzeszów 2003, s. 195.[5] Z. Karpiński, "Losy złota polskiego podczas drugiej wojny światowej", PWN, Warszawa 1958, s. 19.[6] Z. Karpiński, "O Wielkopolsce, złocie i dalekich podróżach", PIW, Warszawa 1971, s. 232.[7] Archiwum Leona Barańskiego, część D, Ewakuacja złota polskiego z Francji, Oddział rękopisów Biblioteki Jagiellońskiej, Przyb. 48/03.[8] E. Duraczyński, "Między Londynem a Warszawą", PIW, Warszawa 1986, s. 198.[9] J. Orłowska i T. Orłowski, "Polskie Towarzystwo Ekonomiczne. Zarys Historii", Warszawa 1985; s. 23–24.[10] A. Barański, „Alma Mater. Miesięcznik Uniwersytetu Jagiellońskiego” 2007, nr 98, s. 22, przypis 4.[11] Inf. Źródłowe: Breton Woods Conference File 1944–1945 Boxes 112–117); The Frederick Moore Vinson Collection; Modern Political Archives; Division of Special Collections and Archives; University of Kentucky Libraries.[12] Bank Światowy to skrócona, często stosowana nazwa. Oficjalna nazwa: Międzynarodowy Bank Odbudowy i Rozwoju Gospodarczego (International Bank of Reconstruction and Development.[13] A. Barański, „CX News”, Wyd. Consultronix SA, Kraków, nr 1/39/2012 s. 21.[14] A. Krajewski, „Newsweek Polska”, nr 18/2009, s. 22.[15] Z. Karcz, "Grudniowa misja w Warszawie", „Rzeczpospolita”, 10 grudnia 2001, s. B8.

</doc>
<doc id="2727980" url="https://pl.wikipedia.org/wiki?curid=2727980" title="Mieczysław Borkowski">
Mieczysław Borkowski



</doc>
<doc id="2727981" url="https://pl.wikipedia.org/wiki?curid=2727981" title="Hasta Mañana">
Hasta Mañana

Hasta Mañana – piosenka szwedzkiej grupy ABBA, która pochodzi z wydanego w 1974 roku albumu "Waterloo". W niektórych krajach utwór ukazał się na singlu. Zespół rozważał zaprezentowanie „Hasta Mañana” na Konkursie Piosenki Eurowizji w Brighton, ostatecznie jednak wybrano „Waterloo”. Piosenka jest melodyjną balladą opowiadającą o rozstaniu zakochanych, którą zaśpiewała Agnetha Fältskog. Sesja nagraniowa miała miejsce 18 grudnia 1973 roku w Metronom Studio w Sztokholmie. W 1980 roku powstała hiszpańska wersja „Hasta Mañana”. W 1975 roku polską wersję piosenki nagrała Anna Jantar.
Promocja piosenki.
„Hasta Mañana” była jedną z pierwszych piosenek, która rozsławiła zespół w początkach swej kariery. Zespół wykonał ją m.in. w hiszpańskim programie "Señoras y Señores" wraz z „Waterloo”, „Honey Honey” i „Ring Ring” oraz w 1976 roku w Australii w programie "The Best of ABBA / ABBA Down Under".

</doc>
<doc id="2727982" url="https://pl.wikipedia.org/wiki?curid=2727982" title="Cerro Cementerio">
Cerro Cementerio

Cerro Cementerio – wzgórze o wysokości 255 m n.p.m. w paśmie Cuchilla de Haedo w północnym Urugwaju, w departamencie Tacuarembó. Położone jest około 25 km na zachód od miasta Tacuarembó i około 4 km na południe od drogi krajowej Ruta 31, w pobliżu Valle Edén.
Znajdują się tu indiańskie stanowiska archeologiczne. W tym stuleciu wzgórze było wykorzystywane jako cmentarz przez miejscową ludność.

</doc>
<doc id="2727984" url="https://pl.wikipedia.org/wiki?curid=2727984" title="Sierra Leone na Letnich Igrzyskach Olimpijskich 2012">
Sierra Leone na Letnich Igrzyskach Olimpijskich 2012

Sierra Leone na Letnich Igrzyskach Olimpijskich 2012, które odbyły się w Londynie, reprezentowało 2 zawodników.
Był to dziesiąty start reprezentacji Sierra Leone na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety

</doc>
<doc id="2727985" url="https://pl.wikipedia.org/wiki?curid=2727985" title="Motoparalotniarstwo na Plażowych Igrzyskach Azjatyckich 2012 - latanie precyzyjne">
Motoparalotniarstwo na Plażowych Igrzyskach Azjatyckich 2012 - latanie precyzyjne

Zawody w lataniu precyzyjnym podczas III Plażowych Igrzysk Azjatyckich w Haiyan odbyły się w dniach od 17 do 21 czerwca 2012 roku. Zawody odbyły się w kategorii open. Wystartowali reprezentanci z siedmiu krajów: Chin, Tajlandii, Korei Południowej, Arabii Saudyjskiej, Kataru, Malezji i Afganistanu. Złoto wywalczył reprezentant Tajlandii Jiri George Macak. Zgodnie z zasadą obowiązującą na tych igrzyskach, reprezentanci jednego kraju nie mogą zdobyć wszystkich trzech krążków w jednej konkurencji, dlatego brąz otrzymał Chińczyk Sheng Guangqiang.

</doc>
<doc id="2727986" url="https://pl.wikipedia.org/wiki?curid=2727986" title="Mistrzostwa Europy w Pływaniu 2012 – 50 m stylem grzbietowym mężczyzn">
Mistrzostwa Europy w Pływaniu 2012 – 50 m stylem grzbietowym mężczyzn

Wyścig na 50 metrów stylem grzbietowym mężczyzn podczas Mistrzostw Europy w Pływaniu 2012 rozegrany został w dniach 23–24 maja. Wzięło w nim udział 43 sportowców z 25 krajów.
Wyniki.
Eliminacje.
Wyścigi eliminacyjne odbyły się 23 maja o godzinie 10:37. Do półfinałów kwalifikowano zawodników z szesnastoma najlepszymi wynikami, maksymalnie dwóch z jednego kraju. Na tym etapie rozgrywek pięciu pływaków ustanowiło rekordy krajowe. Byli to: Białorusin Pawieł Sankowicz (25.49), Norweg Lavrans Solli (25.67), Portugalczyk Alexis Manacas Santos (25.88), Bułgar Martin Żelew (26.26) oraz Czech Martin Baďura (26.31).
Półfinały.
Półfinały rozegrano 23 maja o godzinie 18:37. Do finału kwalifikowano zawodników z ośmioma najlepszymi wynikami. Na tym etapie rozgrywek trzech sportowców poprawiło rekordy kraju. Byli to: Białorusin Pawieł Sankowicz (25.36), Norweg Lavrans Solli (25.40) oraz Węgier Richárd Bohus (25.36).
Finał.
Finał odbył się 24 maja o godzinie 18:19. Na tym etapie rozgrywek trzech zawodników ustanowiło rekord kraju. Byli to: Węgier Richárd Bohus (25.14), Białorusin Pawieł Sankowicz (25.25) oraz Norweg Lavrans Solli (25.28).

</doc>
<doc id="2727991" url="https://pl.wikipedia.org/wiki?curid=2727991" title="Międzynarodowe Prawo Humanitarne (czasopismo)">
Międzynarodowe Prawo Humanitarne (czasopismo)

Międzynarodowe Prawo Humanitarne (ang. "International Humanitarian Law") – czasopismo naukowe, rocznik wydawany od 2010 r. w Gdyni przez Akademię Marynarki Wojennej (Wydział Dowodzenia i Operacji Morskich). Faktycznie czasopismo zostało zapoczątkowane wydaniem w 2008 r. wieloautorskiego dzieła pt. "Międzynarodowe prawo humanitarne konfliktów zbrojnych. Wyzwania XXI wieku".
Czasopismo tworzy forum łączące teorię z praktyką, służące wymianie myśli i doświadczeń między wojskowymi i prawnikami. Wyraża to na stronie tytułowej motto: "łączyć teorię z praktyką, by służyć człowiekowi na wojnie".
Każdy z tomów poświęcony jest innemu szczegółowemu tematowi z zakresu międzynarodowego prawa humanitarnego konfliktów zbrojnych. Dotychczas ukazały się tomy poświęcone m.in. konfliktowi rosyjsko-gruzińskiemu z 2008 r. (tom II), zasadom podejmowania działań przy użyciu siły (tom III) oraz rozkazowi wojskowemu, po raz pierwszy w Polsce selektywnej eliminacji (tom IV), ludobójstwu (tom V), implementacja prawa humanitarnego (tom VI), wojna na Ukrainie (tom VII), wymogi humanitaryzmu (tom VIII), "Ius ad bellum versus jus in bello" (tom IX), niemiędzynarodowe konflikty zbrojne (tom X/XI z 2019/2020).
Członkami rady naukowej czasopisma są m.in. Tadeusz Jasudowicz, Andrzej Makowski, Jerzy Menkes oraz Elżbieta Karska.
Artykuły publikowane są w języku polskim i angielskim.

</doc>
<doc id="2727994" url="https://pl.wikipedia.org/wiki?curid=2727994" title="Cerro Lunarejo">
Cerro Lunarejo

Cerro Lunarejo – wzgórze o wysokości 332 m n.p.m. w paśmie Cuchilla de Haedo w północnym Urugwaju, w departamencie Rivera. Położone jest około 20 km na zachód od miejscowości Tranqueras, w pobliżu Sierra de Lunarejo i Los Potreros. Ma tu źródła potok Arroyo Lunarejo. Wzgórze pokryte gęstą roślinnością.

</doc>
<doc id="2727996" url="https://pl.wikipedia.org/wiki?curid=2727996" title="Tuvalu na Letnich Igrzyskach Olimpijskich 2012">
Tuvalu na Letnich Igrzyskach Olimpijskich 2012

Tuvalu na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to drugi start reprezentacji Tuvalu na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2727999" url="https://pl.wikipedia.org/wiki?curid=2727999" title="Samoa Amerykańskie na Letnich Igrzyskach Olimpijskich 2012">
Samoa Amerykańskie na Letnich Igrzyskach Olimpijskich 2012

Samoa Amerykańskie na Letnich Igrzyskach Olimpijskich 2012, które odbyły się w Londynie, reprezentowało 5 zawodników.
Był to siódmy start reprezentacji Samoa Amerykańskiego na letnich igrzyskach olimpijskich.

</doc>
<doc id="2728001" url="https://pl.wikipedia.org/wiki?curid=2728001" title="Walia na Igrzyskach Imperium Brytyjskiego 1938">
Walia na Igrzyskach Imperium Brytyjskiego 1938

Walia wystartowała na Igrzyskach Imperium Brytyjskiego w 1938 roku w Sydney jako jedna z 15 reprezentacji. Była to trzecia edycja tej imprezy sportowej oraz trzeci start walijskich zawodników. Reprezentacja zajęła ósme miejsce w generalnej klasyfikacji medalowej igrzysk, zdobywając 2 złote i 2 srebrne medale. Walijczycy startowali w lekkoatletyce, boksie, kolarstwie, pływaniu.
Medaliści.
 Boks
 Pływanie

</doc>
<doc id="2728002" url="https://pl.wikipedia.org/wiki?curid=2728002" title="Cerro Bonito">
Cerro Bonito

Cerro Bonito – wzgórze o wysokości 351 m n.p.m. w paśmie Cuchilla de Haedo w północnym Urugwaju, w departamencie Rivera. Położone jest około 26 km na południe od miasta Rivera i około 6 km na wschód od drogi krajowej Ruta 5.

</doc>
<doc id="2728004" url="https://pl.wikipedia.org/wiki?curid=2728004" title="Zbigniew Żupnik">
Zbigniew Żupnik

Zbigniew Żupnik – krakowski artysta malarz. 
Studiował w Akademii Sztuk Pięknych im. Jana Matejki w Krakowie w pracowni prof. Adama Marczyńskiego. Tworzył prace malarskie, rysunkowe i graficzne.

</doc>
<doc id="2728006" url="https://pl.wikipedia.org/wiki?curid=2728006" title="Pablo Herrera">
Pablo Herrera

Pablo Herrera Barrantes (ur. 14 lutego 1987 w Alajueli) – kostarykański piłkarz występujący na pozycji obrońcy.
Kariera klubowa.
Herrera zawodową karierę rozpoczynał w 2006 roku w zespole LD Alajuelense. W sezonie 2007/2008 wywalczył z nim wicemistrzostwo Kostaryki, a w sezonie 2008/2009 wicemistrzostwo faz Invierno oraz Verano. Przez 3 lata rozegrał tam 81 spotkań i zdobył 6 bramek. W połowie 2009 roku przeszedł do norweskiego zespołu Aalesunds FK. W Tippeligaen zadebiutował 22 sierpnia 2009 roku w przegranym 1:3 pojedynku z Molde FK. 19 września 2009 roku w wygranym 3:0 spotkaniu z SK Brann strzelił pierwszego gola w Tippeligaen. W tym samym roku, a także dwa lata później, w 2011 roku zdobył z zespołem Puchar Norwegii. W ciągu trzech sezonów w barwach Aalesunds zagrał 28 razy i zdobył 5 goli. Po zakończeniu sezonu 2011 odszedł z klubu.
We wrześniu 2012 roku Herrera podpisał kontrakt z kostarykańskim zespołem CS Uruguay de Coronado.
Kariera reprezentacyjna.
W reprezentacji Kostaryki Herrera zadebiutował w 2007 roku. W 2009 roku został powołany do kadry na Złoty Puchar CONCACAF. Zagrał na nim w meczach z Salwadorem (1:2), Jamajką (1:0), Kanadą (2:2), Gwadelupą (5:1, gol) oraz Meksykiem (1:1, 3:5 w rzutach karnych). Z tamtego turnieju Kostaryka odpadła w półfinale.

</doc>
<doc id="2728007" url="https://pl.wikipedia.org/wiki?curid=2728007" title="Andrzej Jurek">
Andrzej Jurek

Andrzej Jurek (ur. 14 stycznia 1967 w Warszawie, zm. 24 maja 2012 tamże) – polski aktor teatralny i telewizyjny.
Życiorys.
W 1997 roku ukończył studia na PWST w Krakowie. Dyplom otrzymał dwa lata później. W latach 2000–2009 występował w Teatrze Syrena w Warszawie. W filmach i serialach grał role epizodyczne.
Zmarł 24 maja 2012 roku. Uroczystości pogrzebowe odbyły się 5 czerwca 2012 w Kościele Świętego Karola Boromeusza na Starych Powązkach w Warszawie. Pochowany został na cmentarzu Powązkowskim w Warszawie (kwatera 265-4-27).

</doc>
<doc id="2728008" url="https://pl.wikipedia.org/wiki?curid=2728008" title="Mieczysław Borkowski (wojskowy)">
Mieczysław Borkowski (wojskowy)

Mieczysław Borkowski (ur. 15 grudnia 1927, zm. 10 lutego 2011 w Legnicy) – porucznik Wojska Polskiego, kawaler Orderu Virtuti Militari.
Od 1976 był zaangażowany w prace na rzecz środowiska kombatanckiego, przez kilka kadencji pełnił funkcję prezesa Zarządu Miejskiego Legnickich Kombatantów oraz wiceprezesa i prezesa Zarządów Wojewódzkiego i Okręgowego Związku Kombatantów RP i Byłych Więźniów Politycznych w Legnicy. W latach 1990–1994 był radnym I kadencji Rady Miejskiej Legnicy z ramienia Komitetu Obywatelskiego „Solidarność”, pełnił funkcję wiceprzewodniczącego rady i członka Komisji Budżetu i Finansów. Był doradcą ekonomicznym Zarządu Regionu „Solidarność”. Publikował artykuły w miesięczniku „Polsce Wierni” i gazetach lokalnych.
Został pochowany na Cmentarzu Komunalnym w Legnicy.

</doc>
<doc id="2728009" url="https://pl.wikipedia.org/wiki?curid=2728009" title="Elewarr">
Elewarr

Elewarr sp. z o.o. – spółka objęta nadzorem właścicielskim Krajowej Grupy Spożywczej. Zajmuje się magazynowaniem i przechowywaniem zbóż, rzepaku i innych surowców pochodzenia rolniczego oraz obrotem tymi surowcami. Świadczy usługi przechowywania dla podmiotów komercyjnych oraz Agencji Rezerw Materiałowych (rezerwy strategiczne).
Działalność.
Przedmiotem działalności spółki jest w szczególności sprzedaż hurtowa zbóż, nasion i pasz oraz magazynowanie i przechowywanie towarów. Zadania te spółka realizuje poprzez obrót zbożem oraz rzepakiem za środki własne i kredytów, a także świadczenie usług przechowywania dla podmiotów komercyjnych (zakłady tłuszczowe, firmy biopaliwowe, słodownie, mieszalnie pasz, firmy handlowe) i Rządowej Agencji Rezerw Strategicznych (przechowywanie rezerw).
Jedynym udziałowcem (100% udziałów) ELEWARR do 31 sierpnia 2017 r. była Agencja Rynku Rolnego, a od 1 września 2017 r. do 15 października 2021 był Krajowy Ośrodek Wsparcia Rolnictwa.
Struktura organizacyjna.
Według stanu na 15 października 2021 ELEWARR wraz z Zamojskimi Zakładami Zbożowymi tworzy grupę kapitałową. We wrześniu 2021 Elewarr przekazał do KOWR spółkę zależną TDM „ARRTRANS” S.A. w likwidacji. Ponadto Grupa Kapitałowa posiadała 10 akcji imiennych Warszawskiej Giełdy Towarowej S.A., stanowiących 1,2% kapitału zakładowego.
Władze.
W skład rady nadzorczej wchodzą Marcin Sutkowski, Paweł Bukowski, Anna Kaliska. W skład zarządu spółki wchodzą Hubert Grzegorczyk (prezes od 2022) i Monika Parafianowicz (wiceprezes) od 5 marca 2019. Prokurenci: Michał Stępień, Aleksandra Reszka.
Historia.
Elewarr Sp. z o.o. została powołana przez Prezesa Agencji Rynku Rolnego w dniu 15 maja 1992 r. ELEWARR został utworzony jako spółka prawa handlowego w celu zarządzania elewatorami zbożowymi, przejętymi przez Agencję Rynku Rolnego na podstawie art. 5 ust. 3 ustawy z dnia 7 czerwca 1990 r. o utworzeniu Agencji Rynku Rolnego.
Afera Elewarr i PSL w 2012 roku.
W opublikowanym w 2012 roku raporcie NIK wskazała liczne nieprawidłowości, w tym nepotyzm i wypłacenie bezpodstawnie 1,4 mln zł wynagrodzeń (np. prezes Andrzej Śmietanko zarabiał miesięcznie 29 tys. zł plus 4% od zysków). Wskazał także na słaby nadzór Agencji Rynku Rolnego nad spółką. W wyniku afery dymisję złożył minister rolnictwa Marek Sawicki. Nieprawidłowości w Elewarr były także przedmiotem postępowania CBA. Według NIK w latach 2008–2010 zarząd spółki pobrał nienależne wynagrodzenia w wysokości ponad 2,5 mln zł, zaś ze względu na malejące znaczenie Elewarru w stabilizacji rynku zbóż i rzepaku Izba zarekomendowała ministrowi rolnictwa likwidację spółki.

</doc>
<doc id="2728010" url="https://pl.wikipedia.org/wiki?curid=2728010" title="Cerro de los Chivos">
Cerro de los Chivos

Cerro de los Chivos – wzgórze o wysokości 284 m n.p.m. w paśmie Cuchilla de Haedo w północnym Urugwaju, w departamencie Rivera. Wchodzi w skład formacji płaskowzgórzy o nazwie "Tres Cerros del Cuñapirú".

</doc>
<doc id="2728012" url="https://pl.wikipedia.org/wiki?curid=2728012" title="Guam na Letnich Igrzyskach Olimpijskich 2012">
Guam na Letnich Igrzyskach Olimpijskich 2012

Guam na Letnich Igrzyskach Olimpijskich 2012, które odbyły się w Londynie, reprezentowało 8 zawodników.
Był to siódmy start reprezentacji Guamu na letnich igrzyskach olimpijskich.

</doc>
<doc id="2728014" url="https://pl.wikipedia.org/wiki?curid=2728014" title="Cerro del Medio">
Cerro del Medio

Cerro del Medio – wzgórze o wysokości 221 m n.p.m. w paśmie Cuchilla de Haedo w północnym Urugwaju, w departamencie Rivera. Wchodzi w skład formacji płaskowzgórzy o nazwie "Tres Cerros del Cuñapirú".

</doc>
<doc id="2728015" url="https://pl.wikipedia.org/wiki?curid=2728015" title="Szeragga Bar">
Szeragga Bar

Szeragga Bar (hebr. שרגא בר, ur. 24 marca 1948) – izraelski piłkarz grający na pozycji obrońcy. W swojej karierze rozegrał 34 mecze w reprezentacji Izraela i strzelił w nich 1 gola.
Kariera klubowa.
Swoją karierę piłkarską Bar rozpoczął w klubie Maccabi Netanja. W 1964 roku awansował do kadry pierwszej drużyny i w sezonie 1964/1965 zadebiutował w niej w pierwszej lidze izraelskiej. Swój pierwszy sukces w barwach Maccabi osiągnął w sezonie 1970/1971, gdy wywalczył z nim mistrzostwo Izraela. Latem 1971 zdobył z nim Superpuchar Izraela. Wraz z Maccabi jeszcze dwukrotnie zostawał mistrzem kraju w sezonach 1973/1974 i 1977/1978, a także jeden raz wicemistrzem w sezonie 1974/1975. Zdobył też Puchar Izraela (1978) oraz kolejny superpuchary (1974).
W sezonie 1978/1979 Bar grał w Hapoelu Ramat Gan, w którym zakończył swoją karierę.
Kariera reprezentacyjna.
W reprezentacji Izraela Bar zadebiutował 10 września 1968 roku w przegranym 2:3 towarzyskim meczu z Irlandią Północną, rozegranym w Tel Awiwie. W 1968 roku reprezentował Izrael na Igrzyskach Olimpijskich w Meksyku, na których Izrael dotarł do ćwierćfinału.
W 1970 roku Bar zagrał w trzech meczach Mistrzostw Świata w Meksyku: z Urugwajem (0:2), ze Szwecją (1:1) i z Włochami (0:0).
Od 1968 do 1972 roku Bar rozegrał w kadrze narodowej 34 mecze, w których strzelił 1 gola.

</doc>
<doc id="2728017" url="https://pl.wikipedia.org/wiki?curid=2728017" title="Bhutan na Letnich Igrzyskach Olimpijskich 2012">
Bhutan na Letnich Igrzyskach Olimpijskich 2012

Bhutan na Letnich Igrzyskach Olimpijskich 2012, które odbyły się w Londynie reprezentowały dwie zawodniczki. Nie zdobyły one żadnego medalu.
Był to ósmy start reprezentacji Bhutanu na letnich igrzyskach olimpijskich.
Reprezentanci.
Łucznictwo.
Kobiety
Strzelectwo.
Kobiety

</doc>
<doc id="2728019" url="https://pl.wikipedia.org/wiki?curid=2728019" title="Marcelo Díaz">
Marcelo Díaz

Marcelo Alfonso Díaz Rojas (ur. 30 grudnia 1986 w Santiago) − chilijski piłkarz występujący na pozycji pomocnika. Zawodnik FC Basel grającego w Swiss Super League, do którego trafił przed rozpoczęciem sezonu 2012/13. W reprezentacji Chile zadebiutował w 2011 roku. Do tej pory rozegrał w niej sześć spotkań (stan na 18 lipca 2012).

</doc>
<doc id="2728020" url="https://pl.wikipedia.org/wiki?curid=2728020" title="Petersburski Kompleks Sportowo-Koncertowy">
Petersburski Kompleks Sportowo-Koncertowy

Petersburski Kompleks Sportowo–Koncertowy (ros. Петербургский Спортивно-Концертный Комплекс, w latach 1980–1991 Kompleks Sportowo-Koncertowy im. W. Lenina, ros. Спортивно-концертный комплекс им. В. И. Ленина) – kompleks sportowo-widowiskowy w Petersburgu w Rosji zlokalizowany przy alei Jurija Gagarina oraz ulicy Wasilija Kuzniecowa. 
Obiekt jest jednym z największych wielofunkcyjnych kompleksów w Europie. Budowa hali została ukończona w 1979 roku, natomiast otwarcie nastąpiło w dniu 19 maja 1980 roku. Hala ma 193 metrów średnicy, i 40 metrów wysokości i oferuje przestrzeń dla około 25 tysięcy widzów, co czyni ją jedną z największych hal w Europie. Podobny kompleks o nazwie "Olimpijskij" znajduje się w Moskwie.
Budynek jest wyjątkowy, nie tylko z powodu swojej wielkości, ale także z powodu wielu imprez, które odbywają się na terenie kompleksu. Główna hala o powierzchni 10 tys. m² była, i jest często używana do imprez sportowych, o znaczeniu krajowym i międzynarodowym, w zakresie łyżwiarstwa figurowego, siatkówki, koszykówki, a szczególnie tenisa – odbywał się tu m.in. od 1995 do 2013 roku turniej tenisowy St. Petersburg Open zaliczany do cyklu ATP World Tour.
W sali koncertowej kompleksu występowało dotychczas wielu znanych artystów z całego świata m.in.: Aerosmith, Depeche Mode, Eros Ramazzotti, Metallica, Rammstein, Iron Maiden, Scorpions odbywają się tu także pokazy taneczne w stylach techno house i electro.
31 stycznia 2020, w trakcie demontażu dachu obiektu, doszło do katastrofy budowlanej, w której zginął jeden z robotników, a 80% ścian obiektu uległo zawaleniu.

</doc>
<doc id="2728022" url="https://pl.wikipedia.org/wiki?curid=2728022" title="Mikronezja na Letnich Igrzyskach Olimpijskich 2012">
Mikronezja na Letnich Igrzyskach Olimpijskich 2012

Mikronezję na Letnich Igrzyskach Olimpijskich 2012, które odbyły się w Londynie, reprezentowało 6 zawodników.
Był to czwarty start reprezentacji Mikronezji na letnich igrzyskach olimpijskich.

</doc>
<doc id="2728024" url="https://pl.wikipedia.org/wiki?curid=2728024" title="Armando Alonso">
Armando Alonso

Armando Alonso Rodríguez (ur. 21 marca 1984 w San José) – kostarykański piłkarz występujący na pozycji pomocnika.
Kariera klubowa.
Alonso karierę rozpoczynał w 2003 roku w zespole Deportivo Saprissa. W 2004 roku zdobył z nim mistrzostwo Kostaryki, a w 2005 roku Ligę Mistrzów CONCACAF. W tym samym roku odszedł do CS Cartaginés. Spędził tam 2 kolejne lata. W 2007 roku wrócił do Deportivo Saprissa. Przez 5 lat wywalczył z nim po dwa mistrzostwa faz Invierno (2007/2008 i 2008/2009) oraz Verano (2007/2008 i 2009/2010).
Na początku 2012 roku Alonso odszedł do LD Alajuelense.
Kariera reprezentacyjna.
W reprezentacji Kostaryki Alonso zadebiutował w 2008 roku. W 2009 roku został powołany do kadry na Złoty Puchar CONCACAF. Zagrał na nim w meczach z Jamajką (1:0), Kanadą (2:2), Gwadelupą (5:1) oraz Meksykiem (1:1, 3:5 w rzutach karnych). Z tamtego turnieju Kostaryka odpadła w półfinale.

</doc>
<doc id="2728026" url="https://pl.wikipedia.org/wiki?curid=2728026" title="Powrót do Jerozolimy">
Powrót do Jerozolimy

Powrót do Jerozolimy () – chiński ruch chrześcijański, którego celem jest wypełnienie Wielkiego Nakazu Misyjnego, czyli zwiastowanie ewangelii zgodnie z poleceniem Jezusa Chrystusa w Ewangelii Marka 16,15, aby zanieść ewangelię na wszystkie krańce świata.
Program.
Jak twierdzą chińscy chrześcijanie, ewangelia począwszy od I wieku wyszła z Jerozolimy i wędrowała na zachód do Europy, później do Ameryki, a następnie do Azji i Chin. Wizję Powrotu do Jerozolimy chińscy chrześcijanie nazywają „Bożym powołaniem” Kościoła chińskiego do misji zakładania społeczności ludzi wierzących wśród różnych grup etnicznych we wszystkich krajach, miastach i wioskach na obszarze pomiędzy Chinami a Jerozolimą, czyli „z powrotem do Jerozolimy”. 
Misja.
Misja w tych regionach napotyka wyznawców trzech największych religii poza chrześcijaństwem: islamu, buddyzmu i hinduizmu. Jest to około 50 państw o najniższej liczbie chrześcijan na świecie - ponad 5000 plemion i grup etnicznych. Wizja Kościoła chińskiego obejmuje wysłanie 100,000 misjonarzy w celu dokończenia Wielkiego Nakazu Misyjnego. Pierwszy zespół trzydziestu dziewięciu misjonarzy wyjechał z Chin w marcu 2000 roku. Tysiące osób przygotowują się, uczą się języków arabskich i angielskiego, które wykorzystują na polu misyjnym.
Historia.
Wizja Powrotu do Jerozolimy ma swoje początki w 1920 roku u chińskich studentów w Północno-Zachodnim Instytucie Biblijnym, jednak ograniczenia rządowe i prześladowania zmusiły ruch przez dziesięciolecia zejść do podziemia, a jego lider Simon Zhao spędził 40 lat w więzieniu w Kaszgarze. Od roku 2003 najbardziej znanym międzynarodowym zwolennikiem „Powrotu do Jerozolimy” jest przebywający na emigracji lider kościoła domowego Liu Zhenying czyli Brat Yun. Wielu chrześcijańskich liderów w Chinach, takich jak Samuel Lamb (Lin Xiangao), zdystansowało się od Yuna i finansujących go zagranicznych organizacji.

</doc>
<doc id="2728029" url="https://pl.wikipedia.org/wiki?curid=2728029" title="Cerro Artigas">
Cerro Artigas

Cerro Artigas (daw.: Cerro Ventura) – wzgórze o wysokości 215 m n.p.m. w paśmie Cuchilla Grande w południowym Urugwaju, w departamencie Lavalleja. Położone jest około 4 km na wschód od miasta Minas, przy drodze krajowej Ruta 8.
Nazwa pochodzi od imienia José Gervasio Artigasa, urugwajskiego bohatera narodowego. Na jego szczycie znajduje się pomnik, którego rzeźbienie zaczął José Belloni, a dokończył jego syn.

</doc>
<doc id="2728033" url="https://pl.wikipedia.org/wiki?curid=2728033" title="Esteban Sirias">
Esteban Sirias

Angel Esteban Sirias Aviles (ur. 3 października 1980 w Alajuela) – kostarykański piłkarz występujący na pozycji obrońcy.
Kariera klubowa.
Sirias karierę rozpoczynał w 2000 roku w zespole LD Alajuelense. Przez 6 lat wywalczył z nim 4 mistrzostwa Kostaryki (2001, 2002, 2003, 2005). Na początku 2006 roku odszedł do CS Cartaginés, którego barwy reprezentował przez kolejne 1,5 roku. W 2007 roku trafił do zespołu Municipal Liberia. W sezonie 2008/2009 wywalczył z nim mistrzostwo fazy Verano. W 2010 roku odszedł do Deportivo Saprissa. W 2011 roku zakończył karierę.
Kariera reprezentacyjna.
W reprezentacji Kostaryki Sirias zadebiutował w 2007 roku. W 2009 roku został powołany do kadry na Złoty Puchar CONCACAF. Zagrał na nim w meczach z Salwadorem (1:2), Jamajką (1:0) oraz Kanadą (2:2). Z tamtego turnieju Kostaryka odpadła w półfinale.

</doc>
<doc id="2728034" url="https://pl.wikipedia.org/wiki?curid=2728034" title="Kounotori 1">
Kounotori 1



</doc>
<doc id="2728035" url="https://pl.wikipedia.org/wiki?curid=2728035" title="Lista nagród i nominacji Alice in Chains">
Lista nagród i nominacji Alice in Chains

Alice in Chains – w przeciągu całej kariery, zespół otrzymał za swoje dokonania artystyczne szereg wyróżnień i nominacji do najważniejszych nagród w przemyśle muzycznym. Grupa uzyskała dziewięć nominacji do nagrody Grammy. Pierwszą z nich w 1992, gdy singel „Man in the Box” został wyróżniony nominacją w kategorii Best Hard Rock Performance with Vocal. Druga przypadła rok później, kiedy album studyjny "Dirt" (1992) nominowany był w tej samej kategorii. Trzecią nominację zespół otrzymał w 1995 za singel „I Stay Away”, pochodzący z minialbumu "Jar of Flies" (1994). W latach 1996 i 1997 grupa uzyskała nominacje za kompozycje „Grind” i „Again”, pochodzące z albumu "Alice in Chains" (1995). Szóstą z nominacji zespół otrzymał w 2000 za utwór „Get Born Again”, wydany na kompilacji "" (1999). W 2010 i 2011 grupa uzyskała nominacje za „Check My Brain” i „A Looking in View”, kompozycje pochodzące z albumu "Black Gives Way to Blue" (2009). W grudniu 2018 płyta "Rainier Fog" została nominowana w kategorii Best Rock Album.
W 1991 zespół otrzymał Foundations Award za najlepszy debiut. Alice in Chains są także dwukrotnym zdobywcą Northwest Area Music Award – za "Facelift" (1990) w 1991 i rok później dla najlepszej grupy rockowej. W 1992 zespół został nominowany do American Music Award w kategorii Favorite New Heavy Metal/Hard Rock Artist. Uzyskał również trzy nominacje do MTV Video Music Award. Pierwszą z nich w 1991, gdy teledysk do utworu „Man in the Box” nominowany był w kategorii Best Heavy Metal/Hard Rock Video. Dwa lata później grupa została uhonorowana statuetką w kategorii za najlepsze wideo z filmu („Would?”). Ostatnia nominacja przypadła za teledysk do „Again” w 1996. W 1994 „No Excuses” został wyróżniony nominacją do Billboard Music Award w kategorii Top Rock Song. "Black Gives Way to Blue" został w 2010 nagrodzony Fryderykiem dla najlepszego albumu zagranicznego oraz zdobył statuetkę Revolver Golden Gods Award za najlepszy album roku.
W latach 2009 i 2013 grupa została laureatem specjalnej nagrody Kerrang! Award i Golden Gods Award – Icon Award.
Nagrody i nominacje.
American Music Award.
Nagrody American Music Award (AMA) przyznawane są corocznie, począwszy od 1973, na podstawie ankiet, w których publiczność oddaje głosy na danego artystę. Zespół Alice in Chains uzyskał jedną nominację w 1992.
Billboard Music Award.
Billboard Music Award przyznawana jest od 1990 przez tygodnik „Billboard” na podstawie popularności wykonawców, mierzonej m.in. poprzez sprzedaż, emisję radiową i odtworzenia w serwisach streamingowych. Zespół otrzymał jedną nominację w 1994.
Foundations Award.
Foundations Award było ceremonią wręczenia nagród organizowaną przez Foundations Forum w celu uznania znaczącego wkładu wniesionego w gatunek heavymetalowy i cały przemysł muzyczny przez najważniejszych artystów. Zespół Alice in Chains zdobył nagrodę w 1991 w kategorii Best Debut Album.
Fryderyk.
Fryderyk jest polską nagrodą muzyczną, przyznawaną od 1995. Od 1999 statuetki przyznaje powołana przez Związek Producentów Audio-Video (ZPAV) Akademia Fonograficzna. Zespół Alice in Chains, spośród jednej uzyskanej nominacji, otrzymał statuetkę w 2010 za album studyjny "Black Gives Way to Blue" (2009).
GAFFA Award.
GAFFA Award (Dania) to coroczna ceremonia wręczenia nagród, ustanowiona w 1991 przez duński magazyn o tej samej nazwie. Szwedzki odpowiednik nagrody wręczany jest od 2010, również przez magazyn o tej samej nazwie. Zespół Alice in Chains otrzymał trzy nominacje.
Juno Award.
Juno Award jest kanadyjską nagrodą muzyczną, przyznawaną przez organizację non-profit Canadian Academy of Recording Arts and Sciences (CARAS) od 1970. W 2014 kanadyjski inżynier dźwięku Randy Staub otrzymał nominację za utwór „Hollow”, pochodzący z albumu studyjnego "The Devil Put Dinosaurs Here" (2013).
Kerrang! Award.
Kerrang! Award to brytyjska nagroda, przyznawana od 1993 przez magazyn muzyczny „Kerrang!”. Grupa Alice in Chains otrzymała jedną nagrodę w 1996. W 2009 została uhonorowana specjalną nagrodą – Icon Award.
Loudwire Music Award.
Loudwire Music Award były nagrodami muzycznymi, przyznawanymi przez amerykańskie czasopismo elektroniczne Loudwire. Zespół Alice in Chains uzyskał cztery nominacje w 2013. Wyróżnienie otrzymał także Jerry Cantrell.
Metal Hammer Golden Gods Award.
Metal Hammer Golden Gods Award jest brytyjską nagrodą muzyczną, wręczaną przez magazyn „Metal Hammer” od 2003. Zespół Alice in Chains został laureatem specjalnej nagrody – Icon Award – w 2013.
Metal Storm Award.
Metal Storm Award jest coroczną nagrodą muzyczną, przyznawaną przez estońskie czasopismo elektroniczne Metal Storm. Grupa Alice in Chains, spośród trzech uzyskanych nominacji, zdobyła nagrodę w 2018 za album studyjny "Rainier Fog" (2018).
MTV Movie Award.
MTV Movie Award jest nagrodą filmową przyznawaną od 1992 przez stację MTV. Zespół Alice in Chains uzyskał nominację w 1993 za utwór „Would?” z filmu "Samotnicy" (1992, reż. Cameron Crowe).
MTV Video Music Award.
MTV Video Music Award (VMA) jest amerykańską nagrodą muzyczną, przyznawaną od 1984 przez stację MTV w dziedzinie teledysku. Spośród trzech otrzymanych nominacji, grupa Alice in Chains otrzymała statuetkę w 1993.
Nagroda Grammy.
Nagrody Grammy przyznawane są corocznie, począwszy od 1959, przez organizację National Academy of Recording Arts and Sciences (NARAS), która honoruje wyróżniające się osiągnięcia w muzyce. Zespół Alice in Chains otrzymał dziewięć nominacji.
Northwest Area Music Award.
Northwest Area Music Award (NAMA) to ceremonia wręczenia nagród organizowana przez Northwest Area Music Association. Zespół Alice in Chains otrzymał dwa wyróżnienia, w tym za album studyjny "Facelift" (1990).
Revolver Golden Gods Award.
Revolver Golden Gods Award były nagrodami muzycznymi, wręczanymi w latach 2009–2014 przez amerykański miesięcznik „Revolver”. Grupa Alice in Chains otrzymała dwie statuetki w 2010.

</doc>
<doc id="2728036" url="https://pl.wikipedia.org/wiki?curid=2728036" title="Cerro Arequita">
Cerro Arequita

Cerro Arequita - wzgórze o wysokości 215 m n.p.m. w paśmie Cuchilla Grande w południowym Urugwaju, w departamencie Lavalleja. Położone jest około 10 km na północ od centrum miasta Minas, w pobliżu rzeki Santa Lucía. 

</doc>
<doc id="2728038" url="https://pl.wikipedia.org/wiki?curid=2728038" title="Zakładowa Straż Pożarna">
Zakładowa Straż Pożarna



</doc>
<doc id="2728039" url="https://pl.wikipedia.org/wiki?curid=2728039" title="Esteban Granados">
Esteban Granados

Óscar Esteban Granados Maroto (ur. 25 października 1985 w Cartago) – kostarykański piłkarz występujący na pozycji pomocnika. Zawodnik klubu CS Herediano.
Kariera klubowa.
Granados karierę rozpoczynał w 2004 roku w zespole CS Cartaginés. Przez 7 lat w jego barwach rozegrał 166 spotkań i zdobył 8 bramek. W 2011 roku odszedł do drużyny Orión FC. Po pół roku, na początku 2012 roku przeniósł się jednak do CS Herediano. W sezonie 2011/2012 wywalczył z nim mistrzostwo fazy Verano.
Kariera reprezentacyjna.
W reprezentacji Kostaryki Granados zadebiutował w 2009 roku. W tym samym roku został powołany do kadry na Złoty Puchar CONCACAF. Zagrał na nim jednak tylko w meczu z Kanadą (2:2). Z tamtego turnieju Kostaryka odpadła w półfinale.

</doc>
<doc id="2728040" url="https://pl.wikipedia.org/wiki?curid=2728040" title="Dawid Primo">
Dawid Primo

Dawid Primo (Primowski) (hebr. דוד פרימו, ur. 5 maja 1946) – izraelski piłkarz grający na pozycji defensywnego pomocnika. W swojej karierze rozegrał 38 meczów w reprezentacji Izraela.
Kariera klubowa.
Swoją karierę piłkarską Primo rozpoczął w klubie Hapoel Tel Awiw. W 1964 roku awansował do kadry pierwszej drużyny i w sezonie 1963/1964 zadebiutował w niej w pierwszej lidze izraelskiej. Swój pierwszy sukces w barwach Maccabi osiągnął w sezonie 1965/1966, gdy wywalczył z nim mistrzostwo Izraela. Latem 1966 zdobył z nim Superpuchar Izraela. W latach 1967–1968 występował w Stanach Zjednoczonych, w Baltimore Bays. W 1969 roku wrócił do Hapoelu. W 1970 roku zdobył z nim superpuchar, a w 1972 roku - Puchar Izraela.
W 1975 roku Primo ponownie grał w Stanach Zjednoczonych, tym razem w New York Cosmos. W sezonie 1976/1977 był zawodnikiem Hapoelu Ramat Gan, w którym zakończył swoją karierę.
Kariera reprezentacyjna.
W reprezentacji Izraela Primo zadebiutował 17 marca 1964 roku w przegranym 0:2 meczu eliminacji do Igrzysk Olimpijskich 1964 z Wietnamem Południowym, rozegranym w Ramat Gan. W tym samym roku wystąpił w trzech meczach Pucharu Azji 1964: z Hongkongiem (1:0), z Indiami (2:0) i z Koreą Południową (2:1), a Izrael zdobył ten puchar.
W 1970 roku Primo zagrał w trzech meczach Mistrzostw Świata w Meksyku: z Urugwajem (0:2), ze Szwecją (1:1) i z Włochami (0:0).
Od 1964 do 1976 roku Primo rozegrał w kadrze narodowej 38 meczów.

</doc>
<doc id="2728041" url="https://pl.wikipedia.org/wiki?curid=2728041" title="Motoparalotniarstwo na Plażowych Igrzyskach Azjatyckich 2012 - kombinacja indywidualnie">
Motoparalotniarstwo na Plażowych Igrzyskach Azjatyckich 2012 - kombinacja indywidualnie

Zawody w kombinacji indywidualnej podczas III Plażowych Igrzysk Azjatyckich w Haiyan odbyły się w dniach od 17 do 21 czerwca 2012 roku. Zawody odbyły się w kategorii open. Wystartowali reprezentanci z siedmiu krajów: Chin, Tajlandii, Korei Południowej, Arabii Saudyjskiej, Kataru, Malezji i Afganistanu. Złoto wywalczył reprezentant Tajlandii Jiri George Macak.

</doc>
<doc id="2728046" url="https://pl.wikipedia.org/wiki?curid=2728046" title="Cerro Baltasar">
Cerro Baltasar

Cerro Baltasar – wzgórze o wysokości 329 m n.p.m. w paśmie Cuchilla Grande w południowym Urugwaju, w departamencie Maldonado. Jest wzgórzem kamiennym o charakterystycznym, zaokrąglonym ze wszystkich stron kształcie.

</doc>
<doc id="2728050" url="https://pl.wikipedia.org/wiki?curid=2728050" title="Sterowanie pośrednie">
Sterowanie pośrednie



</doc>
<doc id="2728051" url="https://pl.wikipedia.org/wiki?curid=2728051" title="Sterowanie niebezpośrednie">
Sterowanie niebezpośrednie



</doc>
<doc id="2728052" url="https://pl.wikipedia.org/wiki?curid=2728052" title="Cerro de los Burros">
Cerro de los Burros

Cerro de los Burros lub Cerro de la Virgen - wzgórze o wysokości 171 m n.p.m. w paśmie Cuchilla Grande w południowym Urugwaju, w departamencie Maldonado. Położone jest w miejscowości Playa Hermosa w pobliżu wybrzeża Atlantyku. Z powodu pokrywającej je gęstej szaty roślinnej, jest słabo dostępne. Pierwsza nazwa oznacza "Wzgórze Osłów", druga "Wzgórze Matki Boskiej".

</doc>
<doc id="2728056" url="https://pl.wikipedia.org/wiki?curid=2728056" title="Robin Guthrie">
Robin Guthrie

Robin Andrew Guthrie (ur. 4 stycznia 1962 w Grangemouth) – brytyjski muzyk, producent muzyczny, inżynier dźwięku, najbardziej znany jako współzałożyciel (w 1981) i członek zespołu Cocteau Twins. Po rozwiązaniu grupy w 1998 kontynuuje działalność solową.
Życiorys.
W 1981 Robin Guthrie, Will Heggie i Elisabeth Fraser założyli w Grangemouth grupę Cocteau Twins. W 1983 Will Heggie odszedł, a jego miejsce zajął w 1984 Simon Raymonde. W tym składzie zespół działał do 1998, kiedy to rozwiązał się. W ramach Cocteau Twins Robin Guthrie grał na gitarze, gitarze basowej, instrumentach klawiszowych i perkusji, zajmował się ponadto programowaniem, samplingiem i inżynierią dźwiękową. Po rozwiązaniu grupy utworzył w 2000 wraz z piosenkarką Siobhan de Maré duet Violet Indiana, który nagrał 2 albumy, "Roulette" (2001) i "Russian Doll" (2004). W 2003 Robin Guthrie wydał swój pierwszy solowy album, "Imperial", a po nim kolejny, "Continental", oraz EP-ki: "Everlasting" i "Waiting for Dawn" (wszystkie w 2006).
Robin Guthrie często współpracował z amerykańskim muzykiem Haroldem Buddem, po raz pierwszy w 1986 podczas nagrywania albumu "The Moon and the Melodies" (wspólne dzieło Budda i członków Cocteau Twins), następnie w 1988 przy solowym albumie Budda "The White Arcades" i w 2007, kiedy obaj wydali wspólnie zrealizowane albumy "After the Night Falls" i "Before the Day Breaks". W 2008 Robin Guthrie napisał ścieżkę dźwiękową do filmu "3:19". W 2009 wydał solowy album "Carousel" oraz album "Mirrorball", zrealizowany wspólnie z Johnem Foxxem.

</doc>
<doc id="2728057" url="https://pl.wikipedia.org/wiki?curid=2728057" title="Monaster Narodzenia Matki Bożej w Bielowskich Chutorach">
Monaster Narodzenia Matki Bożej w Bielowskich Chutorach

Monaster Narodzenia Matki Bożej – prawosławny klasztor żeński w Bielowskich Chutorach (rejon rówieński), w jurysdykcji eparchii rówieńskiej Ukraińskiego Kościoła Prawosławnego Patriarchatu Moskiewskiego. 
Historia.
Monaster został założony w 1927 jako męski skit przez Sobór Biskupów Polskiego Autokefalicznego Kościoła Prawosławnego. Przyczyną tej decyzji było cudowne odnowienie się kopii ikony Matki Bożej „Poszukiwanie Zaginionych” należącej do rodziny Nadiechi. Cud ten miał mieć miejsce w domu właścicieli obrazu między 11 a 17 kwietnia 1927, na oczach wielu świadków. Następnie według PAKP przed ikoną doszło do uzdrowień. Do miejscowości przybył wówczas hieromnich Sawa (Sowietow), który na prośbę miejscowych wiernych podjął działania na rzecz organizacji prawosławnego sanktuarium. Zbiórka pieniędzy i środków na budowę cerkwi przyniosła szybkie efekty; jeszcze w tym samym roku Komitet Budowy Cerkwi zgromadził 30 tys. złotych, 50 tys. palonych cegieł i ocynkowaną blachę. Synod PAKP, sankcjonując organizację skitu, nadał mu równocześnie prawo stauropigii. Poświęcenie fundamentów cerkwi i skitu miało miejsce w lipcu 1928, ceremonii przewodniczył biskup krzemieniecki Szymon. Ten sam hierarcha poświęcił gotowy obiekt 8 października tego samego roku, w asyście 70 kapłanów i 17 tys. pielgrzymów, którzy przybyli do Bielowskich Chutorów w procesjach ze swoich cerkwi parafialnych. Przełożonym skitu został ihumen, a następnie archimandryta Meliton (Jarmuś), z inicjatywy którego w latach 1931–1932 wzniesiono na jego terenie dom pielgrzyma. W 1933 otwarto nową główną cerkiew monasterską pod wezwaniem Ikony Matki Bożej „Godne Jest”. Kopię tejże ikony przekazał dla skitu w Bielowskich Chutorach skit św. Andrzeja, jedna ze wspólnot Athosu. W dalszych latach w skicie wzniesiono obiekty gospodarcze, zaś od 1935 wspólnota prowadziła folwark w Gołyszewie. Mnisi utrzymywali się z prowadzenia gospodarstwa, sprzedaży dewocjonaliów i z dobrowolnych datków. Monaster w Bielowskich Chutorach był jedynym klasztorem zorganizowanym i otwartym przez Polski Autokefaliczny Kościół Prawosławny w okresie międzywojennym. 
W 1950 władze radzieckie zamknęły monaster, zezwalając jedynie na prowadzenie w jego cerkwi prawosławnej parafii. W 1992 klasztor został reaktywowany jako żeński.

</doc>
<doc id="2728058" url="https://pl.wikipedia.org/wiki?curid=2728058" title="Dibamus tiomanensis">
Dibamus tiomanensis

Dibamus tiomanensis – gatunek jaszczurki z rodziny Dibamidae, opisany w 2004 roku przez Diaza i współpracowników. Nazwa gatunkowa pochodzi od nazwy wyspy Tioman, na której został odkryty. Jest endemitem, występuje tylko na Tioman i sąsiedniej wyspie Tulai (Malezja). Jej łuski mają brązowy kolor, pysk ma nieco jaśniejszy od reszty ciała. Długość ciała nieznacznie przekracza 10 centymetrów.
"D. tiomanensis" różni się od pozostałych przedstawicieli rodzaju "Dibamus" okrągłymi łuskami, które u dorosłych osobników są delikatnie karbowane z tyłu. Młode osobniki wyróżniają się płaskimi, okrągłymi łuskami grzbietowymi z kremowymi obwódkami. Liczba kręgów przedkrzyżowych wynosi 124, a ogonowych 23.

</doc>
<doc id="2728059" url="https://pl.wikipedia.org/wiki?curid=2728059" title="Litwa na Letnich Igrzyskach Olimpijskich 2012">
Litwa na Letnich Igrzyskach Olimpijskich 2012

Litwę na Letnich Igrzyskach Olimpijskich 2012, które odbyły się w Londynie, reprezentowało 63. zawodników: 39 mężczyzn i 23 kobiet.
Był to 8. start reprezentacji Litwy na letnich igrzyskach olimpijskich.
Skład reprezentacji.
Żeglarstwo.
M = Wyścig medalowy

</doc>
<doc id="2728062" url="https://pl.wikipedia.org/wiki?curid=2728062" title="Yosimar Arias">
Yosimar Arias

Josimar Arias Céspedes (ur. 24 września 1986 w San José) – kostarykański piłkarz występujący na pozycji pomocnika. Zawodnik klubu Juventud Escazuceña.
Kariera klubowa.
Arias karierę rozpoczynał w 2007 roku w zespole LD Alajuelense. W 2005 roku zdobył z nim mistrzostwo Kostaryki. W 2007 roku odszedł do Puntarenas FC, a w 2008 roku trafił do Brujas FC. W sezonie 2009/2010 wywalczył z nim mistrzostwo fazy Invierno. Na początku 2011 roku przeniósł się do meksykańskiego Dorados de Sinaloa. Po pół roku spędzonym w tym klubie, wrócił jednak do Kostaryki, gdzie został graczem klubu CS Herediano. W sezonie 2011/2012 wywalczył z nim mistrzostwo fazy Verano.
Kariera reprezentacyjna.
W reprezentacji Kostaryki Arias zadebiutował w 2009 roku. W tym samym roku został powołany do kadry na Złoty Puchar CONCACAF. Zagrał na nim jednak tylko w meczu z Jamajką (1:0). Z tamtego turnieju Kostaryka odpadła w półfinale.

</doc>
<doc id="2728063" url="https://pl.wikipedia.org/wiki?curid=2728063" title="Rajmund Szczepan Bou Pascual">
Rajmund Szczepan Bou Pascual



</doc>
<doc id="2728064" url="https://pl.wikipedia.org/wiki?curid=2728064" title="Lambda 4S">
Lambda 4S

Lambda 4S − eksperymentalna japońska rakieta nośna o niskim udźwigu zasilana paliwem stałym, budowana przez Nissan Motors, a wykorzystywana przez ISAS. Używana była do wystrzelenia serii satelitów "Ohsumi" (4 pierwsze starty zakończyły się niepowodzeniem, zaś "Ohsumi-5" osiągnął orbitę).
Jej jedyna wyrzutnia znajduje się w kosmodromie Uchinoura (kompleks L). W kategorii rakiet nośnych została zastąpiona przez serię rakiet Mu, a na bazie tej rakiety stworzono rakietę sondażową Lambda 4SC.

</doc>
<doc id="2728067" url="https://pl.wikipedia.org/wiki?curid=2728067" title="Pablo Salazar">
Pablo Salazar

Pablo Salazar Sánchez (ur. 21 listopada 1982 w San José) – kostarykański piłkarz występujący na pozycji obrońcy. Zawodnik klubu CS Herediano.
Kariera klubowa.
Salazar karierę rozpoczynał w 2002 roku w zespole AD Santa Barbara. W 2003 roku trafił do CS Cartaginés, a w 2006 roku przeszedł do LD Alajuelense. W 2008 roku wywalczył z nim wicemistrzostwo Kostaryki. Po tym osiągnięciu przeniósł się do drużyny Municipal Liberia. Następnie grał w Universidadzie de Costa Rica, a w 2011 roku został graczem klubu CS Herediano. W sezonie 2011/2012 wywalczył z nim mistrzostwo fazy Verano.
Kariera reprezentacyjna.
W 2004 roku Salazar znalazł się w drużynie na Letnie Igrzyska Olimpijskie, zakończone przez piłkarzy Kostaryki na ćwierćfinale. W reprezentacji Kostaryki zadebiutował w 2005 roku. W 2009 roku został powołany do kadry na Złoty Puchar CONCACAF. Nie zagrał jednak na nim w żadnym meczu, a Kostaryka odpadła z turnieju w półfinale.

</doc>
<doc id="2728069" url="https://pl.wikipedia.org/wiki?curid=2728069" title="Misjonarski Kościół Kopizmu">
Misjonarski Kościół Kopizmu



</doc>
<doc id="2728071" url="https://pl.wikipedia.org/wiki?curid=2728071" title="Teofania (Pawluk-Zadworna)">
Teofania (Pawluk-Zadworna)

Teofania, imię świeckie Sołomonia Siemionowna Pawluk-Zadworna (ur. 1 sierpnia 1881 w Gołotkach lub w 1879, zm. 1946) – mniszka prawosławna, przełożona monasteru Trójcy Świętej w Korcu w latach 1931–1946. 
Życiorys.
Pochodziła z Żytomierszczyzny. Wykształcenie podstawowe uzyskała w szkole parafialnej. Uczyła się również muzyki. W wieku osiemnastu lat została posłusznicą w monasterze Trójcy Świętej w Korcu, a następnie przeszła na własne życzenie do monasteru św. Marii Magdaleny w Wilnie; według innego źródła posłusznicą w monasterze wileńskim była od 1897. W klasztorze pełniła zadania regentki chóru cerkiewnego, uczyła śpiewu i czytania w cerkwi w miejscowej szkole. Śluby wieczyste złożyła 16 grudnia 1928 przed namiestnikiem monasteru Świętego Ducha w Wilnie archimandrytą Sawwacjuszem. W monasterze była następnie ekonomką, prowadziła kancelarię, pisała ikony, zajmowała się rękodziełem. W 1930 została podniesiona do godności ihumeni. W 1931 została przez Synod Polskiego Autokefalicznego Kościoła Prawosławnego wyznaczona na nową przełożoną monasteru w Korcu, następczynię odchodzącej w stan spoczynku ihumeni Michaliny. Monasterem kierowała do swojej śmierci w 1946; zmarła po krótkiej chorobie i została pochowana na terenie klasztoru.

</doc>
<doc id="2728072" url="https://pl.wikipedia.org/wiki?curid=2728072" title="Biczowanie Chrystusa (fresk Giotta)">
Biczowanie Chrystusa (fresk Giotta)

Biczowanie Chrystusa – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa.
Motyw biczowania Chrystusa pochodzi z Nowego Testamentu i został opisany przez trzy ewangelie: Mateusza, Marka i Jana. Epizod przedstawiany był również pod innymi nazwami – "Koronowanie cierniem" lub "Naigrywanie". Opisywane wydarzenia rozegrały się w poranek Wielkiego Piątku, już po skazaniu Jezusa przez Piłata. Wielu malarzy ten etap Męki Pańskiej przedstawiało w formie cyklu lub wybierało poszczególne epizody.
Giotto w swoim fresku umieścił wszystkie epizody: cierniem koronowanie (z lewej strony wykonuje to postać w fioletowej szacie), chłostanie i wyśmiewanie (śmiejące się postacie stoją przed Chrystusem). Sama postać Jezusa została przedstawiona w bardzo majestatyczny sposób: jest odziana w złotą, bogatą szatę, a z twarzy emanuje spokój. Po prawej stronie stoi Piłat w czerwonej szacie i wskazuje na rozgrywającą się scenę, prowadząc dialog z kapłanami. Pomiędzy nim a Chrystusem malarz umieścił czarnoskórego oprawcę, który okłada kijem Zbawiciela. Jak zauważył włoski historyk sztuki Roberto Salvini, postać murzyna jest uderzająco podobna do czarnoskórego na późniejszym obrazie Maneta "Olimpia"

</doc>
<doc id="2728074" url="https://pl.wikipedia.org/wiki?curid=2728074" title="Schemat strukturalny rozdzielnicy elektrycznej">
Schemat strukturalny rozdzielnicy elektrycznej

Schemat strukturalny rozdzielnicy elektrycznej - jednobiegunowy schemat elektryczny obwodów głównych rozdzielnicy elektrycznej. Schemat przedstawia kolejność pól rozdzielnicy w widoku od przodu i oprócz połączeń obwodów głównych z podaniem wyposażenia poszczególnych pól powinien zawierać następujące informacje:

</doc>
<doc id="2728079" url="https://pl.wikipedia.org/wiki?curid=2728079" title="Cerro del Toro">
Cerro del Toro

Cerro del Toro - wzgórze o wysokości 195 m n.p.m. w paśmie Sierra de las Ánimas (część Cuchilla Grande) w południowym Urugwaju. Znajduje się w mieście Piriápolis w departamencie Maldonado, nad wybrzeżem Atlantyku.
Na wysokości 100 m n.p.m. znajduje się tu ujście wody źródlanej, która wylewa się z naturalnej wielkości rzeźby byka, "Fuente del Toro". Na wzgórze prowadzi z miasta droga "Mario Moreno".

</doc>
<doc id="2728082" url="https://pl.wikipedia.org/wiki?curid=2728082" title="Daniel Cambronero">
Daniel Cambronero

Daniel Cambronero Solano (ur. 8 stycznia 1986 w San José) – kostarykański piłkarz występujący na pozycji bramkarza. Zawodnik klubu CS Herediano.
Kariera klubowa.
Cambronero karierę rozpoczynał w 2007 roku w zespole Puntarenas FC. Spędził tam dwa lata, a potem przez kolejne dwa grał w Universidadzie de Costa Rica. W 2011 roku został graczem klubu CS Herediano. W sezonie 2011/2012 wywalczył z nim mistrzostwo fazy Verano.
Kariera reprezentacyjna.
W reprezentacji Kostaryki Cambronero zadebiutował w 2009 roku. W tym samym roku został powołany do kadry na Złoty Puchar CONCACAF. Nie zagrał jednak na nim w żadnym meczu, a Kostaryka odpadła z turnieju w półfinale.

</doc>
<doc id="2728083" url="https://pl.wikipedia.org/wiki?curid=2728083" title="Francisca Cualladó Baixauli">
Francisca Cualladó Baixauli



</doc>
<doc id="2728084" url="https://pl.wikipedia.org/wiki?curid=2728084" title="Luisa María Frías Canizares">
Luisa María Frías Canizares



</doc>
<doc id="2728086" url="https://pl.wikipedia.org/wiki?curid=2728086" title="María Luisa Montesinos Orduna">
María Luisa Montesinos Orduna



</doc>
<doc id="2728087" url="https://pl.wikipedia.org/wiki?curid=2728087" title="Strichmuster">
Strichmuster

Strichmuster (Strichtarn, "pol. deszczyk") – przepisowy kamuflaż Nationale Volksarmee w latach 1965-1990. Zastąpił używany do tej pory kamuflaż Flächentarnmuster.
Jest to kamuflaż dwukolorowy. Na szarozielonym lub zielonobrązowym tle naniesione są czarne (ciemnobrązowe) kreseczki. Po części kamuflaż był oparty na 2 wojennych kamuflażach: Splittermuster i Sumpftarn.
Podobne kamuflaże pojawiły się również w innych państwach Układu Warszawskiego: m.in. Polsce (wz. 58 "deszczyk") i Czechosłowacji ("jehličí" vz. 60).

</doc>
<doc id="2728088" url="https://pl.wikipedia.org/wiki?curid=2728088" title="Josefina Moscardó Montalvá">
Josefina Moscardó Montalvá



</doc>
<doc id="2728089" url="https://pl.wikipedia.org/wiki?curid=2728089" title="Kolonie fenickie">
Kolonie fenickie



</doc>
<doc id="2728090" url="https://pl.wikipedia.org/wiki?curid=2728090" title="Rai Radio Uno">
Rai Radio Uno



</doc>
<doc id="2728091" url="https://pl.wikipedia.org/wiki?curid=2728091" title="Strichtarn">
Strichtarn



</doc>
<doc id="2728092" url="https://pl.wikipedia.org/wiki?curid=2728092" title="Sofía Ximénez Ximénez">
Sofía Ximénez Ximénez



</doc>
<doc id="2728093" url="https://pl.wikipedia.org/wiki?curid=2728093" title="Rai Radio Tre">
Rai Radio Tre



</doc>
<doc id="2728095" url="https://pl.wikipedia.org/wiki?curid=2728095" title="Secret">
Secret



</doc>
<doc id="2728097" url="https://pl.wikipedia.org/wiki?curid=2728097" title="José María Corbín Ferrer">
José María Corbín Ferrer



</doc>
<doc id="2728098" url="https://pl.wikipedia.org/wiki?curid=2728098" title="Franciszek (woda mineralna)">
Franciszek (woda mineralna)

Franciszek – naturalna lecznicza woda mineralna (szczawa wodorowęglanowo – chlorkowo – sodowa – bromkowo – jodkowa) wydobywana w Wysowej-Zdroju z głębokości 50m, ze źródła o tej samej nazwie (ujęcie W-14). Nazwa wody pochodzi od wybitnego nefrologa, profesora Śląskiej Akademii Medycznej Franciszka Kokota. Właścicielem marki jest Uzdrowisko Wysowa S.A..
Skład mineralny.
Najważniejsze składniki występujące we Franciszku
Suma składników stałych wynosi 14814,3 mg/dm3
Woda jest nasycona dwutlenkiem węgla pochodzącym z procesów pomagmowych związanych z wypiętrzaniem Karpat.
Zastosowanie.
Franciszek polecany jest w następujących chorobach:
Przeciwwskazania:
Dostępność.
Obecnie Franciszek sprzedawany jest bezpośrednio ze źródła w Pijalni Wód Mineralnych w Wysowej-Zdroju oraz w sklepach w następujących opakowaniach:

</doc>
<doc id="2728099" url="https://pl.wikipedia.org/wiki?curid=2728099" title="Carlos Díaz Gandía">
Carlos Díaz Gandía



</doc>
<doc id="2728100" url="https://pl.wikipedia.org/wiki?curid=2728100" title="Ismael Escrihuela Esteve">
Ismael Escrihuela Esteve



</doc>
<doc id="2728101" url="https://pl.wikipedia.org/wiki?curid=2728101" title="Juan Gonga Martínez">
Juan Gonga Martínez



</doc>
<doc id="2728102" url="https://pl.wikipedia.org/wiki?curid=2728102" title="Carlos López Vidal">
Carlos López Vidal



</doc>
<doc id="2728103" url="https://pl.wikipedia.org/wiki?curid=2728103" title="Pablo Meléndez Gonzalo">
Pablo Meléndez Gonzalo



</doc>
<doc id="2728106" url="https://pl.wikipedia.org/wiki?curid=2728106" title="José María Zabal Blasco">
José María Zabal Blasco



</doc>
<doc id="2728107" url="https://pl.wikipedia.org/wiki?curid=2728107" title="Rodrigo Kenton">
Rodrigo Kenton

Rodrigo Kenton Johnson (ur. 5 marca 1955) – kostarykański piłkarz występujący na pozycji napastnika. Trener piłkarski.
Kariera piłkarska.
Jako piłkarz Kenton grał w zespołach AD Limonense, Deportivo Saprissa, AD Ramonense, Puntarenas FC, Sagrada Familia FC, AD Guanacasteca, AD San Carlos oraz ponownie AD Guanacasteca, gdzie w 1989 roku zakończył karierę.
Kariera reprezentacyjna.
Jako trener Kenton prowadził CS Herediano, LD Alajuelense, reprezentację Kostaryki U-23, dwukrotnie pierwszą reprezentację Kostaryki oraz reprezentację Gwatemali U-23.
W 2004 roku z Kostaryką U-23 wziął udział w Letnich Igrzyskach Olimpijskich, zakończonych przez jego drużynę na ćwierćfinale. W 2009 roku wraz z pierwszą reprezentacją Kostaryki wystąpił na Złotym Puchar CONCACAF. Tamten turniej piłkarze Kostaryki zakończyli na półfinale.

</doc>
<doc id="2728108" url="https://pl.wikipedia.org/wiki?curid=2728108" title="14. Drużynowe Mistrzostwa Świata Młodzieży w Brydżu Sportowym">
14. Drużynowe Mistrzostwa Świata Młodzieży w Brydżu Sportowym

14. Drużynowe Mistrzostwa Świata Młodzieży w Brydżu Sportowym ("14th World Youth Team Championships") – mistrzostwa świata w brydżu sportowym w kategoriach juniorów, młodzieży szkolnej oraz dziewcząt, które odbywały się w Taicang (Chiny) w okresie od 25 lipca do 4 sierpnia 2012.
Zwycięzcami zawodów zostali, w kategorii:
Poprzednie zawody tego cyklu.
Drużynowe mistrzostwa świata młodzieży w brydżu sportowym są najważniejszymi zawodami młodzieżowymi w formacie zbliżonym do Bermuda Bowl. Zawodnicy do 26 roku życia (Juniorzy) rozgrywają je co dwa lata od roku 1987. Początkowo były rozgrywane w latach nieparzystych, a od roku 2006 w latach parzystych.
Zawody dla zawodników do 21 roku życia (Młodzież szkolna) rozgrywane są od roku 2003. Na poprzednich zawodach, w Filadelfii (USA) włączono konkurencję Dziewcząt.
Polscy zawodnicy wygrywali te zawody w kategorii Młodzieży Szkolnej w latach 2003 i 2010 oraz w kategorii Dziewcząt w roku 2010.
Poniższa tabela pokazuje medalistów poprzedniej edycji tych zawodów:
Formuła zawodów.
Zawody odbywały się zgodnie z regulaminem zawodów opracowanym przez WBF:
Zespoły z Polski.
Do udziału w zawodach uzyskały prawo zespoły z Polski w kategoriach Młodzieży Szkolnej i Dziewcząt.
Zespół Młodzieży Szkolnej wystąpił w składzie: Michał Gulczyński (MK), Wojciech Kaźmierczak (MM), Michał Klukowski (MM), Igor Łosiewicz (MK), Andrzej Terszak (MK) oraz Łukasz Witkowski (MK).
Zespół Dziewcząt wystąpił w składzie: Katarzyna Dufrat (MM), Magdalena Holeksa (MK), Danuta Kazmucha (MM), Natalia Sakowska (A), Kamila Wesołowska (MK) oraz Justyna Żmuda (MM).
Zawodnicy z Polski przed tymi zawodami uczestniczyli w szeregu ważnych zawodach:
Cześć drużyny dziewcząt została również wyznaczona do udziału w 2. Olimpiadzie Sportów Umysłowych (9 do 23 sierpnia, Lille Francja) – [2OSU].
Poniższa tabela pokazuje miejsca zawodniczek i zawodników w tych zawodach.
Transmisje z zawodów.
Wszystkie sesje zawodów były transmitowane w internecie poprzez BBO. Była jednoczesna transmisja z 8 stołów (4 mecze).
Zwycięzcy zawodów.
Turniej transnarodowy.
W dodatkowym turnieju transnarodowym czołowe miejsca uzyskały:
Wyniki polskich drużyn.
Obie polskie drużyny (Młodzież Szkolna i Dziewczęta) uzyskały złote medale. Dla Wojciecha Kaźmierczaka (w kategorii Młodzieży Szkolnej) oraz Magdaleny Holeksy, Danuty Kazmuchy, Natalii Sakowskiej i Justyny Żmudy (w kategorii Dziewcząt) był to drugi udział w tej imprezie i drugi złoty medal.
Plan sesji eliminacyjnych oraz czołowe drużyny.
Poniżej podano plan wszystkich sesji rundy eliminacyjnej. Podane godziny dotyczą czasu lokalnego. Transmisje BBO w Polsce zaczynały się o czasie przesuniętym o 6 godzin. "Dla podanych poniżej sesji o 10:30, 14:00 i 16:50 transmisje były o 4:30, 8:00 i 10:50."
Zdobyte kwalifikacje.
Poniżej podano składy drużyn, które w wyniku rundy elimiminacyjnej uzyskały prawo gry w rundzie pucharowej:
Punktacja butlera po fazie eliminacyjnej.
Poniżej podano (dla wszystkich kategorii) punktację butlera czołowych graczy oraz graczy polskich.
Plan sesji turnieju transnarodowego oraz czołowe drużyny.
Poniżej podano plan wszystkich sesji turnieju transnarodowego. W sumie wystartowało w tym turnieju 37 zespołów.

</doc>
<doc id="2728109" url="https://pl.wikipedia.org/wiki?curid=2728109" title="Cerro San Antonio">
Cerro San Antonio

Cerro San Antonio, także Cerro del Inglés - wzgórze o wysokości 130 m n.p.m. w paśmie Sierra de las Ánimas (część Cuchilla Grande) w południowym Urugwaju. Znajduje się w mieście Piriápolis w departamencie Maldonado, nad wybrzeżem Atlantyku.
Na jego szczycie wybudowany jest kościół Św. Antoniego z pochodzącą z Mediolanu terakotową figurą świętego. Na szczyt można dostać się wyciągiem krzesełkowym.

</doc>
<doc id="2728111" url="https://pl.wikipedia.org/wiki?curid=2728111" title="Park Technologiczny w Koszalinie">
Park Technologiczny w Koszalinie

Park Technologiczny SA – technopark istniejący od 4 września 2009 roku w Koszalinie. Został założony przez Politechnikę Koszalińską i Urząd Miejski w Koszalinie. Jego celem jest wspieranie lokalnego biznesu oraz starania o maksymalne zwiększenie konkurencyjności. Misją Parku Technologicznego jest wzrost potencjału społeczno gospodarczego Koszalina oraz stymulowanie współpracy środowiska naukowego i lokalnego biznesu. Dążeniem spółki jest także aktywizacja lokalnej społeczności oraz przeciwdziałanie niekorzystnym zjawiskom demograficznym, głównie migracji młodzieży.
Położenie.
Siedziba Parku Technologicznego SA (PT SA) mieści się w budynku w przy ul. Partyzantów 17 w Koszalinie, który zajmowany był wcześniej przez wydziały Politechniki Koszalińskiej. Obiekty parku technologicznego znajdują się przy głównych traktach komunikacyjnych (obwodnica śródmiejska łącząca się z drogą krajową nr 11 oraz bezpośrednim sąsiedztwie drogi krajowej nr 6 Szczecin – Gdańsk).
Oferta.
Wirtualne biuro.
W ramach współpracy PT SA oferuje pakiety wsparcia dla przedsiębiorców:
Inkubator przedsiębiorczości.
Inkubator jest komórką organizacyjną Parku Technologicznego mającą na celu wspieranie przedsiębiorców rozpoczynających działalność gospodarczą.
Każdy przedsiębiorca w trakcie inkubacji otrzymuje wsparcie z Parku Technologicznego w zakresie:
Szkolenia.
PT SA oferuje szkolenia ogólne i specjalistyczne dla przedsiębiorców, osób tworzących własne firmy i bezrobotnych.

</doc>
<doc id="2728112" url="https://pl.wikipedia.org/wiki?curid=2728112" title="Human Nature">
Human Nature



</doc>
<doc id="2728117" url="https://pl.wikipedia.org/wiki?curid=2728117" title="Latawce (ujednoznacznienie)">
Latawce (ujednoznacznienie)



</doc>
<doc id="2728118" url="https://pl.wikipedia.org/wiki?curid=2728118" title="Head Hunters">
Head Hunters

Head Hunters band – polska grupa muzyczna wykonująca muzykę z pogranicza nurtów rock, hardcore i grungecore, założona w Poznaniu w 1996 roku.
Historia.
Zespół zadebiutował na poznańskiej scenie muzycznej w 1996 roku. Jego nazwa zainspirowana została tytułem płyty Herbie Hancocka z 1973 roku. W pierwszych latach istnienia grupa wydała dwie kasety demo ("Whats’up" i "Nails"), grała wiele koncertów (między innymi na poznańskich juwenaliach) oraz występowała w kilku programach telewizyjnych i radiowych. W 1997 roku zespół zdobył główną nagrodę na Alternative Rock Festival w Lublinie. W 2000 roku postanowił własnymi siłami nagrać płytę pt. "CODA", przez samych muzyków uważaną za najważniejszą w ich dorobku. W sumie, do 2012 roku Head Hunters nagrali 8 albumów.
W roku 2013 zespół dodał do nazwy Head Hunters, człon band. Teraz zespół funkcjonuje pod nazwą Head Hunters Band. W roku 2013 gościnnie do składu zespołu dołączył raper Myron Known As Him prosto z Las Vegas, razem z nim powstał klip i singiel „the end is the beginning”.

</doc>
<doc id="2728122" url="https://pl.wikipedia.org/wiki?curid=2728122" title="Elewacja rozdzielnicy elektrycznej">
Elewacja rozdzielnicy elektrycznej

Elewacja rozdzielnicy elektrycznej – rysunek techniczny elektryczny przedstawiający widok rozdzielnicy od przodu (od strony obsługi). Na schemacie elewacji należy zaznaczyć aparaty montowane na drzwiach, osłonach czy też pokrywach poszczególnych pól (modułów) lub całej rozdzielnicy. Zawiera oznaczenia poszczególnych pól. Na elewacji podawane są też wymiary gabarytowe rozdzielnicy. Należy podać typ dobranej obudowy, stopień ochrony IP, w jakim ma być wykonana rozdzielnica, oraz w zależności od potrzeb kierunek otwierania drzwi szaf lub pokryw.
Przy projektowaniu elewacji rozdzielnicy, a więc rozmieszczenia poszczególnych pól i elementów składowych rozdzielnicy, wskazane jest dążenie do uzyskania jak największej przejrzystości układu rozdzielnicy. W tym celu pola zasilające odbiorniki tego samego rodzaju powinny być zgrupowane obok siebie.

</doc>
<doc id="2728123" url="https://pl.wikipedia.org/wiki?curid=2728123" title="Cerro del Verdún">
Cerro del Verdún

Cerro del Verdún – wzgórze o wysokości 325 m n.p.m. w paśmie Cuchilla Grande w departamencie Lavalleja, w południowym Urugwaju. Znajduje się na zachód od miasta Minas, przy drogach krajowych Ruta 8 i Ruta 12.
Na szczycie wzgórza znajduje się relikwia maryjna, do której odbywa się coroczna pielgrzymka 19 kwietnia.

</doc>
<doc id="2728125" url="https://pl.wikipedia.org/wiki?curid=2728125" title="Ćwiczenie pamięci">
Ćwiczenie pamięci

Ćwiczenie pamięci – idea oparta na założeniu, iż sprawność pamięci wynika głównie z umiejętności dobrego zapamiętania materiału (tzn. „zapisania go” w tzw. pamięci długotrwałej). Z tego powodu, podczas ćwiczeń pamięci bardzo duży nacisk kładzie się na opanowywanie różnych technik zapamiętywania.
Techniki.
Za przykład mogą służyć tzw. mnemotechniki, dzięki którym nowe informacje trafiają do mózgu już w sposób uporządkowany w odpowiednich kategoriach. Dzięki temu łatwiej odszukać potem (przypomnieć sobie) zapamiętane fakty. W zależności od zainteresowań, wieku i preferencji osób ćwiczących stosuje się różne techniki mające na celu poprawę pracy pamięci. Powszechnie stosowanymi ćwiczeniami pamięci mogą być zadania graficzne polegające na odtwarzaniu wcześniej zapamiętanego obrazu, czy wyszukiwanie wcześniej prezentowanych słów ze zbioru rozrzuconych liter. Stosuje się także komputerowe ćwiczenia pamięci zróżnicowane pod względem rozbudowania zadania, a także pod względem zaawansowania graficznego. Ćwiczenia pamięci wykorzystujące techniki stosowane w grach komputerowych mają na celu wytworzenie emocjonalnego zaangażowania osób ćwiczących i zapobieganie znużeniu.
Zastosowanie.
Ćwiczenia pamięci mogą stanowić wsparcie w rehabilitacji neurologicznej, mogą być także uzupełnieniem terapii osób, u których zdiagnozowano dysfunkcje w zakresie działania pamięci. Treningi takie są pomocne w leczeniu dysleksji, zaburzenia polegającego na trudnościach w nauce czytania i pisania. Stosuje się je w placówkach oświatowych czy instytucjach kulturalnych i edukacyjnych. Ćwiczenia pamięci są aktualnie wykorzystywane do propagowania idei ćwiczenia sprawności poznawczej w związku ze zwiększającą się liczbą osób starszych w społeczeństwie.

</doc>
<doc id="2728126" url="https://pl.wikipedia.org/wiki?curid=2728126" title="Protogon">
Protogon



</doc>
<doc id="2728128" url="https://pl.wikipedia.org/wiki?curid=2728128" title="Tropentarn">
Tropentarn

Steppentarn (Wüstentarn) – niemiecki kamuflaż pustynny. Wprowadzony do służby w Bundeswerze w roku 1993 na potrzeby misji UNOSOM I.
Jest to kamuflaż trójkolorowy, przeznaczony na tereny pustynne. Na jasno piaskowym tle umieszczono duże nieregularne brązowe plamy oraz mniejsze ciemnozielone.
Kamuflaż ten bywa często nieprawidłowo nazywany "Tropentarn". W rzeczywistości "Tropentarn" to nazwa tropikalnej odmiany tkaniny w kamuflażu Flecktarn.

</doc>
<doc id="2728131" url="https://pl.wikipedia.org/wiki?curid=2728131" title="Wüstentarn">
Wüstentarn



</doc>
<doc id="2728133" url="https://pl.wikipedia.org/wiki?curid=2728133" title="Michael Boxall">
Michael Boxall

Michael Joseph Boxall (ur. 18 sierpnia 1988 w Auckland) – nowozelandzki piłkarz występujący na pozycji obrońcy. Zawodnik klubu Minnesota United.
Kariera klubowa.
Boxall karierę rozpoczynał w 2006 roku w zespole Central United. Następnie grał w Auckland City, Three Kings United oraz Ellerslie AFC. W 2007 roku został studentem amerykańskiej uczelni University of California, Santa Barbara i rozpoczął grę dla tamtejszej drużyny piłkarskiej, UC Santa Barbara Gauchos.
W 2011 roku poprzez MLS Supplemental Draft Boxall trafił do kanadyjskiego zespołu Vancouver Whitecaps, grającego w amerykańskiej lidze MLS. Zadebiutował w niej 19 marca 2011 roku w wygranym 4:2 spotkaniu z Toronto FC. W sezonie 2011 w barwach Vancouver wystąpił 19 razy, jednak w następnym sezonie nie zagrał tam już w żadnym meczu.
W lipcu 2011 roku Boxall podpisał kontrakt z nowozelandzkim Wellington Phoenix, występującym w australijskiej lidze A-League. W 2013 roku był stamtąd wypożyczony do Oakleigh Cannons. W 2015 roku przeszedł do Supersport United, z którym dwukrotnie zdobył Puchar Południowej Afryki (2016, 2017).
W 2017 roku został zawodnikiem amerykańskiego zespołu Minnesota United, uczestniczącego w rozgrywkach MLS.
Kariera reprezentacyjna.
W 2007 roku Boxall znalazł się w drużynie U-20 na Mistrzostwa Świata U-20, zakończone przez Nową Zelandię na fazie grupowej. W 2008 roku wraz z kadrą U-23 wystąpił na Letnich Igrzyskach Olimpijskich, z których Nowa Zelandia odpadła po fazie grupowej.
W pierwszej reprezentacji Nowej Zelandii Boxall zadebiutował 25 marca 2011 roku w zremisowanym 1:1 towarzyskim pojedynku z Chinami. W 2012 roku został powołany do kadry na Puchar Narodów Oceanii. Zagrał na nim w zremisowanym 1:1 meczu fazy grupowej z Wyspami Salomona, a także w wygranym 4:3 spotkaniu o 3. miejsce z tą drużyną.
Życie prywatne.
Ma brata Nikko który również jest piłkarzem.

</doc>
<doc id="2728134" url="https://pl.wikipedia.org/wiki?curid=2728134" title="Bettine Jahn">
Bettine Jahn

Bettine Jahn (z domu Gärtz, ur. 3 sierpnia 1958 w Magdeburgu) – niemiecka lekkoatletka specjalizująca się w krótkich biegach płotkarskich, uczestniczka letnich igrzysk olimpijskich w Moskwie (1980). W czasie swojej kariery reprezentowała Niemiecką Republikę Demokratyczną.

</doc>
<doc id="2728137" url="https://pl.wikipedia.org/wiki?curid=2728137" title="Cerro Penitente">
Cerro Penitente

Cerro Penitente – wzgórze o wysokości 325 m n.p.m. w paśmie Cuchilla Grande w departamencie Lavalleja, w południowym Urugwaju. Znajduje się na około 25 km od miasta Minas.
Swoje źródło ma tu potok Arroyo Penitente, który spływa 60-metrowym wodospadem Salto del Penitente.

</doc>
<doc id="2728138" url="https://pl.wikipedia.org/wiki?curid=2728138" title="Fedy Vava">
Fedy Vava



</doc>
<doc id="2728142" url="https://pl.wikipedia.org/wiki?curid=2728142" title="M-3S2">
M-3S2

M-3S2 (M-3SII lub Mu-3SII) – japońska rakieta nośna serii Mu, rozwinięcie techniczne rakiety M-3S. Była wykorzystywana do startów sond międzyplanetarnych i satelitów naukowych. Startowała 8 razy w latach 1985-1995. Zastąpiona przez rakietę M-5.

</doc>
<doc id="2728144" url="https://pl.wikipedia.org/wiki?curid=2728144" title="M-3SII">
M-3SII



</doc>
<doc id="2728145" url="https://pl.wikipedia.org/wiki?curid=2728145" title="Posługa Głębszego Życia Chrześcijańskiego">
Posługa Głębszego Życia Chrześcijańskiego

Posługa Głębszego Życia Chrześcijańskiego (ang. "Deeper Christian Life Ministry") – nigeryjski kościół ewangelikalny znany także jako Biblijny Kościół Głębszego Życia (ang. "Deeper Life Bible Church"), z międzynarodową siedzibą w Lagos, w Nigerii. Kościół chociaż funkcjonuje jako bez-denominacyjny, ma charakter zielonoświątkowy, co widać w jego naukach o zbawieniu z grzechów, świętym życiu i uzdrawianiu chorych. Kościół jest prowadzony przez pastora Williama F. Kumuyi.
W 2018 roku otwarto nową siedzibę kościoła w Lagos, budynku zdolnego pomieścić 30 tys. osób. Do kościoła w Lagos na coniedzielne nabożeństwa uczęszcza 60 tys. osób. 
Oprócz tego posiada ponad 5 tys. kongregacji w całej Nigerii i liczy ponad 1 milion wiernych w ponad 60 państwach na całym świecie.

</doc>
<doc id="2728147" url="https://pl.wikipedia.org/wiki?curid=2728147" title="Mu-3S-II">
Mu-3S-II



</doc>
<doc id="2728148" url="https://pl.wikipedia.org/wiki?curid=2728148" title="Pure Wet">
Pure Wet

Pure Wet – EP amerykańskiego zespołu Jensen Sportag, wydane w lutym 2011 roku nakładem Cascine Records.
Odbiór.
Niezależny magazyn muzyczny Porcys umieścił płytę na 3. miejscu listy najlepszych albumów 2011. Na podobnej liście Screenagers EP znalazło się na 6. pozycji.

</doc>
<doc id="2728149" url="https://pl.wikipedia.org/wiki?curid=2728149" title="Kościół San Antonio de la Florida w Madrycie">
Kościół San Antonio de la Florida w Madrycie

Kościół San Antonio de la Florida (hiszp. "Ermita de San Antonio de la Florida") – trzeci erem dedykowany św. Antoniemu Padewskiemu wybudowany na obrzeżach Madrytu a zarazem jedyny, który przetrwał do naszych czasów. Znajduje się na terenie dystryktu Moncloa-Aravaca nad brzegiem rzeki Manzanares.
Budowa.
Pierwszy erem został wybudowany w 1720 r. przez José Benito de Churriguera i wyburzony w 1768 r., ponieważ znajdował się na trasie nowo otwartej drogi do Kastylli. Dwa lata później król Karol III rozkazał budowę nowego eremu, zaprojektowanego przez Francesca Sabatini. Drugi erem został wyburzony przez Karola IV.
Karol IV odkupił "Palacio de la Florida" od markiza de Castel Rodrigo aby wybudować posiadłość wypoczynkową. Budowa trwała w latach 1792-98 i obejmowała również wzniesienie nowego eremu, który nazwano "San Antonio de la Florida". Erem został inaugurowany 11 lipca 1799, a w 1881 stał się parafią. Z całego kompleksu pałacowego do dziś zachował się tylko erem, gdyż pozostałe budynki zostały wyburzone pod budowę stacji kolejowej Príncipe Pío.
Włoski architekt Filippo Fontana zaprojektował skromny neoklasyczy budynek na planie greckiego krzyża z kopułą na pendentywach i wieżyczką. Ołtarze są wykonane z włoskiego stiuku ozdobione dodatkowo rzeźbami aniołów José Ginésa. Na głównym ołtarzu znajduje się rzeźba Chrystusa z XVIII wieku wykonana z kości słoniowej i szylkretu.
Malowidła.
Prostota architektury, zarówno wewnętrznej jak i zewnętrznej, kontrastuje z pięknem fresków wykonanych przez Francisca Goyę. Goya, będąc nadwornym malarzem Karola IV, otrzymał zlecenie na ozdobienie eremu. Praca nad freskami zajęła mu ok. 3-6 miesięcy i została ukończona w grudniu 1798 roku. Ze względu na zły stan zdrowia i postępującą głuchotę Goya zatrudnił swojego ucznia Asensio Julià do pomocy przy tym zleceniu. 
Na sklepieniu apsydy Goya przedstawił Adorację Trójcy Świętej. Nad gzymsem rozciągają się freski przedstawiające cherubiny i anioły o kobiecych rysach podtrzymujące zasłony. Najbardziej spektakularne są malowidła zdobiące kopułę, na których przedstawiono jeden z cudów św. Antoniego Padewskiego. Święty niesiony przez anioły do Lizbony, z bożej łaski sprawia, że zmarły odpowiada na pytania sędziego i potwierdza niewinność ojca św. Antoniego, którego oskarżono o zbrodnię. Dzieło ma 6 metrów średnicy. Można wyróżnić postać zmarłego, rodziców świętego i samego św. Antoniego na skale. Cudowi żywiołowo przyglądają się mieszkańcy Madrytu pochodzący z różnych klas społecznych. Przestrzeń wokół oculusa wypełnia pejzaż, który sprawia wrażenie, że oglądający fresk znajduje się pod gołym niebem.
Goya użył nowoczesnej dla jego epoki techniki malarskiej, z energicznymi pociągnięciami pędzla, plamami światła i koloru oraz ostrymi kontrastami. Dla podkreślenia walorów artystycznych, jego dzieło nazywano madrycką Kaplicą Sykstyńską.
Krypta.
U stóp prezbiterium znajduje się krypta Goi, w której zachował się nagrobek z cmentarza w Bordeaux, miasta w którym zmarł. Obok niego jest pochowany jego przyjaciel Martín Miguel de Goicoechea. Zostali pochowani razem 29 września 1919 r., aby uniknąć błędu w identyfikacji szczątków. Ciało Goi nie miało czaszki, która prawdopodobnie została oddzielona do analizy frenologicznej.
Muzeum.
1 kwietnia 1905 r. kościół został zaliczony do zabytków narodowych. W 1928 r. aby chronić zabytkowe wnętrze przekształcono go w muzeum (zarządzane od 1987 r. przez Urząd Miasta Madryt) i wybudowano replikę eremu, do której przeniesiono sprawowanie mszy. Architektem repliki był Juan Moya Idígoras. W oryginalnym eremie ostatnie msze sprawowano w 1929 r., obecnie odprawia się je dwa razy w roku w rocznicę urodzin i śmierci Goi. 
Lokalne święto.
Już w XVIII w. święty Antoni był szczególnie popularny wśród praczek pracujących nad rzeką Manzanares (nieopodal eremu). Możliwe, że to właśnie dzięki nim stał się patronem panien na wydaniu. W XIX pracujące nieopodal młode szwaczki chodziły do eremu aby prosić świętego o męża. 
13 czerwca w okolicy eremu, w parku "La Bombilla" organizowane jest tradycyjne wspomnienie św. Antoniego. Tego dnia wierni rozdają chlebki świętego "Pan de los Pobres" - należy zabrać je do domu, w ten sposób przez cały rok nie zabraknie chleba, a jeśli chlebek dobrze się zachowa będzie chronił domowe oszczędności. Przygotowuje się również torebki z 13 szpilkami (według zwyczaju madryckich szwaczek), które następnie wsypuje się do chrzcielnicy. Panny na wydaniu kładą rękę na szpilkach – liczba szpilek, które przykleją się do ich dłoni oznacza liczbę pretendentów do ręki, którzy pojawią się w danym roku.

</doc>
<doc id="2728150" url="https://pl.wikipedia.org/wiki?curid=2728150" title="Ian Hogg (piłkarz)">
Ian Hogg (piłkarz)

Ian Campbell Hogg (ur. 15 grudnia 1989 w Hawke’s Bay) – nowozelandzki piłkarz występujący na pozycji pomocnika. Zawodnik klubu Auckland City.
Kariera klubowa.
Hogg karierę rozpoczynał w 2006 roku w zespole Auckland City z ASB Premiership. W 2007 roku zdobył z nim mistrzostwo tych rozgrywek. Po tym sukcesie odszedł do Hawke’s Bay United. Następnie grał w Waitakere United oraz ponownie w Hawke’s Bay United. W 2009 roku po raz drugi został graczem klubu Auckland City. W 2011 roku, a także w 2012 roku zdobył z nim Klubowe mistrzostwa Oceanii.
Kariera reprezentacyjna.
W 2007 roku Hogg znalazł się w drużynie U-20 na Mistrzostwa Świata U-20, zakończone przez Nową Zelandię na fazie grupowej. W 2008 roku wraz z kadrą U-23 wystąpił na Letnich Igrzyskach Olimpijskich, z których Nowa Zelandia odpadła po fazie grupowej.
W pierwszej reprezentacji Nowej Zelandii Hogg zadebiutował 24 maja 2012 roku w zremisowanym 2:2 towarzyskim pojedynku z Salwadorem, w którym strzelił także gola. W tym samym roku został powołany do kadry na Puchar Narodów Oceanii. Zagrał na nim w zremisowanym 1:1 meczu fazy grupowej z Wyspami Salomona, a także w wygranym 4:3 spotkaniu o 3. miejsce z tą drużyną.
Hogg znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728151" url="https://pl.wikipedia.org/wiki?curid=2728151" title="Miguel Ángel Moyá">
Miguel Ángel Moyá



</doc>
<doc id="2728152" url="https://pl.wikipedia.org/wiki?curid=2728152" title="Salto del Penitente">
Salto del Penitente

Salto del Penitente - 60-metrowy wodospad w departamencie Lavalleja w Urugwaju. Znajduje się na potoku Arroyo Penitente wypływającym z Cerro Penitente, w paśmie Sierra del Carapé, w górach Cuchilla Grande. Położony jest około 20 km na zachód od miasta Minas.
Przy wodospadzie zlokalizowany jest park Parque Salto del Penitente. Prowadzi tu około 18-kilometrowa droga obijająca od drogi krajowej Ruta 8, na jej 125 kilometrze. Park oferuje m.in.: trekking, jazdę konną, wspinaczkę linową oraz pole biwakowe. W 2004 roku zbudowano tu na skale restaurację pełniącą również rolę punktu widokowego.

</doc>
<doc id="2728154" url="https://pl.wikipedia.org/wiki?curid=2728154" title="Susan J. Douglas">
Susan J. Douglas

Susan J. Douglas (ur. 1950) - amerykańska autorka, publicystka, feministka i wykładowczyni komunikacji społecznej na University of Michigan. 
Tematami często poruszanymi przez Douglas są dyskryminacja kobiet, kultura, media i nowe technologie. W książce "Enlightened Sexism" opisuje tzw. oświecony seksizm, polegający na głoszeniu, że kobiety osiągnęły równy status z mężczyznami, m.in. wbrew istnieniu przemocy mężczyzn wobec kobiet (w tym seksualnej), otrzymywaniu przez kobiety niższego wynagrodzenia niż mężczyźni, a także ukazywaniu kobiet w stereotypowych rolach w mediach. 
W 2010 roku była przewodniczącą komisji "George Foster Peabody Awards", przyznającej nagrody w branży medialnej.

</doc>
<doc id="2728155" url="https://pl.wikipedia.org/wiki?curid=2728155" title="Szemu’el Rosenthal">
Szemu’el Rosenthal

Szemu’el Rosenthal (hebr. שמואל רוזנטל, ur. 22 kwietnia 1947 w Petach Tikwie) – izraelski piłkarz grający na pozycji pomocnika. W swojej karierze rozegrał 43 mecze w reprezentacji Izraela i strzelił w nich 2 gole.
Kariera klubowa.
Swoją karierę piłkarską Rosenthal rozpoczął w klubie Hapoel Petach Tikwa. W 1965 roku awansował do kadry pierwszej drużyny i w sezonie 1965/1966 zadebiutował w niej w pierwszej lidze izraelskiej. W Hapoelu występował do końca sezonu 1971/1972. W sezonie 1966/1967 wywalczył z Hapoelem wicemistrzostwo Izraela.
W 1972 roku Rosenthal został zawodnikiem niemieckiej Borussii Mönchengladbach. Zadebiutował w niej 16 września 1972 w wygranym 4:3 domowym meczu z MSV Duisburg. W Bundeslidze rozegrał 13 spotkań i strzelił 1 gola.
W 1973 roku Rosenthal wrócił do Izraela, do Hapoelu Petach Tikwa. W 1976 roku przeszedł do Beitaru Tel Awiw, a w 1978 roku krótko występował w Stanach Zjednoczonych, w Oakland Stompers. W latach 1980–1983 grał w Hapoelu Lod, w którym zakończył swoją karierę.
Kariera reprezentacyjna.
W reprezentacji Izraela Rosenthal zadebiutował 13 czerwca 1965 roku w przegranym 0:4 meczu eliminacji do MŚ 1966 z Bułgarią, rozegranym w Sofii. W 1968 roku wystąpił w czterech meczach Pucharu Azji 1968: z Hongkongiem (6:1), z Birmą (0:1), z Tajwanem (4:1 i gol) i z Iranem (1:2). Izrael zajął 3. miejsce na tym turnieju. W tym samym roku Rosenthal reprezentował Izrael na Igrzyskach Olimpijskich w Meksyku.
W 1970 roku Rosenthal zagrał w trzech meczach Mistrzostw Świata w Meksyku: z Urugwajem (0:2), ze Szwecją (1:1) i z Włochami (0:0).
Od 1965 do 1973 roku Rosenthal rozegrał w kadrze narodowej 43 mecze i strzelił w nich 2 gole.

</doc>
<doc id="2728158" url="https://pl.wikipedia.org/wiki?curid=2728158" title="JASDF desert camouflage pattern">
JASDF desert camouflage pattern

JASDF desert camouflage pattern – kamuflaż pustynny Japońskich Sił Samoobrony.
Mimo że Japonia nie posiada sił zbrojnych, a jedynie siły samoobrony. Mimo to w latach 2004-2006 grupa 600 osób z Japońskich Sił Samoobrony (Japońska Grupa Odbudowy i Wsparcia) uczestniczyła w misji w Iraku. Właśnie podczas tej misji stosowane było umundurowanie w kamuflażu JASDF desert camouflage pattern.
Wzór maskujący JASDF desert camouflage podobny jest do amerykańskiego 6 Color Desert Pattern. Na jasno piaskowym tle umieszczono duże nieregularne plamy w trzech odcieniach brązu oraz małe plamki w kolorze czarnym.

</doc>
<doc id="2728159" url="https://pl.wikipedia.org/wiki?curid=2728159" title="Barthelemy Batantu">
Barthelemy Batantu



</doc>
<doc id="2728161" url="https://pl.wikipedia.org/wiki?curid=2728161" title="Gidi Damti">
Gidi Damti



</doc>
<doc id="2728162" url="https://pl.wikipedia.org/wiki?curid=2728162" title="Río Cebollatí">
Río Cebollatí



</doc>
<doc id="2728163" url="https://pl.wikipedia.org/wiki?curid=2728163" title="Andrei Danilko">
Andrei Danilko



</doc>
<doc id="2728164" url="https://pl.wikipedia.org/wiki?curid=2728164" title="E22">
E22



</doc>
<doc id="2728165" url="https://pl.wikipedia.org/wiki?curid=2728165" title="Río Tacuarí">
Río Tacuarí



</doc>
<doc id="2728166" url="https://pl.wikipedia.org/wiki?curid=2728166" title="Río Olimar Grande">
Río Olimar Grande



</doc>
<doc id="2728167" url="https://pl.wikipedia.org/wiki?curid=2728167" title="Río Olimar">
Río Olimar



</doc>
<doc id="2728168" url="https://pl.wikipedia.org/wiki?curid=2728168" title="Arroyo Caraguatá">
Arroyo Caraguatá



</doc>
<doc id="2728169" url="https://pl.wikipedia.org/wiki?curid=2728169" title="Río Rosario">
Río Rosario



</doc>
<doc id="2728170" url="https://pl.wikipedia.org/wiki?curid=2728170" title="George Borba">
George Borba

George Borba (wł. Giorgio Borba, hebr. ג'ורג' בורבה, ur. 12 lipca 1944 w Maceracie) – izraelski piłkarz grający na pozycji pomocnika. W swojej karierze rozegrał 37 meczów w reprezentacji Izraela i strzelił w nich 7 goli.
Kariera klubowa.
Swoją karierę piłkarską Borba rozpoczął w klubie Hapoel Tel Awiw. W 1964 roku awansował do kadry pierwszej drużyny i w sezonie 1964/1965 zadebiutował w niej w pierwszej lidze izraelskiej. W sezonie 1965/1966 osiągnął z Hapoelem swój pierwszy sukces w karierze, gdy wywalczył mistrzostwo Izraela. W sezonie 1968/1969 ponownie został mistrzem kraju, a w sezonie 1971/1972 zdobył Puchar Izraela. Wraz z Hapoelem zdobył również trzy Superpuchary Izraela (1966, 1969, 1970).
W 1972 roku Borba odszedł do Hapoelu Ramat Gan. Z kolei w sezonie 1973/1974 występował w Maccabi Netanja, z którym wywalczył mistrzostwo Izraela. W 1975 roku odszedł do Szimszonu Tel Awiw. W 1979 roku zakończył w nim swoją karierę.
Kariera reprezentacyjna.
W reprezentacji Izraela Borba zadebiutował 3 grudnia 1966 w zremisowanym 0:0 towarzyskim meczu z Polską, rozegranym w Tel Awiwie. W 1968 roku wystąpił w trzech meczach Pucharu Azji 1968: z Hongkongiem (6:1), z Birmą (0:1) i z Tajwanem (4:1). Izrael zajął 3. miejsce na tym turnieju. W tym samym roku Rosenthal reprezentował Izrael na Igrzyskach Olimpijskich w Meksyku.
W 1970 roku Borba był w kadrze Izraela na Mistrzostwa Świata w Meksyku, jednak nie wystąpił w żadnym meczu tego turnieju.
Od 1966 do 1973 roku Borba rozegrał w kadrze narodowej 37 meczów i strzelił w nich 7 goli.

</doc>
<doc id="2728171" url="https://pl.wikipedia.org/wiki?curid=2728171" title="Río Tacuarembó">
Río Tacuarembó



</doc>
<doc id="2728172" url="https://pl.wikipedia.org/wiki?curid=2728172" title="Europejskie Forum Gwarantów Depozytów">
Europejskie Forum Gwarantów Depozytów

Europejskie Forum Gwarantów Depozytów (EFDI, ) – międzynarodowe stowarzyszenie działające na zasadzie non-profit (zgodnie z prawem belgijskim) z siedzibą w Brukseli.
Przewodniczącym Zarządu stowarzyszenia jest Roberto Moretti. W skład EFDI wchodzi 68 systemów gwarantowania depozytów oraz systemów rekompensat dla inwestorów z 44 krajów.
O EFDI.
Europejskie Forum Gwarantów Depozytów zostało założone 11 października 2002 roku przy wsparciu Komisji Europejskiej. 25 członków założycieli podjęło wspólnie decyzję o utworzeniu forum wzajemnej wymiany informacji. 22 czerwca 2007 EFDI przyjęło status prawny Międzynarodowego Stowarzyszenia zgodnie z prawem belgijskim (INPA – AISBL).
Siedziba EFDI mieści się w Brukseli natomiast biuro Przewodniczącego EFDI oraz sekretariat EFDI w Rzymie. W skład EFDI wchodzi 68 instytucji członkowskich (57 systemów gwarantowania depozytów, ang. "Deposit Guarantee Schemes" (DGS)) oraz członkowie stowarzyszeni (11 systemów rekompensat dla inwestorów (ICS) z 44 państw członkowskich Rady Europy (Art. 6 Statutu EFDI)). EFDI współpracuje z głównymi organizacjami europejskimi i międzynarodowymi, w szczególności z Komisją Europejską, Europejskim Bankiem Centralnym, Europejskim Urzędem Nadzoru Bankowego (EBA), Bankiem Światowym, Międzynarodowym Funduszem Walutowym, Europejskim Okrągłym Stołem do spraw Usług Finansowych (EFSR), Europejską Federacją Bankową (EBF) oraz Międzynarodowym Stowarzyszeniem Gwarantów Depozytów (IADI).
Cel działalności EFDI.
Podstawowym celem EFDI jest dążenie do zapewnienia stabilności systemów finansowych poprzez promowanie współpracy europejskiej i międzynarodowej w obszarze gwarantowania depozytów, rozwiązywania kryzysów, rekompensaty dla inwestorów, jak również promowanie dyskusji, wymiany doświadczeń i informacji w tym zakresie.
EFDI zajmuje się także omawianiem regulacji prawnych i innych tematów będących przedmiotem zainteresowania instytucji gwarantujących depozyty, a także badaniem kwestii transgranicznych i efektywniejszą współpracą między państwami europejskimi w tym zakresie, jak również współpracą z instytucjami gwarantującymi depozyty spoza Europy. Działania EFDI obejmują także przegląd oraz wdrażanie dyrektywy Parlamentu Europejskiego i Rady Europy w sprawie systemów gwarancji depozytów.
EFDI nie formułuje wiążących oświadczeń w imieniu swoich członków. Może wyrażać opinie członków lub członków podgrup jedynie po uprzedniej ich zgodzie. Oświadczenia oraz działania EFDI nie naruszają suwerenności jego członków.
Komitet ds. Unii Europejskiej.
EFDI ustanowiło Komitet ds. Unii Europejskiej, w skład którego wchodzą instytucje gwarantujące depozyty ze wszystkich państw członkowskich Unii. Komitet ds. Unii Europejskiej zajmuje się ustalaniem kierunku działania EFDI odnośnie do ustawodawstwa Unii Europejskiej dotyczącego gwarancji depozytów, dostarczaniem Komisji Europejskiej (oraz wszelkim innym instytucjom Unii Europejskiej lub z nią powiązanym) oświadczeń lub odpowiedzi odnośnie do działań EFDI, raportowaniem Komisji Europejskiej (oraz wszelkim innym instytucjom Unii Europejskiej lub z nią powiązanym) o wszelkich dyskusjach członków EFDI na temat działań stowarzyszenia, reprezentowaniem EFDI przed Komisją Europejską (lub jakąkolwiek inną instytucją Unii Europejskiej lub z nią powiązaną) odnośnie do sposobu działania EFDI.
Zgodnie z treścią Art. 31 Statutu EFDI Komitet ds. Unii Europejskiej jest kierowany przez Przewodniczącego EFDI (Roberto Morettiego). Na koordynatora Komitetu. Zarząd EFDI wybrał Alexa Kuczynskiego.
Komitet ds. kontaktów z mediami (PR).
EFDI powołało także spośród swoich członków Komitet ds. kontaktów z mediami, który składa się z ekspertów w zakresie PR. Komitet ds. PR zajmuje się wszelkimi kwestiami związanymi z kontaktami z mediami, które dotyczą ochrony depozytów oraz rekompensat dla inwestorów. Głównym celem działania Komitetu jest wymiana doświadczeń związanych z komunikacją w czasie kryzysu, jak również pogłębianie świadomości społeczeństwa na temat systemów gwarantowania depozytów w krajach członkowskich EFDI.
Rzecznikiem Prasowym EFDI. jest dr Stephan Rabe. Przewodniczy on także Komitetowi ds. PR.
Grupa robocza ds. systemu rekompensat dla inwestorów.
Grupa robocza ds. systemu rekompensat dla inwestorów () składa się z 35 instytucji, w tym z 11 systemów rekompensat dla inwestorów (będących Członkami Stowarzyszonymi EFDI) oraz 24 systemów gwarantowania depozytów, które w swoim mandacie mają wypłatę rekompensat dla inwestorów.
Grupa robocza zajmuje się regulacjami prawnymi Unii Europejskiej dotyczącymi systemu rekompensat dla inwestorów, a w szczególności monitorowaniem procesu legislacyjnego Dyrektywy w sprawie systemu rekompensat dla inwestorów (97/9/WE), poprzez organizowanie spotkań, wymianę poglądów oraz wnioskowanie o wyjaśnienia do Parlamentu Europejskiego oraz reprezentantów Komisji. Grupa monitoruje także prace Komisji Europejskiej oraz prowadzi współpracę międzynarodową.
Grupa robocza ds. uporządkowanej likwidacji.
Grupa robocza ds. uporządkowanej likwidacji przeprowadza analizy oraz wydaje Zarządowi EFDI rekomendacje dotyczące procesu postępowania naprawczego oraz metody/ planu uporządkowanej likwidacji banków. W rezultacie EFDI może przedstawiać zagadnienia z tego zakresu na poziomie europejskim i międzynarodowym.
Szczególne znaczenie dla członków EFDI ma związek pomiędzy systemami gwarantowania depozytów i funduszami przeznaczonymi na finansowanie procesu uporządkowanej likwidacji.

</doc>
<doc id="2728173" url="https://pl.wikipedia.org/wiki?curid=2728173" title="Río San Salvador">
Río San Salvador



</doc>
<doc id="2728174" url="https://pl.wikipedia.org/wiki?curid=2728174" title="Electropop">
Electropop



</doc>
<doc id="2728175" url="https://pl.wikipedia.org/wiki?curid=2728175" title="Jiri George Macak">
Jiri George Macak

Jiri George Macak (ur. 9 czerwca 1985) – tajski motoparalotniarz, czterokrotny medalista zawodów Plażowych Igrzysk Azjatyckich 2012 w Haiyang.

</doc>
<doc id="2728177" url="https://pl.wikipedia.org/wiki?curid=2728177" title="TAZ 90">
TAZ 90

TAZ 90 (Swiss Woodland) – szwajcarski kamuflaż wprowadzony do użytku w Szwajcarskich Siłach Zbrojnych w roku 1993. Zastąpił starszy kamuflaż Leibermuster (z roku 1955).
Kamuflaż składa się z nieregularnych plam w czterech kolorach: czarnym, brązowym, zielonym i khaki.
Na podstawie kamuflażu TAZ 90 w roku 2008 opracowano kamuflaż pustynny. Zmienione zostały poszczególne kolory, wzór pozostał ten sam. Czarny, brązowy, zielony i khaki zastąpiło kolejno brązowoczerwony, tan, jasnozielony i sand yellow.

</doc>
<doc id="2728178" url="https://pl.wikipedia.org/wiki?curid=2728178" title="Jacopo de Barbari">
Jacopo de Barbari



</doc>
<doc id="2728182" url="https://pl.wikipedia.org/wiki?curid=2728182" title="Antoni Borzucki">
Antoni Borzucki

Antoni Borzucki (ur. 24 sierpnia 1858 w Chełmnie, zm. 26 lipca 1928 w Jastrzębiu-Zdroju) – nauczyciel, profesor, pierwszy polski dyrektor Państwowego Gimnazjum im. Karola Marcinkowskiego w Poznaniu.
Życiorys.
Urodził się w rodzinie Wilhelma - mistrza krawieckiego. Ukończył szkołę powszechną i królewskie gimnazjum w Chełmnie. Po zdaniu w 1879 egzaminu maturalnego studiował filozofię klasyczną i historię na uniwersytetach w Berlinie oraz w Królewcu, gdzie był sekretarzem Kółka Towarzystwa Polskiego, które organizowało odczyty z zakresu literatury i historii oraz posiadało własną bibliotekę. W 1884 ukończył studia, uzyskując uprawnienia do nauczania łaciny, greki i historii i podjął pracę jako nauczyciel pomocniczy w Chełmnie. W 1887 został przeniesiony do Herzfeldu w Hesji, następnie do Hadamaru w księstwie Nassau, od 1890 na posadzie stałego profesora. W 1906 otrzymał tytuł radcy czwartej klasy. Od 1 kwietnia 1907 do 1 października 1916 pracował w gimnazjum w Głubczycach na Górnym Śląsku, po czym przeniesiono go do katolickiego gimnazjum w Głogowie. 1 kwietnia 1919 mianowany przez Komisariat Naczelnej Rady Ludowej dyrektorem Gimnazjum im. Karola Marcinkowskiego w Poznaniu. Funkcję tę pełnił 10 lat. Działał jako członek zarządu Zgromadzenia Towarzystwa Pomocy Naukowej im. Karola Marcinkowskiego. Kronika Miasta Poznania opisuje go: "Sylwetka pierwszego dyrektora gimnazjum Antoniego Borzuckiego, który w ofiarnym trudzie przez pierwszych dziesięć lat organizował szkołę, zapisała się głęboko w świadomości współpracowników i młodzieży". Pozyskał dla szkoły takich nauczycieli, jak: Jan Berger, Oskar Callier, Zygmunt Irżabek, Edmund Łasiński, Karol Rzyski, Stefan Sikorski, Józef Widajewicz.
Wchodził w skład zarządu koła Kuratorium Ligi Obrony Powietrznej Państwa.
Był mężem Jadwigi ze Zborowskich (1870–1957), z którą miał córkę Marię (1895–1974), żonę Jana Adamskiego.
Zmarł nagle 26 lipca 1928 podczas pobytu na letnisku w Jastrzębiu-Zdroju. Spoczywa w grobie rodzinnym na Cmentarzu Junikowo w Poznaniu (pole 9 kwatera 1-2-10).
Upamiętnienie.
18 kwietnia 1929 odsłonięto ku jego czci tablicę w Gimnazjum im. K. Marcinkowskiego w Poznaniu.

</doc>
<doc id="2728185" url="https://pl.wikipedia.org/wiki?curid=2728185" title="George Raynor">
George Raynor

George S. Raynor (ur. 13 stycznia 1907 w Hoyland, zm. 24 listopada 1985) – angielski piłkarz i trener, grający podczas kariery na pozycji pomocnika.
Kariera piłkarska.
George Raynor rozpoczął karierę w amatorskim zespole Wombwell FC w 1929. W 1930 przeszedł do pierwszoligowego Sheffield United. Kariera w United trwała tylko sezon, podczas którego Raynor wystąpił tylko w jednym meczu ligowym.
W 1932 został zawodnikiem trzecioligowego Mansfield Town, z którego rok później trafił na dwa sezony do występującego w tej samej klasie rozgrywkowej Rotherham United. W 1935 przeszedł do drugoligowego Bury FC. W Bury występował przez 3 kolejne sezony(w sezonie 1936-37 był bliski awansu do angielskiej ekstraklasy). W 1938 przeszedł do trzecioligowego Aldershot. Jego piłkarską karierę zakończył wybuch II wojny światowej.
Kariera trenerska.
W 1943, podczas pobytu w Iraku George Raynor został trenerem ówczesnego amatorskiej quasi-kadry narodowej. Po powrocie do Anglii w 1945 został trenerem rezerw swojego byłego klubu - Aldershot. W 1946 zdecydował się na wyjazd do Szwecji, gdzie został selekcjonerem tamtejszej reprezentacji. W roli selekcjonera reprezentacji Szwecji zadebiutował 7 lipca 1946 w wygranym 7-2 towarzyskim meczu ze Szwajcarią. W 1948 poprowadził Szwecję w igrzyskach olimpijskich. Na turnieju w Londynie Szwecja po pokonaniu Austrii (3-0), Korei Południowej (12-0), Danii (4-2) oraz w finale Jugosławii (3-1) zdobyła złoty medal olimpijski.
W 1949 po pokonaniu w eliminacjach zespołu Irlandii awansowała na mistrzostwa świata. Rok później Szwecja na mundialu w Brazylii po pokonaniu Włoch 3-2, Hiszpanii 3-1, remisie z Paragwajem 2-2 oraz porażkach z Brazylią 1-7 i Urugwajem 2-3, wywalczyła brązowy medal. Reprezentację Szwecji Raynor prowadził do 1953, kiedy to przegrał z Belgią eliminację mistrzostw świata 1954. Podczas prowadzenia reprezentacji Szwecji Raynor trenował drużyny klubowe. W latach 1947-1948 trenował GAIS, 1948-1952 AIK Fotboll, a 1952-1954 Åtvidabergs FF. Z AIK dwukrotnie zdobył Puchar Szwecji w 1949 i 1950.
W 1954 Raynor wyjechał do Włoch, gdzie został dyrektorem sportowym Juventusu. Szybko zrezygnował z tego stanowiska, by zostać trenerem S.S. Lazio. W 1956 na krótko wrócił do Anglii, gdzie prowadził Coventry City. W 1956 po raz drugi został selekcjonerem reprezentacji Szwecji. W 1958 na odbywających się w Szwecji mistrzostwach świata Raynor doprowadził drużynę "Trzech Koron" do największego sukcesu w jej historii - wicemistrzostwa świata. Szwecja okazała się gorsza jedynie w finale, gdzie uległa 2-5 Brazylii.
Po tym sukcesie Raynor opuścił Szwecję, by trenować mały angielski klub Skegness Town. W 1960 powrócił do Szwecji, by trenować Djurgårdens IF. Rok później po raz trzeci został selekcjonerem szwedzkiej kadry. Z reprezentacją pożegnał się 12 listopada 1961 w przegranym 1-2 barażu mistrzostw świata ze Szwajcarią. Ogółem prowadził drużynę "Trzech Koron" w 99 meczach.
Z ławką trenerską pożegnał się w Doncaster Rovers w 1968.

</doc>
<doc id="2728187" url="https://pl.wikipedia.org/wiki?curid=2728187" title="Kamuflaż letni">
Kamuflaż letni

Kamuflaż letni (ros. Летний камуфляж) – radziecki maschałat wprowadzony do użytku w roku 1927.
Komplet maskujący składał się z dwóch części: bluzy (z kapturem) i spodni. Całość wykonana była z zielonej tkaniny. Dla uzyskania lepszego efektu kamuflażu do tkaniny przyklejono kawałki gąbki.
W czasie II wojny światowej takie stroje były na wyposażeniu m.in. radzieckich snajperów oraz zwiadowców.
Po II wojnie światowej część tych strojów trafiła na wyposażenie Czechosłowackiej Armii Ludowej.

</doc>
<doc id="2728188" url="https://pl.wikipedia.org/wiki?curid=2728188" title="Cut Copy">
Cut Copy

Cut Copy – australijski zespół muzyczny, założony w 2001 roku w Melbourne. Grupa łączy ze sobą style elektroniczne oraz rockowe, takie jak: synth pop, dance-punk oraz indie rock. Zespół wydał pierwszy album w 2004 roku, choć dopiero płyta "In Ghost Colours" z 2008 roku okazała się dla muzyków przełomem. Pochodziły z niej dwa przeboje „Lights &amp; Music” oraz „Hearts on Fire”. Inne popularne utwory Cut Copy to „Take Me Over” i „Going Nowhere”.
Historia.
Zespół był początkowo solowym projektem DJa Dana Whitforda, który w 2001 roku wydał singel „1981”. Po nawiązaniu współpracy z Bennettem Foddym, zespół wydał EP "I Thought of Numbers". Później do składu dołączyli Mitchell Scott oraz Tim Hoey i już jako kwartet Cut Copy nagrali swój debiutancki LP, "Bright Like Neon Love", wydany w kwietniu 2004. Choć album nie wszedł na listy sprzedaży, to zdobył bardzo pozytywne recenzje i wylansował popularne single „Future” i „Going Nowhere”. Foddy wkrótce opuścił grupę by rozpocząć studia.
Grupa pracowała nad nowym materiałem przez większość 2006 roku, w międzyczasie wydając mix DJ-ski "FabricLive.29". Rok później ukazał się singel „Hearts on Fire”, który spotkał się zarówno z sukcesem komercyjnym jak i uznaniem krytyki. Choć następny krążek był już wówczas ukończony, ujrzał on światło dzienne dopiero w marcu 2008 roku. Płyta "In Ghost Colours" uzyskała bardzo przychylne recenzje i znalazła się w kilku podsumowaniach obejmujących 2008 rok. W Australii dotarła do 1. miejsca na liście sprzedaży, uzyskując tam status złotej. Singel „Lights &amp; Music” pochodzący z tego albumu został użyty w grze "FIFA 09" i stał się największym przebojem zespołu.
W lutym 2011 roku, Cut Copy (już z Benem Browningiem w składzie) wydali album "Zonoscope", poprzedzony singlami „Where I'm Going” i „Take Me Over”. Krążek także spotkał się z sukcesem, docierając do miejsca 3. w Australii. Płyta otrzymała także pozytywne recenzje i zdobyła nagrodę Australijskiego Stowarzyszenia Przemysłu Muzycznego dla najlepszego albumu dance oraz albumu z najlepszą szatą graficzną. W listopadzie 2013 odbyła się premiera czwartego albumu, zatytułowanego "Free Your Mind". Krążek poprzedzony został singlami „Let Me Show You Love” oraz nagraniem tytułowym, w którego teledysku wystąpił aktor Alexander Skarsgård. Choć album nie dorównał popularnością dwóm poprzednim płytom, to wciąż cieszył się dobrymi recenzjami. Zespół koncertował w Ameryce Północnej i Południowej oraz Europie, a następnie wydał dwie kolejne kompilacje DJ-skie.
Jesienią 2016 kwartet wydał minialbum "January Tape", zawierający instrumentalny materiał w stylu ambientowym. Ich piąta płyta studyjna, "Haiku from Zero", ukazała się we wrześniu 2017, promowana singlami „Airborne” i „Standing in the Middle of the Field”. Choć uzyskała względnie dobre recenzje, to nie była sukcesem pod względem komercyjnym. Zespół wyruszył w trasę koncertową po obu Amerykach, Australii i Japonii, a w 2019 roku dał serię koncertów w Europie. Kolejna płyta, "Freeze, Melt", ukazała się w sierpniu 2020 i prezentowała bardziej stonowane, ambientowe brzmienie. Wydawnictwo spotkało się w większości z pozytywnymi recenzjami, jednak nie było dużym sukcesem na listach sprzedaży.
Dyskografia.
Źródła:

</doc>
<doc id="2728189" url="https://pl.wikipedia.org/wiki?curid=2728189" title="Rosario (Urugwaj)">
Rosario (Urugwaj)

Rosario, także Villa del Rosario, Rosario Oriental lub Rosario del Colla − miasto w departamencie Colonia w Urugwaju. Położone jest nad potokiem Arroyo Colla, który tuż za miastem wpada do rzeki Rosario.
Przebiega przez miasto droga krajowa Ruta 2, a w pobliżu także Ruta 1.
Historia.
Rosario zostało założone 24 stycznia 1775 roku przez Benito Herosę, a status miasta uzyskało 17 sierpnia 1920 roku na mocy Ustawy nr 7.257
Ludność.
W 2004 populacja miasta wynosiła 9 311 mieszkańców.
Źródło: "Instituto Nacional de Estadística de Uruguay".

</doc>
<doc id="2728191" url="https://pl.wikipedia.org/wiki?curid=2728191" title="Program Management Professional">
Program Management Professional

Program Management Professional (PgMP) – certyfikat oferowany przez Project Management Institute od 2007 roku. Certyfikat PgMP poświadcza nabycie kompetencji w zarządzaniu programem projektów. Na dzień 2014-10-31 posiadały go 1123 osoby w różnych regionach świata.
Certyfikat adresowany jest do praktyków biorących udział w zarządzaniu programami, w tym przede wszystkim menadżerów programów. Za program uznaje się co najmniej 2 powiązane ze sobą projekty, którymi warto zarządzać w skoordynowany sposób, aby uzyskać dodatkową wartość.
Kandydat do PgMP powinien mieć co najmniej 4 lata doświadczenia w prowadzeniu programów i 4 lata w doświadczenia w prowadzeniu projektów. Podstawowym źródłem wiedzy jest PMBOK Guide oraz Standard for Program Management.

</doc>
<doc id="2728195" url="https://pl.wikipedia.org/wiki?curid=2728195" title="Józef (woda mineralna)">
Józef (woda mineralna)

Józef – naturalna lecznicza woda mineralna (szczawa wodorowęglanowo - chlorkowo - sodowo - wapniowa, borowa) wydobywana w Wysowej-Zdroju ujęcia "Józef I" odwierconego w 1921. Właścicielem marki jest Uzdrowisko Wysowa S.A..
Skład mineralny.
Najważniejsze składniki występujące w Józefie
Suma składników stałych wynosi 2156,6 mg/dm3
Woda jest nasycona dwutlenkiem węgla pochodzącym z procesów pomagmowych związanych z wypiętrzaniem Karpat.
Zastosowanie.
Józef polecany jest w następujących chorobach:
Dostępność.
Obecnie Józef sprzedawany jest bezpośrednio ze źródła w Pijalni Wód Mineralnych w Wysowej-Zdroju oraz w sklepach w następujących opakowaniach:

</doc>
<doc id="2728200" url="https://pl.wikipedia.org/wiki?curid=2728200" title="Virgin Galactic">
Virgin Galactic

Virgin Galactic – część należącej do Richarda Bransona Virgin Group. Została założona w 2004 roku. Firma ma oferować kosmiczne loty suborbitalne, suborbitalne kosmiczne misje naukowe oraz umieszczanie na orbitach małych satelitów. W dalszych planach Virgin Galactic ma oferować również ogólnodostępne loty kosmiczne. 
Rewolucyjnym pomysłem Virgin Galactic jest unikatowa konstrukcja statków kosmicznych, które zamiast z ziemi startują z samolotów. Daje im to większą prędkość początkową i wyższy pułap niż w przypadku startów z powierzchni Ziemi.
Loty suborbitalne.
Planuje się, że statki Virgin Galactic będą na tyle wydajne i przystępne, by móc zabrać na pokład komercyjnych pasażerów (w cenie 200 000 dolarów za osobę, plus 20 000 depozytu). Do września 2011 około 700 osób znalazło się na liście oczekujących na lot suborbitalny. Wśród pasażerów, którzy już wpłacili swój depozyt, znalazło się wiele znanych osób, m.in. Tom Hanks, Ashton Kutcher, Katy Perry, Brad Pitt, Angelina Jolie i Justin Bieber. Statek kosmiczny SpaceShipTwo, mogący pomieścić sześciu pasażerów i dwóch pilotów, będzie wynoszony na wysokość około 16 kilometrów przez samolot WhiteKnightTwo. W momencie gdy samolot osiągnie swój pułap, statek SpaceShipTwo odłączy się i będzie kontynuował wznoszenie, aż do wysokości ponad 100 kilometrów. Planuje się, że trajektoria lotu przetnie linię atmosfery przy wysokości 21 000 metrów, co oznacza lot suborbitalny i wiąże się z krótkim stanem nieważkości. Lot od momentu odłączenia od samolotu, do czasu lądowania na Ziemi, będzie trwał 2,5 godziny. Sam moment właściwego lotu suborbitalnego będzie zaledwie małą częścią tego czasu. Stan nieważkości potrwa około 6 minut, w tym czasie pasażerowie będą mogli swobodnie przemieszczać się po kabinie. 
Jako dodatek do działalności pasażerskiej, Virgin Galactic będzie udostępniać swoją flotę na suborbitalne misje naukowe, a także do umieszczania małych satelitów na orbicie. Początkowo planowano rozpocząć świadczenie usług dla biznesu satelitarnego na początku 2010 roku jednak do dzisiaj pozostają one niedostępne.
31 października 2014 roku na pustyni Mojave w Kalifornii, podczas lotu testowego, rozbił się statek Virgin Galactic. Zginął pilot, jedna osoba została ciężko ranna.
Samoloty kosmiczne.
SpaceShipOne jest samolotem kosmicznym, wyprodukowanym przez firmę Scaled Composites, który wygrał wartą 10 000 000 dolarów nagrodę Ansari X Prize. 
SpaceShip III jest samolotem kosmicznym zaprezentowanym 30 marca 2021 roku. Pierwszy egzemplarz nazywa się "VSS Imagine", a drugi będzie nosić nazwę "VSS Inspire".
Pierwszy "kosmiczny" turysta.
11 lipca 2021 - Richard Branson dotknął granicy kosmosu jako astronauta nr 001 i pierwszy kosmiczny turysta Virgin Galactic. Chociaż granica kosmosu jest umowna(według niektórych zaczyna się dopiero od 100 km), to według zasad NASA i organizacji amer. jego lot był co najmniej suborbitalny co pozwala klasyfikować go jako astronautę. Osiągnięcie jest znaczące, bo bilety na tego typu podróż kosztują 250 tysięcy $ (około 973,61 tysięcy złotych) a nie miliony jak w przypadku pierwszych kosmicznych turystów udających się w kosmos za pomocą Sojuzów. Nietypowy jest też sposób startu - zamiast klasycznej rakiety kosmicznej, Bransona wyniósł statek-matka, startujący z przeciętnego pasa startowego, który następnie upuścił właściwy rakietoplan za pomocą którego Branson zobaczył błękit Ziemi i czerń kosmosu która do tej pory była zarezerwowana głównie dla kosmonautów wysyłanych przez Państwa, a nie prywatne firmy oferujące loty turystyczne,
Baza.
Loty testowe odbywają się z Mojave Spaceport w Kalifornii, gdzie powstają również statki. Virgin Galactic planuje, że pierwsze loty pasażerskie odbędą się właśnie z tej lokalizacji. Kolejne loty odbędą się z nowego kosmodromu Spaceport America, który powstał w stanie Nowy Meksyk.
W październiku 2010 firma zorganizowała imprezę w Spaceport America, gdzie oficjalnie otwarto pierwszy pas startowy. Gubernator Nowego Meksyku Bill Richardson brał udział w ceremonii, podczas której wylądował SpaceShipTwo, znany jako „VSS Enterprise“. Podczas lądowania kadłub samolotu unoszony był przez statek matkę – VMS Eve (WhiteKnightTwo).
Katastrofa SpaceShipTwo.
31 października 2014 pojazd Virgin Galactic's SpaceShipTwo został wyniesiony na dużą wysokość przy pomocy samolotu transportowego. Znajdował się on na jego grzbiecie i parę chwil po odłączeniu się od statku matki i załączeniu silników rakietowych eksplodował nad pustynią Mojave. Zginął drugi pilot, 39-letni Michael Alsbury, natomiast pierwszy, 43-letni Peter Siebold, któremu udało się katapultować, został ciężko ranny. Był to pierwszy od stycznia test tego statku kosmicznego obejmujący odpalenie silnika rakietowego.
Loty orbitalne.
17 stycznia 2021 roku rakieta na paliwo ciekłe LauncherOne wyniosła na niską orbitę ładunek dziesięciu satelitów CubeSat . Rakieta została wystrzelona z pokładu zmodyfikowanego Boeing-a 747 noszącego nazwę "Cosmic girl". LauncherOne stał się pierwszą rakietą na paliwo ciekłe, która ruszyła w przestrzeń pozaziemską z pokładu samolotu. Virgin Galactic dołączył w roku 2021 do grona prywatnych firm mogących wystrzelić mały ładunek na orbitę. Poprzednia próba startu z 25 maja 2020 roku zakończyła się "anomalią", która spowodowała stratę rakiety przewożącej na orbitę testowy ładunek.

</doc>
<doc id="2728201" url="https://pl.wikipedia.org/wiki?curid=2728201" title="Ove Olsson">
Ove Olsson

Sven Ove "Fiskar-Owe" Ohlsson (ur. 19 sierpnia 1938 w Sztokholmie) – były szwedzki piłkarz, napastnik. Srebrny medalista MŚ 1958.
Kariera klubowa.
Ove Olsson wychowywał się w juniorskim zespole Hälsö BK. W seniorskiej piłce debiutował w 1954 w IFK Göteborg. Z IFK zdobył mistrzostwo Szwecji w 1958. W latach 1965-1971 był zawodnikiem AIK Fotboll. Karierę zakończył jako grający trener IFK Sztokholm w 1974.
Kariera reprezentacyjna.
W reprezentacji Szwecji Olsson zadebiutował 7 maja 1958 w wygranym 3-2 towarzyskim spotkaniu ze Szwajcarią. W tym samym roku był w kadrze na mistrzostwa świata. Ostatni raz w reprezentacji wystąpił 2 sierpnia 1964 w przegranym 0-1 meczu Pucharu Nordyckiego z Finlandią. Ogółem w latach 1958-1964 w wystąpił w reprezentacji 15 spotkań, w których zdobył 6 bramek.
Kariera trenerska.
Karierę trenerską rozpoczął jako grający trener IFK Sztokholm w 1972. Potem jeszcze szkolił juniorów AIK Fotboll.

</doc>
<doc id="2728204" url="https://pl.wikipedia.org/wiki?curid=2728204" title="Lascano">
Lascano

Lascano – miasto w departamencie Rocha w Urugwaju. Położone jest na skrzyżowaniu dróg krajowych Ruta 14 i Ruta 15.
Historia.
Rosario zostało założone w 1876 roku przez ranczerów Don Francisca Fernándeza i Don Francisco Lascano, a status miasta uzyskało 3 listopada 1952 roku na mocy Ustawy nr 11.874
Ludność.
W 2004 populacja miasta wynosiła 9 311.
Źródło: "Instituto Nacional de Estadística de Uruguay".

</doc>
<doc id="2728205" url="https://pl.wikipedia.org/wiki?curid=2728205" title="Bydgoskie Bractwo Kurkowe">
Bydgoskie Bractwo Kurkowe

Bydgoskie Bractwo Kurkowe – organizacja kurkowa, istniejąca od XV w. w Bydgoszczy, początkowo funkcjonująca jako paramilitarna organizacja cechowa, dzisiaj prowadząca przede wszystkim działalność o charakterze społecznym.
Największą rolę Bydgoskie Bractwo Kurkowe spełniało w okresie staropolskim, gdy stanowiło formę szkolenia bojowego ogółu mieszczan i mogło być użyte do obrony miasta przed nieprzyjacielem. W okresie zaboru pruskiego przekształciło w organizację wojskowo-policyjną o charakterze niemieckim. W dwudziestoleciu międzywojennym pozostało organizacją elitarną, pełniącą funkcje reprezentacyjne i towarzyskie.
Historia.
Okres staropolski 1495-1772.
Warunki do założenia bractwa strzeleckiego zaistniały w Bydgoszczy w XV wieku, po utrwaleniu samorządu miejskiego, budowie umocnień obronnych, rozwoju rzemiosła i handlu oraz powstaniu patrycjatu. Pierwsze dowody na istnienie bractwa pochodzą z 1495 r. i zawarte są w kronice Wojciecha Łochowskiego. Stwierdza ono, że organizację oparto na wilkierzu łuczników poznańskich.
Używana często nazwa bractwa kurkowego urobiona została od kura, który umieszczony na wysokiej żerdzi, stanowił cel dla strzelających łuczników, a jego strącenie oznaczało zakończenie zawodów i ogłoszenie zwycięzcy tzw. „króla kurkowego”. Bractwo bydgoskie miało charakter elitarny, patrycjuszowski co było typowe dla większości ziem polskich (tylko na Śląsku bractwa kurkowe miały powszechny charakter). Główną funkcją społeczną tej organizacji było upowszechnianie wśród mieszczan umiejętności posługiwania się bronią, a w razie potrzeby czynna obrona miasta.
Z okresu staropolskiego zachowały się trzy oryginalne przywileje królewskie i Księga Królów Kurkowych z okresu 1682–1774 – jedna z nielicznych, jakie zachowały się w Polsce. Pierwszym zachowanym źródłem pisanym jest dyplom z 2 czerwca 1523 r., wydany przez burmistrza i radę miejską Bydgoszczy, który zwalniał króla kurkowego od wszelkich danin, podatków, ciężarów i posług miejskich. W późniejszych czasach uprzywilejowanie króla kurkowego uległo poszerzeniom, pochodzącym z nadań królewskich oraz starościńskich. Z wzmianek w księdze ławniczej Bydgoszczy wynika, że po pomyślnej działalności bractwa w XVI w. nastąpiło zmniejszenie jego aktywności w I połowie XVII w. związane z grabieżami i niszczeniem miasta, epidemiami i powodziami. Bractwo na prośbę magistratu i pospólstwa reaktywował w 1652 r. starosta bydgoski Zygmunt Denhoff. Członkowie bractwa w kwietniu 1656 r. pomogli żołnierzom polskim wedrzeć się do miasta opanowanemu wcześniej przez Szwedów.
26 października 1680 r. król Jan III Sobieski na prośbę magistratu wydał dokument pozwalający na wznowienie działalności bractwa kurkowego, polecając wzorować wilkierz na statucie chełmińskim. Przychylnie do sprawy odnosili się starostowie bydgoscy. Drugi konsens po Zygmuncie Denhoffie wystawił w dniu 5 czerwca 1682 r. Jan Wolff zwalniając w nim również przyszłego króla kurkowego od miar słodowych i podatków w naturze, jakie należały się starostwu. Zwolnienie to potwierdził w 1689 r. następny starosta – Franciszek Zygmunt Gałecki. Jak wskazuje Księga Królów Kurkowych, bractwo faktycznie wznowiło swą działalność w 1682 r. Z tego okresu pochodzi też klejnot bracki, będący dziełem bydgoskiej sztuki jubilerskiej XVII w. Jest to srebrny orzeł w pozłacanej koronie. Na gałęzi przy prawym pazurze znajduje się złocona tarcza na srebrnej blaszce z herbem miasta Bydgoszczy. Na piersi orła widnieje ozdobny herb Grzymała na złoconej blasze. W 1682 r. do bractwa należało 29 członków. Należeli do niego: burmistrz, wójt, pisarz miejski oraz bogaci rzemieślnicy i kupcy bydgoscy. W 1691 r. zatwierdzono nowy wilkierz, oparty na wzorach chełmińskich, a 16 czerwca 1692 r. Jan III Sobieski wystawił dla bractwa przywilej, zwalniając króla kurkowego od wszelkich ciężarów miejskich.
W bydgoskim bractwie warunki przynależności były wygórowane, możliwe do spełnienia przez ludzi zamożnych, mogących się wykazać nienaganną opinią. Kościołem macierzystym bractwa była fara bydgoska, a za patrona obrano sobie Trójcę Świętą. Zebrania odbywały się trzy razy do roku. W bractwie kurkowym obowiązywała surowa dyscyplina. Równocześnie dbano jednak o przyjazne stosunki między członkami i o wzajemne udzielanie w razie potrzeby pomocy. Członkowie byli zobowiązani w uczestnictwie w obrzędach kościelnych i świeckich (powitania dostojników przybywających do miasta) oraz pogrzebach braci.
Główne zawody strzeleckie rozpoczynały się w środę po Zielonych Świątkach i trwały trzy dni. Wyjście z miasta na strzelnicę odbywało się w formie uroczystej procesji, na czele której kroczył chorąży, niosący sztandar bracki, zaś klejnot bracki dzierżył król kurkowy. Strzelanie rozpoczynał starosta (strzał honorowy, bez udziału w zawodach), następnie burmistrz i kolejno członkowie bractwa według hierarchii. Kto trzykrotnie trafił w herb tarczy, zostawał królem kurkowym, otrzymując jako nagrodę przechodnią srebrnego kura. Trzykrotne kolejne zwycięstwo w zawodach tego samego strzelca pociągało za sobą dożywotnią wolność od wszelkich obowiązków wobec miasta oraz otrzymanie na własność klejnotu brackiego. Doroczny król zobowiązany był wystawić ucztę, sprawić bractwu klejnot oraz nową tarczę.
W księdze bydgoskich królów kurkowych istnieje luka w latach 1704–1719, kiedy miasto zostało wyludnione, wskutek zaraz, pożarów i ciągłego stacjonowania wojsk (Sasi, Rosjanie, Szwedzi). W 1719 r. na prośbę wójta bydgoskiego, Wolfa Henryka de Baudissin, bractwo zwróciło się do króla Augusta III i otrzymało nowy przywilej (7 marca 1720 r.), zaś kolejny w 1745 r. Przyjmuje się, że w okresie staropolskim bractwo kurkowe w Bydgoszczy liczyło 30-50 osób. Wielu królów kurkowych, w krótki czas po zwycięstwie zostawało prezydentami miasta. Niektórzy bracia byli królami 3-4 razy, jednak w żadnym wypadku przez trzy kolejne lata.
Strzelnica bydgoska tzw. celestat, w XV-XVI wieku znajdowała się na północ od murów miasta (przy drodze do Myślęcinka, za kościołem karmelitów). Była ona kilkakrotnie niszczona przez żołnierzy (1577-1579, 1619), wielokrotnie odbudowywana. Począwszy od 1682 r. miejscem zawodów i nauki strzelania było Przedmieście Kujawskie. Strzelnica tam usytuowana była wystawiona i utrzymywana przez radę miasta. Znajdowała się w dużym ogrodzie i posiadała budynek, w którym prowadzono wyszynk piwa. W odróżnieniu od innych bractw, np. lwowskiego, w Bydgoszczy nie było obowiązku nauki strzelania dla wszystkich mieszczan. Kto chciał nauczyć się strzelania, za opłatą korzystał z broni będącej własnością bractwa. Nauka strzelania miała miejsce od Wielkanocy do Zielonych Świąt, 3 dni tygodniowo.
Każdorazowy król kurkowy miał obowiązek opiekowania się skarbem brackim. Do skarbu tego należały klejnoty i herby, sztandar, dokumenty i gotówka, a przede wszystkim łańcuch króla kurkowego z kurem lub orłem. Do tradycji należało, że każdorazowy zwycięzca wieszał na łańcuchu swój klejnot (medal). W 1631 r. skarb zawierał około 40 klejnotów, na których grawerowano różnego rodzaju sentencje. Pierwszy sprawił go bractwu w 1505 r. starosta bydgoski Stanisław Kościelecki, na którym umieścił herb Kościeleckich – Ogończyk i własne inicjały. Większość znanych z inwentarza klejnotów pochodzi z darów mieszczan bydgoskich, m.in. Marcina Orłowity. Do czasów dzisiejszych przetrwał najcenniejszy zabytek, jakim jest srebrno-złoty orzeł z II połowy XVII w. (nagroda przechodnia królów kurkowych), przechowywany obecnie w Muzeum Okręgowym im. L. Wyczółkowskiego w Bydgoszczy.
Okres pruski 1772–1920.
Po przejściu Bydgoszczy w wyniku I rozbioru Polski w granice Królestwa Prus, bractwo rozpoczęło działalność w 1774 r. Królem kurkowym został wtedy Józef Kozierkiewicz. Jednak w następnych latach Prusacy nie pozwolili bractwu na kontynuację działalności bez uzyskania przywileju od króla pruskiego. Dopiero w 1788 r. król Fryderyk Wilhelm II zatwierdził dawne przywileje bractwa i poszerzył je o prawo do wolnego warzenia piwa. Przywilej przeznaczony był w jednakowej mierze dla Niemców i Polaków. Nowe statuty opracowane w 1789 r. w sprawach zasadniczych nie różniły się od wilkierzy polskich, wprowadzono jednakże kilka nowości, np. dopuszczenie protestantów do władz bractwa.
Bractwo w okresie pruskim przez pewien czas było jeszcze stowarzyszeniem polsko-niemieckim, potem jednakże zaczęli przeważać Niemcy. W 1789 r. uzyskano zezwolenie na strzelanie podczas dorocznych uroczystości w imieniu książąt Hohenzollernów, ci zaś odwdzięczali się przesyłając bractwu różne dary (pieniądze, puchary, medale, sztandary). Począwszy od 1790 r. trwał spór o przywileje króla kurkowego, gdyż Kamera Wojenna i Domenalna zniosła jego zwolnienia od podatków miejskich. Dopiero w 1817 r. ustalono, że król kurkowy otrzyma zamiast zwolnienia od ciężarów rocznie 33 talary i 10 groszy, a ponadto zwolniony będzie od kwaterunku.
W 1789 r. Bractwo Kurkowe wydzierżawiło ogród na Przedmieściu Toruńskim, w którym zaczęto budowę nowej Strzelnicy. W tym okresie posiadało ono 34 członków, a więc mniej niż w czasach staropolskich. W 1815 r. bractwo sprzedało Strzelnicę z powodu trudności finansowych oraz niejasnej sytuacji prawnej stowarzyszenia. Dopiero kiedy w 1821 r. rząd pruski uznał bydgoskie bractwo za korporację, któremu przysługiwało prawo do zakupu gruntu, można było uregulować sytuację własnościową. Wówczas nastąpiło uroczyste otwarcie strzelnicy. W 1824 r. władze nadały bractwu nowy statut. Organizację uważano odtąd za niemiecką, oddaną królowi pruskiemu, a wszyscy bracia zmuszeni zostali do noszenia mundurów. Nowością było wprowadzenie dwóch tarcz: dużej (królewskiej) i małej. W bractwie znajdowali się trzej oficerowie: kapitan i dwaj porucznicy oraz dwóch chorążych. Kolejne statuty opracowano w 1835 i 1838 r.
Bractwo bydgoskie na mocy rozporządzenia magistratu z 1834 roku musiało utworzyć w swoim gronie straż pożarną, liczącą początkowo 12 osób, która miała stawiać się w razie pożaru strzelnicy. Ostatecznie przekształciła się ona w 1845 roku w batalion strzelecki (swego rodzaju milicję miejską, niem. "Stadtwehr"), który regularnie odbywał ćwiczenia wojskowe w mundurach. Został on kilkakrotnie użyty, by zapewnić bezpieczeństwo w mieście, zwłaszcza gdy obawiano się wystąpień ludności polskiej, m.in. w latach 1848,1864, 1866 i 1870.
W dniu 9 kwietnia 1848 r. Wielkie Księstwo Poznańskie, w którego skład wchodziła rejencja bydgoska, przemianowano na pruską Prowincję Poznańską i włączono do Związku Niemieckiego. Bydgoskie bractwo kurkowe dołączyło zaś do Związku Krajowego Strzelców w Poczdamie. W 1852 r. obchodzono 200. rocznicę założenia bractwa, w której uczestniczyło 304 braci kurkowych, w tym 125 członków organizacji bydgoskiej oraz Fryderyk Wilhelm IV, który przybył do Bydgoszczy na otwarcie odcinka Kolei Wschodniej.
Bractwo kurkowe od dawna borykało się z trudnościami związanymi z utrzymaniem strzelnicy. Dopiero w 1865 r. sytuacja finansowa poprawiła się na tyle, że zakupiono parcelę przy ul. Toruńskiej 30, gdzie mieściła się jedna z wcześniejszych strzelnic. W 1867 r. ukończono budowę domu towarzyskiego z rozbudowanym zapleczem. Do budynku przylegał obszerny ogród, na którym zaplanowano teatr letni oraz obiekty małej architektury. Kompleks zbudowany latach 1866–1867 stanowił jedno z najokazalszych założeń rozrywkowych typu Établissement w Bydgoszczy. Wewnątrz mieściła się m.in. Sala Królewska udekorowana malowidłami, kotarami, figurami mitologicznymi oraz popiersiami członków rodziny królewskiej i dramaturgów Goethego i Schillera. Za budynkiem rozciągał się ogród tarasowy, ze strzelnicą urządzoną na sposób południowoniemiecki i wyposażoną w nowoczesne urządzenia. Otwarcie nowego gmachu powiązane było z wielkimi uroczystościami. W roku tym liczba członków bractwa wynosiła już 160.
Pod koniec XIX wieku Strzelnica Bractwa Kurkowego należała do najpopularniejszych w mieście kompleksów rozrywkowych. Odbywały się tutaj zjazdy śpiewacze, zabawy, bankiety, bale maskowe, koncerty, zebrania – także organizacji polskich (do 1900 r.) Na estradzie występowali znamienici artyści, m.in. w 1880 r. Hans von Bülow, w 1891 r. Eugen d’Albert i Teresa Carreno, w 1912 r. orkiestra z Meiningen pod dyrekcją Maxa von Regera. 13/14 października 1900 r. dom towarzyski Bractwa Strzeleckiego doszczętnie spłonął. W 1903 r. kompleks odbudowano z niewielkimi zmianami. W 1913 r. po 10-letnich kłopotach finansowych, bractwo odstąpiło strzelnicę miastu pod warunkiem, że będzie mogło wydzierżawiać poszczególne sale.
Liczba członków bractwa na początku XX wieku wynosiła 214; w tem tylko dwóch Polaków. Organizacja należała do rejencyjnego związku strzelców z siedzibą w Bydgoszczy. Jego celem było pielęgnowanie miłości i wierności wobec cesarza, króla i państwa niemieckiego oraz przyswajanie sobie umiejętności strzelania. Co roku odbywało się tzw. strzelanie związkowe, na które każde bractwo przysyłało swojego przedstawiciela.
W czasie I wojny światowej ustała praca organizacji. Wznowiono ją 28 lipca 1919 roku, jednak dążenia, ażeby pozostawić jej charakter niemiecki, przerwane zostały już w pierwszych latach po wyzwoleniu.
Dwudziestolecie międzywojenne 1920–1939.
Pierwsze walne zebranie bydgoskiego Bractwa Kurkowego w odrodzonej Polsce odbyło się w dniu 13 czerwca 1921 roku. Niemcy stanowili jeszcze większość, ale w miejsce długoletniego przewodniczącego (od 1901 r.) Hugo Mundnera, wybrano wiceprezydenta Bydgoszczy Tadeusza Chmielarskiego. W lipcu 1921 r. opracowano nowy statut, a przewodnictwo objął Józef Milchert. Bractwo liczyło wtedy 290 członków, w tym duży odsetek Niemców, których traktowano tolerancyjnie. Celem bractwa było ćwiczenie w używaniu broni palnej oraz pielęgnowanie świadomości i poczucia obowiązków obywatelskich i państwowych względem Rzeczypospolitej Polskiej. Zastrzeżono, że językiem urzędowym ma być odtąd język polski, a zarząd ma się składać wyłącznie z Polaków. Strzelania odbywały się raz w tygodniu w okresie od kwietnia do października. W pierwszych latach powojennej działalności stowarzyszenia dążono usilnie do jego spolszczenia. Na koniec 1921 roku bractwo liczyło 78 członków narodowości polskiej i 124 niemieckiej, zaś w 1923 roku 246 Polaków i 100 Niemców.
W 1923 roku zgodnie z uchwałą magistratu, każdorazowy król kurkowy miał spełniać funkcje reprezentacyjne na urzędowych przyjęciach i uroczystościach, lecz nie przyznano mu innych przywilejów. W tym roku odbyło się poświęcenie sztandaru oraz utworzono związek bractw pomorskich pod nazwą Pomorsko-Nadnotecki Związek Bractw Strzeleckich, włączony później do Zjednoczenia Kurkowych Bractw Strzeleckich Rzeczypospolitej Polskiej (okręgi: poznański, pomorski, bydgoski i śląski). W skład okręgu bydgoskiego wchodziło 20-39 bractw z terenu byłej rejencji bydgoskiej. Podkreślano, że głównym zadaniem bractw nie jest sport strzelecki, ale szerzenie ducha obywatelskiego i braterstwa.
W 1924 r. stowarzyszenie zarejestrowano pod nazwą Bractwa Strzeleckiego w liczbie 288 członków. Połowę z nich stanowili fabrykanci i kupcy, 42 – rzemieślnicy, a reszta rekrutowała się spośród dyrektorów, lekarzy, aptekarzy i prawników. Siedzibą stowarzyszenia w latach 1922–1938 była Strzelnica przy ul. Toruńskiej (choć nadal należała do miasta), po czym przeszła ona w ręce Towarzystwa Gimnastycznego „Sokół”.
Od 1925 r. bractwo kurkowe budowało nowoczesną strzelnicę na obszarze nadleśnictwa Jachcice, a w roku 1929 wydało nowy statut. Organizacja nosiła odtąd nazwę Kurkowe Bractwo Strzeleckie w Bydgoszczy. Władze stanowił zarząd i wydział. Istniała również rada honorowa, objęta obowiązkowo umundurowaniem. Zawody strzeleckie o godności dygnitarskie odbywały się co roku w okresie Zielonych Świąt. Walczono o godności króla kurkowego, I rycerza, II rycerza, porucznika, podporucznika i chorążego. Nagrodą dla króla kurkowego był historyczny łańcuch królewski, róg do prochu i order. Począwszy od końca lat 20. liczba członków zmniejszała się (1928 – 173, 1930 – 152, 1933 – 90, 1935 – 75), po czym od 1935 r. rosła (1936 – 79, 1937 – 97, 1939 – 144). W tym roku opracowano kolejny statut i zmieniono nazwę bractwa bydgoskiego na Kurkowe Bractwo Strzeleckie w Bydgoszczy założone w 1346 r.
Do tradycji należał doroczny pochód członków bractwa przez miasto ze sztandarami i orkiestrą. Bracia uczestniczyli także w oficjalnych uroczystościach, np. obchodach Święta 3 Maja, Narodowego Święta Niepodległości, czy też wizytach dostojników: Prezydenta RP Ignacego Mościckiego (1934), marszałka Rydza-Śmigłego (1936).
W maju 1939 roku odbyły się ostatnie uroczystości zielonoświąteczne bractwa. Wzięło w nich czynny udział 48 braci, zaś inni członkowie i ich rodziny uczestniczyli tylko w licznych imprezach kulturalnych towarzyszących strzelaniu królewskiemu. W związku z zagrożeniem ze strony III Rzeszy, w lipcu 1939 roku odbyło się ostre strzelanie z karabinów wojskowych w strzelnicy wojskowej. We wrześniu 1939 roku, kiedy Bydgoszcz zajęta została przez Niemców, bydgoskie bractwo kurkowe przestało istnieć.
Okres okupacji niemieckiej 1939–1945.
W czasie okupacji część członków bractwa kurkowego została zamordowana. Zginął m.in. Leon Barciszewski – członek honorowy i ostatni przedwojenny prezydent Bydgoszczy rozstrzelany 11 listopada 1939 roku. W strzelnicy wynajmowanej przez bractwo hitlerowcy urządzali imprezy i przyjmowali gości m.in. Alberta Forstera i Josepha Goebbelsa.
Okres powojenny.
Bracia kurkowi, którzy przetrwali II wojnę światową, chcieli wznowić jego działalność w 1945 roku. W nowej rzeczywistości politycznej stało się to niemożliwe. Władze miasta uznały bractwo za przeżytek, za stowarzyszenie o charakterze burżuazyjnym, które nie miało racji bytu w nowej kształtującej się wtedy rzeczywistości. 10 stycznia 1946 roku stowarzyszenie zostało oficjalnie zlikwidowane, a w historycznej Strzelnicy utworzono w 1955 roku Wojewódzki Dom Kultury, w którym dziś mieści się kinoteatr „Adria”.
Działalność Bractwa Kurkowego w Bydgoszczy wznowiono w 1995 r. Jego działalność stanowi cenne nawiązanie przypominające dawną kulturę mieszczańską.

</doc>
<doc id="2728206" url="https://pl.wikipedia.org/wiki?curid=2728206" title="Węzeł hydrograficzny">
Węzeł hydrograficzny

Węzeł hydrograficzny – miejsce zbiegu kilku rzek, np. ujście Wkry do Narwi i Narwi do Wisły w okolicy Nowego Dworu Mazowieckiego i Warszawy.

</doc>
<doc id="2728207" url="https://pl.wikipedia.org/wiki?curid=2728207" title="Bractwo Strzeleckie w Bydgoszczy">
Bractwo Strzeleckie w Bydgoszczy



</doc>
<doc id="2728208" url="https://pl.wikipedia.org/wiki?curid=2728208" title="Bractwo Kurkowe w Bydgoszczy">
Bractwo Kurkowe w Bydgoszczy



</doc>
<doc id="2728210" url="https://pl.wikipedia.org/wiki?curid=2728210" title="Bydgoskie Bractwo Strzeleckie">
Bydgoskie Bractwo Strzeleckie



</doc>
<doc id="2728211" url="https://pl.wikipedia.org/wiki?curid=2728211" title="Mikołaj Lebedyński">
Mikołaj Lebedyński

Mikołaj Lebedyński (ur. 14 października 1990 w Szczecinie) – polski piłkarz występujący na pozycji napastnika w polskim klubie Stal Mielec. Jest wychowankiem Arkonii Szczecin, zaś później reprezentował także barwy Pogoni Szczecin, Rody JC Kerkrade, BK Häcken, Podbeskidzia Bielsko-Biała, Wisły Płock, GKS-u Katowice, Górnika Łęczna oraz Chrobrego Głogów. Ma za sobą jeden występ w reprezentacji Polski do lat 21.
Kariera klubowa.
Początki.
Marzeniem Lebedyńskiego była gra dla Pogoni Szczecin, jednak tam uznano, że jest za słaby. Z tego powodu pierwszym klubem w karierze Polaka była Arkonia Szczecin.
Pogoń Szczecin.
Gdy miał trzynaście lat trafił do Pogoni Szczecin. W 2008 roku wraz z zespołem z rocznika 1989 zajął 3 miejsce na Mistrzostwach Polski juniorów. W trakcie sezonu 2008/09 został na stałe włączony do kadry pierwszego zespołu i w jego barwach zanotował siedem bramek w 13 występach. W 2009 roku Pogoń awansowała na zaplecze Ekstraklasy, gdzie Polak radził sobie już słabiej. W sezonie 2009/10 zdobył tylko 2 bramki w 22 meczach. Mimo słabej dyspozycji, w kwietniu 2010 roku Pogoń przedłużyła kontrakt z Lebedyńskim do 2013 roku. W grudniu 2009 roku młody napastnik został przez Polski Związek Piłki Nożnej wyróżniony tytułem najlepszego młodego zawodnika I ligi. Mimo to kolejne rozgrywki również nie były dla Lebedyńskiego specjalnie udane. Tym razem zaliczył 3 trafienia w 20 spotkaniach. W listopadzie 2010 roku PZPN nominował Lebedyńskiego do nagrody Najlepszy Młody Piłkarz 2010 roku.
Roda JC Kerkrade.
W lipcu 2011 roku Lebedyński trafił na dwutygodniowe testy do holenderskiej Rody JC Kerkrade. W tym czasie rozegrał m.in. sparing z SV Heerlen/IDB, w którym to meczu zdobył jedną bramkę. Miesiąc później Polak najpierw przeszedł testy medyczne, a później został przez Rodę wypożyczony na rok z opcją pierwokupu. W barwach nowego klubu Polak zadebiutował 29 października w przegranym 0-4 meczu ligowym z Ajaksem. Dwa miesiące później Lebedyński zanotował pierwsze trafienie na holenderskich boiskach. Stało się to w 88. minucie meczu ligowego z Exelsiorem. Ostatecznie Polak zakończył sezon 2011/12 z dorobkiem ośmiu występów oraz jednym golem, zaś Roda zdecydowała się wykupić go z Pogoni. W sezonie 2012/13 Polak rozegrał 24 spotkania, w których zdobył 3 bramki oraz udanie walczył o utrzymanie w holenderskiej ekstraklasie. Po zakończeniu rozgrywek Lebedyński został wolnym zawodnikiem.
BK Häcken.
W lipcu 2013 roku Lebedyński odbył testy w Pogoni, trzecioligowej niemieckiej drużynie Hallescher FC oraz Górniku Zabrze. Ostatecznie 21 sierpnia 2013 roku podpisał dwuletni kontrakt ze szwedzkim BK Häcken. 15 września zadebiutował podczas wygranego 3:2 meczu ligowego z Helsingborgs. 25 września w wygranym 4:0 spotkaniu ligowym z Syrianska FC zdobył swoją pierwszą bramkę w barwach klubu. 5 listopada klub poinformował, że nie przedłuży z piłkarzem wygasającego wraz z końcem roku kontraktu.
Podbeskidzie Bielsko-Biała.
W połowie stycznia 2014 roku Lebedyński trafił na testy do Podbeskidzia Bielsko-Biała, z którym 21 stycznia podpisał roczny kontrakt. Pierwszy mecz w nowym klubie rozegrał 28 marca 2014 roku, wychodząc w podstawowym składzie na wygrane 1:0 spotkanie z Ruchem Chorzów. Po zakończeniu sezonu i wygaśnięciu kontraktu opuścił klub z dorobkiem pięciu rozegranych spotkań, w których nie strzelił ani jednej bramki.
Wisła Płock.
Po odejściu z Podbeskidzia, Lebedyński odbył testy w Ruchu Chorzów. Ostatecznie 21 października podpisał półtoraroczną umowę z Wisłą Płock. W 2016 został przesunięty do drugiej drużyny Wisły, w tym samym roku został wypożyczony na jeden sezon do GKS-u Katowice. 
28 lutego 2018 został wypożyczony do końca sezonu do Górnika Łęczna. Po powrocie z wypożyczenia odszedł z Wisły Płock.
Chrobry Głogów.
Jesienią 2018 Lebedyński był piłkarzem bez klubu, trenował natomiast z rezerwami Pogoni Szczecin. Zimą 2019 został zawodnikiem Chrobrego Głogów.
Kariera reprezentacyjna.
Lebedyński został powołany na turniej towarzyski, w którym brała udział reprezentacja Polski do lat 17. Podczas niego wystąpił w trzech z czterech spotkań. 10 czerwca 2010 roku zaliczył pierwszy i zarazem ostatni występ w reprezentacji Polski do lat 21. Polak rozegrał 45. minut, zaś jego zespół przegrał 0-1 w meczu towarzyskim z Luksemburgiem.

</doc>
<doc id="2728213" url="https://pl.wikipedia.org/wiki?curid=2728213" title="Planeta FM (Olsztyn, Iława, Mrągowo, Giżycko)">
Planeta FM (Olsztyn, Iława, Mrągowo, Giżycko)



</doc>
<doc id="2728214" url="https://pl.wikipedia.org/wiki?curid=2728214" title="San Ramón (Urugwaj)">
San Ramón (Urugwaj)

San Ramón – miasto w departamencie Canelones w Urugwaju. Położone jest nad rzeką Santa Lucía, na węźle dróg krajowych Ruta 6, Ruta 12 i Ruta 63. Znajduje się tu również stacja kolejowa Estación San Ramón.
Historia.
San Ramón uzyskało status "villa" w 1910 roku Ustawy nr. 3.643, a status miasta 26 czerwca 1953 roku na mocy Ustawy nr 11.952
Ludność.
W 2004 populacja miasta wynosiła 6 992 mieszkańców. Według prognoz w 2010 roku jego populacja miała wynosić 8 123 mieszkańców.
Źródło: "Instituto Nacional de Estadística de Uruguay".

</doc>
<doc id="2728217" url="https://pl.wikipedia.org/wiki?curid=2728217" title="Jan Bo Petersen">
Jan Bo Petersen

Jan Bo Petersen (ur. 28 lipca 1970 w Næstved) – duński kolarz torowy i szosowy, brązowy medalista olimpijski oraz pięciokrotny medalista torowych mistrzostw świata.
Kariera.
Pierwszy sukces w karierze Jan Bo Petersen osiągnął w 1989 roku, kiedy został mistrzem kraju w drużynowym wyścigu na dochodzenie. Już rok później wywalczył brązowy medal w wyścigu punktowym na mistrzostwach świata w Maebashi, ulegając jedynie Stephenowi McGlede'owi z Australii i Szwajcarowi Bruno Risiemu. Na tych samych mistrzostwach trzeci był również w indywidualnym wyścigu na dochodzenie, za Niemcami Jensem Lehmannem i Michaelem Glöcknerem. W 1992 roku wspólnie z Kenem Frostem, Jimmim Madsenem, Klausem Kynde Nielsenem i Michaelem Sandstødem zdobył brązowy medal w drużynowym wyścigu na dochodzenie podczas igrzysk olimpijskich w Barcelonie. W tej samej konkurencji razem z Madsenem, Sandstødem, Nielsenem i Larsem Otto Olsenem zajął również trzecie miejsce na mistrzostwach świata w Hamar w 1993 roku. Ostatni medal zdobył podczas mistrzostw świata w Palermo w 1994 roku, gdzie w wyścigu punktowym był drugi, przegrywając tylko z Bruno Risim. Duńczyk wziął także udział w rozgrywanych dwa lata później igrzyskach olimpijskich w Atlancie, rywalizację w wyścigu punktowym kończąc na osiemnastej pozycji.

</doc>
<doc id="2728220" url="https://pl.wikipedia.org/wiki?curid=2728220" title="Fabrice Colas">
Fabrice Colas

Fabrice Colas (ur. 21 lipca 1964 w Rueil-Malmaison) – francuski kolarz torowy, brązowy medalista olimpijski oraz pięciokrotny medalista mistrzostw świata.
Kariera.
Pierwszy sukces w karierze Fabrice Colas osiągnął w 1984 roku, kiedy zdobył brązowy medal w wyścigu na 1 km podczas igrzysk olimpijskich w Los Angeles. W wyścigu tym wyprzedzili go tylko Fredy Schmidtke z RFN i Curt Harnett z Kanady. Trzy lata później wspólnie z Frédérikiem Magné zdobył złoty medal w wyścigu tandemów na mistrzostwach świata w Wiedniu. W tym składzie Francuzi nie dali się pokonać również na mistrzostwach świata w Gandawie w 1988 roku, mistrzostwach w Lyonie w 1989 roku oraz mistrzostwach w Palermo w 1994 roku. W międzyczasie Colas zdobył jeszcze srebrny medal w sprincie indywidualnym na mistrzostwach świata w Stuttgarcie w 1991 roku - wygrał Australijczyk Carey Hall, który został zdyskwalifikowany za doping, ale Francuzowi nie przyznano złotego medalu. Colas brał również udział w igrzyskach olimpijskich w Seulu, gdzie rywalizację w sprincie zakończył w eliminacjach.

</doc>
<doc id="2728221" url="https://pl.wikipedia.org/wiki?curid=2728221" title="Lampa Wunderlicha">
Lampa Wunderlicha

Lampa Wunderlicha (Wunderlich) – rodzaj lampy elektronowej przeznaczonej do pracy jako detektor w odbiornikach radiowych z modulacją amplitudy. Była krótko stosowana w USA w latach 30. XX wieku.
Budowa i działanie.
Lampa Wunderlicha została skonstruowana przez Normana E. Wunderlicha. Krótko po opatentowaniu sprzedał on patent firmie Arcturus Tube Co., która rozpoczęła produkcję kilku typów lamp opartych o jego konstrukcję. Lampy te nosiły oznaczenie typu "Wunderlich" od nazwiska konstruktora.
Wunderlich jest detektorem siatkowym, triodą z siatką podzieloną na dwie dokładnie równe części. Obie części były zasilane zmodulowanym napięciem wielkiej częstotliwości odwróconym w fazie. Składowa wielkiej częstotliwości się znosiła, ale dodatnie połówki sinusoidy powodowały przepływ prądu siatki, co umożliwiało detekcję składowej małej częstotliwości. Powstałe przy demodulacji napięcie mogło też zostać wykorzystane do automatycznej regulacji wzmocnienia.
Lampa Wunderlicha znalazła zastosowanie w kilkunastu amerykańskich odbiornikach radiowych, stacjonarnych i samochodowych. Nie zdobyła szerszej popularności, a w Europie jest mało znana.
Typy.
Lampy Wunderlicha produkowały wyłącznie firmy amerykańskie:

</doc>
<doc id="2728222" url="https://pl.wikipedia.org/wiki?curid=2728222" title="Salinas (Urugwaj)">
Salinas (Urugwaj)

Salinas – miasto w departamencie Canelones w Urugwaju. Położone jest na części wybrzeża estuarium La Platy o nazwie Costa de Oro, na 39 kilometrze drogi krajowej Ruta Interbalnearia. Przebiegają tędy także drogi Ruta 10 oraz Ruta 87. Graniczy od zachodu z Pinamar-Pinepark, a od wschodu z Marindią.
Historia.
Salinas uzyskało status miasta 1 czerwca 1982 roku na mocy Ustawy nr 15.283
Ludność.
W 2004 populacja miasta wynosiła 6 574 mieszkańców. Według prognoz w 2010 roku jego populacja miała wynosić 16 874 mieszkańców.
Źródło: "Instituto Nacional de Estadística de Uruguay".

</doc>
<doc id="2728224" url="https://pl.wikipedia.org/wiki?curid=2728224" title="EMD SD45">
EMD SD45

EMD SD45 − ciężka sześcioosiowa lokomotywa spalinowa produkcji amerykańskiej. Wyprodukowano 1260 egzemplarzy w latach 1958-1963 w Oddziale General Motors – Electro-Motive Division. SD45 były rozwinięciem poprzednich serii lokomotyw serii Special Duty, przy czym po raz pierwszy zastosowano w nich silnik 20-cylindrowy. 
Użytkownikami tych lokomotyw były koleje Southern Pacific, Santa Fe, Great Northern Railway i Northern Pacific Railway. Część znajduje się obecnie w użyciu.
Konstrukcja SD45 okazała się nieudana, gdyż potężny silnik posiadał wady i jego wał napędowy często ulegał pęknięciu. Skutkiem tego była przebudowa wcześniejszych egzemplarzy przez fabrykę celem wyeliminowania tej przypadłości. Mimo ogromnego silnika, zużycie paliwa nie było znaczne i korespondowało z mocą lokomotywy. Część użytkowników jednak wymieniła jednostki napędowe na mniej kłopotliwe w użyciu 16-cylindrowe serii EMD 645.
SD45-2.
Egzemplarze modernizowane od 1972 w ramach programu Dash-2 noszą oznaczenie SD45-2. Główna różnica z pierwotną wersją SD45 polega na wyglądzie chłodnic.
Egzemplarze muzealne.
W celach muzealnych w USA zachowano 6 oryginalnych lokomotyw SD45. 

</doc>
<doc id="2728226" url="https://pl.wikipedia.org/wiki?curid=2728226" title="Roy Jacobsen">
Roy Jacobsen

Roy Jacobsen (ur. 26 grudnia 1954 w Oslo) – norweski prozaik.
Życiorys.
Dorastał w Grorud, wówczas przedmieściu Oslo. W latach 1979–1986 mieszkał w Sollfjellsjøen (rodzinnej miejscowości swojej matki) w regionie Nordland. Obydwa te miejsca często pojawiają się w jego twórczości.
Debiutował w 1982 r. zbiorem opowiadań "Fangeliv" ("Więzienne życie"), za który otrzymał nagrodę im. Tarjei Vesaasa.
W 1991 r. opublikował powieść "Seierherrene" ("Zdobywcy") nominowaną do Nagrody literackiej Rady Nordyckiej. Na przykładzie dwóch pokoleń norweskiej rodziny Jacobsen pokazuje całkowitą zmianę warunków i stylu życia w swoim kraju. W ciągu kilku dziesięcioleci XX wieku tradycyjne norweskie społeczeństwo złożone z rolników, robotników i nielicznej klasy średniej przekształciło się w nowoczesne, postindustrialne społeczeństwo dobrobytu.
Do tych pokoleniowych doświadczeń Jacobsen powraca m.in. w powieści "Vidundenbarn" (wyd. pol. "Cudowne dzieci", 2012). Większość jej akcji toczy się we wczesnych latach 60. XX w. Wówczas to w życie Finna, ucznia szkoły podstawowej i jego rozwiedzionej matki (mieszkańców blokowiska w Oslo) wkracza siedmioletnia przyrodnia siostra chłopca. Ich losy to opowiedziana z perspektywy wielu lat historia dorastania, w której tęsknota za minionym czasem przeplata się z ironią, a wspomnienia chwil beztroskich z doświadczeniem brutalności świata.
W Polsce opublikowano również thriller "Det nye vannet" "Nowa woda" (wyd. pol. 1998), powieść psychologiczno-sensacyjną "Izmael" (wyd.pol. 1998) oraz teksty Jacobsena w: "Norwegia: Przewodnik nieturystyczny" (Warszawa, 2011) i "Antologii współczesnej prozy norweskiej" (Izebelin 1996).
Jest także autorem biografii Trygve Bratteliego, w latach 70 XX w. dwukrotnego premiera Norwegii.

</doc>
<doc id="2728230" url="https://pl.wikipedia.org/wiki?curid=2728230" title="Sauce (Urugwaj)">
Sauce (Urugwaj)

Sauce – miasto w departamencie Canelones w Urugwaju. Znajduje się 10 km na północ od Montevideo, będąc w jego rejonie metropolitarnym.
Położone jest nad potokiem Arroyo Sauce, na węźle dróg krajowych: Ruta 6, Ruta 67, Ruta 86 oraz Ruta 107. Istnieje tu także stacja kolejowa Estación Sauce.
Historia.
Sauce zostało założone 12 października 1851 roku, a status miasta uzyskało 18 czerwca 1973 roku na mocy Ustawy nr 14.138
Ludność.
W 2004 populacja miasta wynosiła 6 574 mieszkańców. Według prognoz w 2010 roku jego populacja miała wynosić 12 041 mieszkańców.
Źródło: "Instituto Nacional de Estadística de Uruguay".

</doc>
<doc id="2728233" url="https://pl.wikipedia.org/wiki?curid=2728233" title="Krzysztof Mrowcewicz">
Krzysztof Mrowcewicz

Krzysztof Włodzimierz Mrowcewicz (ur. 13 maja 1956) – historyk literatury i kultury, wydawca poezji polskiego baroku, eseista.
Życiorys.
W 1975 ukończył I Liceum Ogólnokształcące im. Bolesława Limanowskiego w Warszawie, w 1979 studia polonistyczne na Uniwersytecie Warszawskim. W tym samym roku rozpoczął studia doktoranckie w Instytucie Badań Literackich Polskiej Akademii Nauk, a od 1984 był tam zatrudniony. W 1985 obronił w IBL pracę doktorską "Antynomie wolności w poezji polskiej schyłku XVI wieku. (Jan Kochanowski i Mikołaj Sęp Szarzyński)" napisaną pod kierunkiem Janusza Pelca. Od 1990 pracował równocześnie na Wydziale Wiedzy o Teatrze Państwowej Wyższej Szkoły Teatralnej w Warszawie, od 1996 Akademii Teatralnej im. Aleksandra Zelwerowicza. W IBL PAN uzyskał w 2005 stopień doktora habilitowanego na podstawie pracy "Trivium poetów polskich epoki baroku: klasycyzm – manieryzm – barok". Od 2006 był zatrudniony na stanowisku docenta, od 2011 na stanowisku profesora nadzwyczajnego.
Pracował także w Wyższej Szkole Rolniczo-Pedagogicznej w Siedlcach (1984-1987 i 1993-1996). Należał do założycieli powstałej w 2002 Wyższej Warszawskiej Szkoły Humanistycznej, był jej rektorem (od 2007).
Jest współzałożycielem Biblioteki Pisarzy Staropolskich (2000 - z Adamem Karpińskim, został też członkiem redakcji "Studiów Staropolskich". Od 2011 jest redaktorem naczelnym Słownika Polszczyzny XVI wieku. Publikował m.in. w „Twórczości”, „Tekstach Drugich”, „Literaturze na Świecie” i „Baroku”. 
Nominowany do Nagrody Literackiej Gdynia w 2012 za książkę "Małe folio". Laureat Nagrody Literackiej Gdynia za książkę "Rękopis znaleziony na ścianie" (2018). Laureat Nagrody „Literatury na świecie” im. A. Siemka. Członek Collegium Invisibile. Odznaczony Złotym Krzyżem Zasługi (2016).

</doc>
<doc id="2728234" url="https://pl.wikipedia.org/wiki?curid=2728234" title="Prawdziwe dziecko">
Prawdziwe dziecko

Prawdziwe dziecko (ang. "Mom at Sixteen") – amerykański film obyczajowy z 2005 roku w reżyserii Petera Wernera. 
Film był też emitowany w Polsce pod alternatywnym tytułem "Szesnastoletnia mama".
Opis fabuły.
Szesnastoletnia Jacey (Danielle Panabaker), jej rodzeństwo i matka, Terry (Mercedes Ruehl), przeprowadzają się. Zmiana miejsca zamieszkania ma pomóc utrzymać w tajemnicy fakt, że młodszy brat nastolatki jest w rzeczywistości jej synem. Wkrótce jednak prawda i tak wychodzi na jaw.

</doc>
<doc id="2728235" url="https://pl.wikipedia.org/wiki?curid=2728235" title="Hans Nørgaard Andersen">
Hans Nørgaard Andersen



</doc>
<doc id="2728241" url="https://pl.wikipedia.org/wiki?curid=2728241" title="Wysłanie Archanioła Gabriela do Maryi">
Wysłanie Archanioła Gabriela do Maryi

Wysłanie archanioła Gabriela do Maryi – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa. Historia rodziców Marii i jej samej pochodziła głównie z trzynastowiecznej "Złotej legendy" autorstwa Jakuba de Voragine'a oraz z Protoewangelii Jakuba z II wieku.
Fresk został umieszczony na łuku, w środku kaplicy. Przedstawia moment, gdy w niebiosach Bóg Wszechmogący podejmuje decyzję o zesłaniu na ziemię syna Bożego, Chrystusa. Bóg posyła Archanioła Gabriela do Marii, by ten przekazał jej boską decyzję. Pośrodku fresku na tronie siedzi Bóg Najwyższy, po obu stronach znajdują się zastępy aniołów. Przedstawiony motyw bardzo rzadko był prezentowany przez artystów. Giotto malując ją jednocześnie przedstawił wyobrażenie raju. Fresk jest bardzo zniszczony a najlepiej zachowały się wizerunki aniołów po prawej stronie.

</doc>
<doc id="2728242" url="https://pl.wikipedia.org/wiki?curid=2728242" title="Wysłanie archanioła Gabriela do Maryi">
Wysłanie archanioła Gabriela do Maryi



</doc>
<doc id="2728244" url="https://pl.wikipedia.org/wiki?curid=2728244" title="Kosztorys inwestorski">
Kosztorys inwestorski

Kosztorys inwestorski - dokument kosztowy, którego celem jest szczegółowe ustalenie
kosztów danego rodzaju robót, pojedynczego obiektu lub części obiektu. Kosztorys inwestorski jest punktem odniesienia podczas porównywania ofert potencjalnych wykonawców robót budowlanych w toku postępowania przetargowego lub konkursu ofert. 
Podstawą do sporządzenia kosztorysu inwestorskiego są projekty przetargowe, projekty wykonawcze, specyfikacje techniczne wykonania i odbioru robót budowlanych, założenia wyjściowe do kosztorysowania oraz ceny jednostkowe robót podstawowych.

</doc>
<doc id="2728245" url="https://pl.wikipedia.org/wiki?curid=2728245" title="Emanuel Raasch">
Emanuel Raasch

Emanuel Raasch (ur. 16 listopada 1955 w Burg) – niemiecki kolarz torowy reprezentujący także NRD, siedmiokrotny medalista mistrzostw świata.
Kariera.
Pierwszy sukces w karierze Emanuel Raasch osiągnął w 1972 roku, kiedy zdobył brązowy medal w tandemach podczas mistrzostw NRD. Trzy lata później wystąpił na mistrzostwach świata w Liège, gdzie w sprincie amatorów wywalczył brązowy medal, ulegając jedynie Francuzowi Danielowi Morelonowi i Włochowi Giorgio Rossiemu. Na mistrzostwach w San Cristóbal w 1977 roku Raasch był drugi w tej konkurencji za swoim rodakiem Hansem-Jürgenem Geschke. W swojej koronnej konkurencji zdobył ponadto srebrne medale na mistrzostwach w Monachium w 1978 roku i na rozgrywanych rok później mistrzostwach w Amsterdamie, a podczas mistrzostw świata w Leicester w 1982 roku zdobył brąz w wyścigu na 1 km, przegrywając tylko z Fredym Schmidtke i Lotharem Thomsem. Po zjednoczeniu Niemiec w 1990 roku Emanuel zdobył jeszcze dwa medale. W 1991 roku podczas mistrzostw świata w Stuttgarcie osiągnął swój największy sukces wspólnie z Eykiem Pokornym zdobywając złoty medal w wyścigu tandemów. Ponadto na rozgrywanych trzy lata później mistrzostwach w Palermo razem z Jensem Glücklichem zdobył srebrny medal w tej samej konkurencji. Raasch nigdy nie startował na igrzyskach olimpijskich.

</doc>
<doc id="2728246" url="https://pl.wikipedia.org/wiki?curid=2728246" title="Bernard Nuszkowski">
Bernard Nuszkowski

Bernard Edmund Nuszkowski (ur. 6 listopada 1913 w Bydgoszczy - zm. 1942 we Lwowie) – polski dziennikarz.
Życiorys.
Był synem Karola i Marianny z Głazików. Ukończył Wyższą Szkołę Dziennikarską w Warszawie. Po studiach pracował w pismach chojnickich: "Dzienniku Pomorskim" i "Ludzie Pomorskim", redagując m.in. jego dodatki - Rodzina i Zabory. Następnie był pracownikiem Polskiej Agencji Telegraficznej oraz współpracował z "Dziennikiem Bydgoskim", "Kurierem Bydgoskim" oraz "Teką Pomorską". W latach 1937-1939 kierował Studiem Bydgoskim Pomorskiej Rozgłośni Polskiego Radia.
W jego działalności najwięcej miejsca zajmowały problemy kultury i gospodarki Pomorza. Bliskie były mu również sprawy pomorskiej młodzieży akademickiej. Był członkiem Stowarzyszenia Przyjaciół Pomorza i korporacji studentów Pomorza.
Zginął w 1942 r. rozstrzelany przez Niemców na placu Krakowskim we Lwowie.

</doc>
<doc id="2728247" url="https://pl.wikipedia.org/wiki?curid=2728247" title="Mette Sall">
Mette Sall

Mette Sall Melgaard (ur. 3 czerwca 1980 w Syddjurs), duńska piłkarka ręczna, reprezentantka kraju grająca na pozycji obrotowej. Obecnie występuje w duńskiej lidze, w drużynie Randers HK.
Życie prywatne.
W latach 2001-2009 była związana z Anją Andersen, która zostawiła ją dla Maren Baumbach, co wywołało skandal w Danii.
Wyszła za mąż, za Lasse Salla, duńskiego piłkarza. Mają dwie córki: Helene i Julie.
Sukcesy.
klubowe.
Mistrzostw Danii:
Puchar Danii:
Liga Mistrzyń:
Puchar EHF:
Puchar Zdobywców Pucharów:

</doc>
<doc id="2728248" url="https://pl.wikipedia.org/wiki?curid=2728248" title="Edward Józef Pawłowski">
Edward Józef Pawłowski

Edward Józef Pawłowski (ur. 1870, zm. 1939) – polski drukarz, wydawca, przemysłowiec, działacz społeczny w Poznaniu i Bydgoszczy.
Życiorys.
Urodził się 16 marca 1870 w Lidzbarku w powiecie brodnickim. Był synem Antoniego, krawca, i Marianny ze Stanowickich. Uczył się drukarstwa u Ryszarda Skrzeczka w Lubawie, a następnie praktykował w oficynach drukarskich w Europie Środkowej i Stanach Zjednoczonych Ameryki.
Po powrocie do kraju nabył drukarnię i skład papieru w Tylży, którą w 1919 r. sprzedał i zamieszkał w Poznaniu. Był współorganizatorem i jednym z głównych udziałowców spółki akcyjnej Drukarnia Polska w Poznaniu. Następnie przez wiele lat był jednym z dwóch dyrektorów tej spółki. Wykupił m.in. drukarnię niemiecką, wydającą gazetę "Posener Zeitung" oraz przyczynił się do likwidacji niemieckich drukarni w Toruniu i Grudziądzu. W 1920 r. po połączeniu Drukarni Polskiej z Nową Drukarnią Polską wydającą "Kuriera Poznańskiego" i "Orędownika" i otworzeniu Drukarni Polskiej S.A. został jednym z jej dyrektorów. Z jego inicjatywy zakład unowocześniono i zaczęto wydawać nowe pisma: "Ilustrację Polską" (od 1927) i "Wielkopolanina" (1930). Wprowadził druk biletów tramwajowych na automatach dla wielu miast w Polsce i masowy druk jednobarwnych widokówek. Rozbudował zwłaszcza w "Kurierze Poznańskim" dział drobnych ogłoszeń oraz udoskonalił ekspedycję gazet. W 1924 r. z jego inicjatywy powstało w Poznaniu pismo "Przegląd Graficzny i Papierniczy" oraz organ Związku Fabrykantów "Życie Gospodarcze".
W 1922 r. nabył nieruchomość w Bydgoszczy oraz założył wraz z gronem wspólników Drukarnię Narodową Towarzystwo Akcyjne, której został prezesem Rady Nadzorczej. Wydawała ona od 1923 roku "Gazetę Bydgoską", organ Narodowej Demokracji w Bydgoszczy i okręgu bydgoskim. W 1926 r. nastąpiła fuzja Drukarni Narodowej w Bydgoszczy z Drukarnią Polską w Poznaniu. W latach 1928-1932 drukarnia poznańska posiadała swój oddział w Bydgoszczy, a następnie przedsiębiorstwo przeszło na jego własność pod nazwą Drukarnia Pawłowskiego. Od 1933 r. zamiast "Gazety Bydgoskiej" wydawał "Kuriera Bydgoskiego". W latach 1932-1933 wydawał także w Bydgoszczy "Kalendarz Graficzny". Od 1933 r. stale mieszkał w Bydgoszczy.
Zasiadał w radzie nadzorczej "Słowa Pomorskiego", był udziałowcem Drukarni Kujawskiej w Inowrocławiu oraz działał w organizacjach przemysłowych i stowarzyszeniach drukarskich i wydawniczych, m.in.: ogólnopolskim Związku Organizacji Przemysłu Graficznego i Wydawniczego (pierwszy prezes), Związku Zakładów Graficznych w Poznaniu (prezes). Pełnił funkcje prezesa w Związku Pracodawców (1929) i skarbnika w Towarzystwie Przemysłowym. Zasiadał w zarządzie Związku Fabrykantów. Był współzałożycielem Związku Wydawców Dzienników i Czasopism (od 1924 wiceprezes Rady Związku). Pracował jako radca w Izbie Przemysłowo-Handlowej w Poznaniu.
Po napaści Niemiec na Polskę, 2 września 1939 r. opuścił Bydgoszcz i przez Inowrocław udał się na Lubelszczyznę. Pod koniec września tego roku powrócił do Bydgoszczy. 13 października 1939 r. został aresztowany wraz z synem Bogdanem i osadzony najpierw w koszarach 15 Pułku Artylerii Lekkiej, a następnie w obozie na osiedlu Jachcice. Zginął w nieznanych okolicznościach, prawdopodobnie w egzekucjach dokonanych jesienią 1939 r. W maju 1946 r. Sąd Grodzki w Bydgoszczy uznał go za zmarłego.
Działalność polityczna.
W latach 20. był związany z obozem Narodowej Demokracji. Uczestniczył w różnego rodzaju komitetach organizowanych przez endecję, m.in. Komitecie Wojewódzkim Organizacji Obrony Państwa (1926), przeciwstawiającemu się zamachowi majowemu. Po przeniesieniu się do Bydgoszczy nie angażował się w bieżące rozgrywki polityczne, jednak dążył do zbliżenia z sanacją.
Publikacje.
Był autorem kilku większych publikacji: 
Rodzina.
Edward Pawłowski od 1896 r. był żonaty z Marią Bock. Miał córkę Marcelę (ur. 1899), zamężną za Władysławem Strzyżowskim (1889-1965), dyrektorem drukarni w Bydgoszczy, powstańcem wielkopolskim, oficerem Wojska Polskiego i syna Bogdana (ur. 1906), zamordowanego przez Niemców w 1939 r.

</doc>
<doc id="2728249" url="https://pl.wikipedia.org/wiki?curid=2728249" title="Angelo de Gubernatis">
Angelo de Gubernatis

Angelo de Gubernatis (ur. 7 kwietnia 1840 w Turynie, zm. 26 lutego 1913 w Rzymie) – włoski hrabia, pisarz, poeta, lingwista, filolog i orientalista.
Życiorys.
Studiował na Uniwersytecie w Turynie filologię pod kierunkiem Michele Coppino, latynistykę pod kierunkiem Tommaso Vallauri i historię pod kierunkiem Ercole Ricotti, W miejscowym liceum w Chieri uczył jeszcze przed otrzymaniem dyplomu. Po otrzymaniu dyplomu otrzymał stypendium na Uniwersytecie Humboldta w Berlinie, gdzie rozpoczął studia filologiczne pod kierunkiem językoznawcy Franza Boppa oraz specjalisty od sanskrytu profesora Albrechta Webera. Ale wkrótce, bo w r. 1862 został profesorem sanskrytu na Uniwersytecie we Florencji, z której to posady ustąpił po poślubieniu kuzynki ideologa socjalizmu Michaiła Bakunina, którego zapatrywania czy to podzielał czy czuł się zobowiązany ich bronić. Podjął liczne podróże. Po powrocie do Florencji, został w r. 1867 ponownie mianowany na katedrę sanskrytu i językoznawstwa porównawczego, przez Michele Amariiego, ówczesnego ministra edukacji, a zarazem sławnego orientalistę. Z czasem rosła jego sława jako orientalisty, poety i językoznawcy. Od roku 1891 pracował na rzymskim Uniwersytecie La Sapienza.
Założył czasopisma:
Wydał monumentalną, 23-tomową encyklopedię "Storia universale della letteratura" (Historia uniwersalna literatury), Mediolan, U. Hoepli, 1883-1885. W 1878 rozpoczął "Dizionarie biografico degli scrittori contemporanei" (Międzynarodowy Słownik biograficzny pisarzy współczesnych), wydany we Florencji, w dwóch tomach przez Ludwik Niccolai. W 1887, kierował pismem "Giornale della socjeta asiatica" (Przegląd społeczeństwa azjatyckiego).
Część jego zbioru artefaktów skolekcjonowanych podczas podróży do Indii znajduje się w Muzeum Antropologii we Florencji. Angelo de Gubernatis był nominowany do Nagrody Nobla w dziedzinie literatury.
Twórczość.
Utwory dramatyczne.
Pierwsze sztuki teatralne napisał w wieku 17 lat. Jego literacka i poetycka twórczość obejmuje dramaty: 

</doc>
<doc id="2728250" url="https://pl.wikipedia.org/wiki?curid=2728250" title="Tiflat">
Tiflat

Tiflat (fr. "Tiflet", arab. تيفلت, ber. ⵜⵉⴼⵍⴻⵜ) – miasto w północno-wschodnim Maroku położone na zachód od Rabatu w prowincji Al-Chamisat w regionie administracyjnym Rabat-Sala-Zammur-Za'ir. Miasto liczy ok. 69,6 tys. mieszkańców.
W okolicach Tiflatu znajdują się pozostałości osad rzymskich i fenickich z pierwszego tysiąclecia p.n.e.

</doc>
<doc id="2728252" url="https://pl.wikipedia.org/wiki?curid=2728252" title="Christina Pedersen">
Christina Pedersen

Christina Nimand Pedersen (ur. 15 grudnia 1982 w Kopenhadze), duńska piłkarka ręczna, reprezentantka kraju grająca na pozycji bramkarki. Obecnie, od sezonu 2012/13, występuje w duńskiej lidze, w drużynie Frederiksberg Idræts-Forening.
Sukcesy.
klubowe.
Mistrzostw Danii:
Puchar Danii:
Liga Mistrzyń:
Puchar Zdobywców Pucharów:

</doc>
<doc id="2728253" url="https://pl.wikipedia.org/wiki?curid=2728253" title="Kosztorys ofertowy">
Kosztorys ofertowy

Kosztorys ofertowy - dokument kosztowy, którego celem jest przedstawienie oferty cenowej wykonania robót budowlanych.
Kosztorys ofertowy opracowywany jest na potrzeby przetargu (lub negocjacji) na wykonanie robót budowlanych przez każdego z uczestników przetargu (negocjacji) i zawiera informacje o cenie
robót budowlanych, których wykonania chce się podjąć uczestnik przetargu. 
Podstawą do sporządzenia kosztorysu ofertowego są projekty wykonawcze oraz przedmiary robót.

</doc>
<doc id="2728254" url="https://pl.wikipedia.org/wiki?curid=2728254" title="Dub Taylor">
Dub Taylor

Walter Clarence Taylor, Jr., znany jako Dub Taylor (ur. 26 lutego 1907 w Richmond, zm. 3 października 1994 w Los Angeles) – amerykański aktor filmowy, najbardziej znany z westernów.
W 1990 roku zagrał w filmie komediowym pt. "Powrót do przyszłości III", jako stary kowboj z saloonu w 1885 roku.
Dub Taylor miał syna o imieniu Buck Taylor, także aktora. Zmarł w wieku 87 lat na niewydolność serca, został poddany kremacji

</doc>
<doc id="2728257" url="https://pl.wikipedia.org/wiki?curid=2728257" title="Jake Gleeson">
Jake Gleeson

Jacob Christopher Gleeson (ur. 26 czerwca 1990 w Palmerston North) – nowozelandzki piłkarz występujący na pozycji bramkarza. Zawodnik klubu Portland Timbers.
Kariera klubowa.
Gleeson karierę rozpoczynał w 2007 roku w zespole Western Suburbs. W 2008 roku trafił do drużyny Team Wellington z ASB Premiership. Przez dwa lata rozegrał tam 5 spotkań. W 2010 roku podpisał kontrakt z amerykańskim Portland Timbers z MLS. Sezon 2010 spędził jednak w jego drużynie U-23, grającej w USL Premier Development League. W 2011 roku wrócił do pierwszej drużyny Portland. W MLS zadebiutował 26 marca 2011 roku w przegranym 0:2 pojedynku z Toronto FC.
Kariera reprezentacyjna.
W 2007 roku Gleeson znalazł się w drużynie U-17 na Mistrzostwa Świata U-17, zakończone przez Nową Zelandię na fazie grupowej. W pierwszej reprezentacji Nowej Zelandii zadebiutował 5 czerwca 2011 roku w przegranym 0:3 towarzyskim pojedynku z Australią.
W 2012 roku został powołany do kadry na Puchar Narodów Oceanii. Zagrał na nim w meczach z Fidżi (1:0), Papuą-Nową Gwineą (2:1), a także zremisowanym 1:1 meczu fazy grupowej z Wyspami Salomona oraz wygranym 4:3 spotkaniu o 3. miejsce z tą drużyną.
Gleeson znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728258" url="https://pl.wikipedia.org/wiki?curid=2728258" title="Jimmy Mulville">
Jimmy Mulville

Jimmy Mulville, właśc. James Thomas Mulville (ur. 5 stycznia 1955 w Liverpoolu) - brytyjski aktor, scenarzysta, prezenter i producent telewizyjny. Znany przede wszystkim jako współzałożyciel i wieloletni dyrektor zarządzający Hat Trick Productions, jednego z najważniejszych niezależnych producentów seriali i programów komediowych w Wielkiej Brytanii.
Życiorys.
Karierę sceniczną rozpoczął podczas studiów w zakresie romanistyki i filologii klasycznej w Jesus College na Uniwersytecie Cambridge, kiedy to występował w słynnym teatrze studenckim Footlights. Tam poznał Rory'ego McGratha, z którym stworzył stały duet estradowy. W 1977 został prezesem Footlights. Bezpośrednio po studiach podjął pracę w BBC, gdzie przez cztery lata pracował przy produkcji radiowych programów komediowych.
W 1983 telewizja Channel 4 rozpoczęła emisję serialu "Who Dares Wins", w którym Mulville i McGrath byli głównymi wykonawcami i aktorami, a towarzyszyli im m.in. Philip Pope, Tony Robinson czy Julia Hills. Mulville i McGrath zajmowali się także produkcją serialu i w tym celu w 1986 założyli firmę Hat Trick Productions. Emisja "Who Dares Wins" trwała do 1988. Równolegle Mulville pracował jako producent i współscenarzysta przy serialu "Alas Smith and Jones", którego gwiazdami byli Mel Smith i Griff Rhys Jones.
W latach 1988-1990 Mullvile i McGrath występowali w napisanym i wyprodukowanym przez siebie sitcomie "Chelmsford 123", rozgrywającym się w II wieku po Chrystusie w podbitej przez Rzymian Brytanii. W 1991 wystąpił w serialu "G.B.H.", w którym kilkoro prominentnych aktorów znanych przede wszystkim z pracy w komedii, jak Michael Palin, Robert Lindsay, Julie Walters czy sam Mulville, wystąpiło w rolach dramatycznych.
W 1992 spółka autorska Mulville/McGrath rozpadła się. Rory McGrath został zmuszony do opuszczenia Hat Trick Productions, zaś Mulville jako dyrektor zarządzający tej firmy ograniczył własne występy aktorskie, skupiając się przede wszystkim na produkcji seriali i programów komediowych dla różnych telewizji, przede wszystkim jednak dla Channel 4. Jako producent kierował m.in. takimi projektami jak "Ojciec Ted", "Sto pociech", "Have I Got News For You", "The Kumars at No. 42", "Worst Week", "The Armstrong and Miller Show", "The Royal Bodyguard" czy "Odcinki".
Nagrody i wyróżnienia.
W 1999 Mulville otrzymał nagrodę specjalną BAFTA im. Alana Clarke'a, przyzwaną osobom, które wniosły "wyróżniający się, kreatywny wkład w rozwój telewizji". Współlaureatką tego wyróżnienia została jego była żona i współzałożycielka Hat Trick Productions, Denise O'Donoghue. W 2003 Mulville i O'Donoghue znaleźli się również wspólnie na liście 50 najzabawniejszych osób i grup w brytyjskiej komedii, sporządzonej przez magazyn "The Observer". Mulville jest również doktorem honoris causa University of Liverpool.

</doc>
<doc id="2728262" url="https://pl.wikipedia.org/wiki?curid=2728262" title="Louise Svalastog">
Louise Svalastog

Louise Ambjörn Svalastog (ur. 1 października 1982 w Kolding), duńska piłkarka ręczna, reprezentantka kraju grająca na pozycji obrotowej. Obecnie, od sezonu 2014/15, występuje w duńskiej lidze, w drużynie København Håndbold.
Życie prywatne.
W 2010 r. wyszła za mąż, za Bo Spellerberga - duńskiego piłkarza ręcznego. W 2013 para rozwiodła się.
Sukcesy.
klubowe.
Mistrzostwa Danii:
Puchar EHF:

</doc>
<doc id="2728266" url="https://pl.wikipedia.org/wiki?curid=2728266" title="Zygmunt Polakowski">
Zygmunt Polakowski

Zygmunt Seweryn Polakowski (ur. 28 kwietnia 1883 w Nowosiółkach, zm. 1 listopada 1939 w Bydgoszczy) – polski nauczyciel w Złoczowie i Śremie, dyrektor gimnazjów klasycznych w Nakle i Bydgoszczy.
Życiorys.
Urodził się 28 kwietnia 1883 r. w Nowosiółkach w powiecie złoczowskim w Galicji. Szkołę powszechną ukończył w Harcie k. Dymowa. W latach 1894–1902 pobierał edukację w Państwowym Gimnazjum w Przemyślu (typ klasyczny), zakończoną zdaniem egzaminu dojrzałości z odznaczeniem. Studia uniwersyteckie odbył w latach 1902–1906 na Wydziale Filozoficznym Uniwersytetu Jana Kazimierza we Lwowie. Otrzymał dyplom z uprawnieniami do nauczania w gimnazjach i szkołach realnych z językiem wykładowym polskim.
Jako zastępca nauczyciela od 1906 r. pracował w II Szkole Realnej we Lwowie. W latach 1909–1920 pracował jako nauczyciel, a następnie profesor w gimnazjum klasycznym w Złoczowie. 
W 1920 r. na własną prośbę zwolnił się z posady nauczycielskiej w Złoczowie i przeniósł się do Wielkopolski. W październiku tego roku Kuratorium Okręgu Szkolnego Poznańskiego nadało mu stałą posadę nauczyciela w Państwowym Gimnazjum Klasycznym w Śremie, gdzie pozostał przez 4 lata. W 1924 r. otrzymał nominację na stanowisko dyrektora Państwowego Gimnazjum w Nakle, a w 1930 r. delegowano go do Państwowego Gimnazjum Klasycznego w Bydgoszczy, powierzając mu równocześnie kierownictwo tej szkoły. Na stanowisku dyrektora bydgoskiego gimnazjum pozostał do wybuchu II wojny światowej. Był również przewodniczącym Państwowej Komisji Maturalnej w Szkole Podchorążych dla Podoficerów i gimnazjum niemieckim w Bydgoszczy.
Pracę zawodową łączył z czynną działalnością społeczną i pracą w dziedzinie oświaty pozaszkolnej. Pracując w Złoczowie przez kilka lat był przewodniczącym Koła Towarzystwa Szkoły Ludowej, a w Śremie – Towarzystwa Czytelni Ludowych. Jako członek tych towarzystw wygłaszał odczyty i wykłady z zakresu oświaty. Występował z okazji narodowych uroczystości i obchodów. Był również wykładowcą Powszechnych Wykładów Uniwersyteckich. Pracując w gimnazjach opiekował się różnymi organizacjami młodzieży szkolnej (drużyny harcerskie, Towarzystwo Tomasza Zana). Ogłosił także drukiem kilka rozpraw naukowych
16 października 1939 r. został aresztowany przez Niemców i osadzony w obozie w koszarach artyleryjskich przy ul. Gdańskiej w Bydgoszczy. W nocy z 31 października na 1 listopada 1939 r. wywieziono go z grupą 51 współwięźniów i zamordowano w „Dolinie Śmierci” pod Fordonem (obecnie dzielnica Bydgoszczy). Po zakończeniu wojny zwłoki wydobyto i przeniesiono na Cmentarz Bohaterów Bydgoszczy na Wzgórzu Wolności.
Upamiętnienie.
Jego nazwisko znajduje się na tablicy pamiątkowej pomordowanych i zmarłych nauczycieli, którą wmurowano w ścianę klatki schodowej w gmachu I Liceum Ogólnokształcącego przy Placu Wolności.

</doc>
<doc id="2728267" url="https://pl.wikipedia.org/wiki?curid=2728267" title="Tim Myers">
Tim Myers

Timothy Esmonde Myers (ur. 17 września 1990 w Auckland) – nowozelandzki piłkarz występujący na pozycji obrońcy. Zawodnik klubu Waitakere United.
Kariera klubowa.
Myers karierę rozpoczynał w 2007 roku w zespole Waitakere United z ASB Premiership. Od tego czasu zdobył z nim 4 mistrzostwa tych rozgrywek (2008, 2010, 2011, 2012), a także Klubowe mistrzostwo Oceanii w 2008 roku.
Kariera reprezentacyjna.
W 2007 roku Myers znalazł się w drużynie U-17 na Mistrzostwa Świata U-17, zakończone przez Nową Zelandię na fazie grupowej. W pierwszej reprezentacji Nowej Zelandii zadebiutował 4 czerwca 2012 roku w wygranym 2:1 pojedynku eliminacji Mistrzostw Świata 2014 z Papuą-Nową Gwineą.
W tym samym roku został powołany do kadry na Puchar Narodów Oceanii. Zagrał na nim w meczach z Papuą-Nową Gwineą (2:1), a także zremisowanym 1:1 meczu fazy grupowej z Wyspami Salomona oraz wygranym 4:3 spotkaniu o 3. miejsce z tą drużyną.
Myers znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728268" url="https://pl.wikipedia.org/wiki?curid=2728268" title="Mistrzostwa Europy w Curlingu 1987">
Mistrzostwa Europy w Curlingu 1987

Mistrzostwa Europy w Curlingu 1987 odbyły się między 8 a 12 grudnia 1987 w niemieckim Oberstdorfie, w Eis-Bundesleistungs-Zentrum.
W rywalizacji udział wzięło 27 drużyn (13 kobiecych i 14 męskich). Po roku przerwy do uczestnictwa powróciła męska reprezentacja Luksemburgu. Tak jak wcześniejsza edycja turniej został rozegrany metodą "Tripple-Double-Single knock-out".
Tytułów mistrzowskich z 1986 broniły zespoły Niemek i Szwajcarów. 
Złote medale w konkurencji kobiet ponownie przypadły niemieckiej drużynie Andrei Schöpp, która w finale pokonała 7:6 Szwedki (Anette Norberg). Szwedzka ekipa z Härnösand w całym turnieju odniosła tylko jedną porażkę - właśnie w finale. Na najniższym stopniu podium stanęły Norweżki (Trine Trulsen), mecz o brąz przeciwko Francuzkom (Agnes Mercier) zakończył się wynikiem 9:4. Tytuły mistrzów kontynentu wśród panów zdobyli Szwedzi (Thomas Norgren), w meczu finałowym pokonali Norwegów (Eigil Ramsfjell) 5:4. Na trzecim miejscu uplasowali się obrońcy tytułów - Szwajcarzy (Dieter Wüest), którzy w swoim ostatnim meczu pokonali 5:4 gospodarzy (Keith Wendorf).
Kobiety.
Faza pierwsza.
13 drużyn rywalizowało potrójnym systemem pucharowym o 8 miejsc w fazie drugiej.
5 drużyn, które nie zdołały awansować do drugiej fazy rywalizacji, grało dalej o miejsca 9.-13.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.
Mężczyźni.
Faza pierwsza.
14 drużyn rywalizowało potrójnym systemem pucharowym o 8 miejsc w fazie drugiej.
6 drużyn, które nie zdołały awansować do drugiej fazy rywalizacji, grało dalej o miejsca 9.-14.
Faza druga.
8 drużyn rywalizowało podwójnym systemem pucharowym o 4 miejsca w półfinałach.
4 drużyny, które nie zdołały awansować do półfinałów rywalizowały o miejsca 5-8.

</doc>
<doc id="2728270" url="https://pl.wikipedia.org/wiki?curid=2728270" title="Ambasada RP w Kijowie">
Ambasada RP w Kijowie

Ambasada Rzeczypospolitej Polskiej w Kijowie () – polska placówka dyplomatyczna w stolicy Ukrainy, Kijowie.
Podział organizacyjny.
Wydział konsularny ambasady.
Kijowski okręg konsularny obejmuje Kijów oraz obwody: kijowski, kirowohradzki, czerkaski i czernihowski.
Historia przedstawicielstwa i siedziby.
1918–1921.
Pierwsze przedstawicielstwo dyplomatyczne w Kijowie powołały władze Rzeczypospolitej Polskiej po traktacie brzeskim w okresie Państwa Ukraińskiego, zwanego też Hetmanatem (1918–1919). Początkowo było określane jako Królewsko-Polskie Przedstawicielstwo na Ukrainie, następnie Poselstwo Polskie na Ukrainie. Po uznaniu przez niepodległe państwo polskie Ukraińskiej Republiki Ludowej (1920) Polska utrzymywała posła przy rządzie URL, do wycofania jego uznania po traktacie ryskim z Rosją Sowiecką i marionetkową Ukrainą Sowiecką (USRR).
1921–1939.
Stosunki dyplomatyczne pomiędzy Polską a USRR utrzymywano w latach 1921–1923, poselstwo RP pełniło misję w ówczesnej (do 1934) stolicy Ukraińskiej SRR – Charkowie. W Kijowie utrzymywano placówkę konsularną (konsulat 1919, konsulat 1926–1934, konsulat generalny 1934–1939). W 1921 konsulat mieścił się przy ul. Żytomierskiej, w latach 1930–1939 przy ówczesnej ul. Karola Liebknechta 1 (dziś ul. Szowkowyczna). Wobec powstania ZSRR Ukraińska SRR utraciła w 1923 prawo do samodzielnej reprezentacji dyplomatycznej i przyjmowania dyplomatów zagranicznych. Po agresji ZSRR na Polskę 17 września 1939 ostatni konsul generalny RP w Kijowie Jerzy Matusiński został 30 września 1939 z pogwałceniem immunitetu dyplomatycznego aresztowany przez NKWD i zamordowany w do dziś nie wyjaśnionych okolicznościach.
1945–1991.
Po II wojnie światowej PRL otworzyła konsulat w Kijowie w 1948. Mieścił się przy ul. Liebknechta 28. W latach 1950–1957 był to konsulat, następnie konsulat generalny.
po 1992.
Współcześnie stosunki dyplomatyczne Polska i Ukraina nawiązały 4 stycznia 1992 po rozpadzie ZSRR i uzyskaniu niepodległości przez Ukrainę. Oba państwa utworzyły własne przedstawicielstwa dyplomatyczne i konsularne.
Do 2014 funkcjonował w Sewastopolu Konsulat Generalny RP, ewakuowany 8 marca po rosyjskiej okupacji półwyspu. W Doniecku w 2012 został otwarty Konsulat Generalny RP zawieszony w 2014, ostatecznie zamknięty w 2015 w konsekwencji wojny w Donbasie.
Posłowie/Ambasadorowie RP na Ukrainie.
Wobec powstania ZSRR Ukraińska SRR utraciła prawo do samodzielnej reprezentacji dyplomatycznej i przyjmowania dyplomatów zagranicznych. Funkcje komisariatu ludowego spraw zagranicznych USRR przejął komisariat ludowy spraw zagranicznych ZSRR, a następnie MSZ ZSRR. Stosunki dyplomatyczne Polski z Ukrainą zostały wznowione po deklaracji niepodległości Ukrainy i uznaniu niepodległości państwa ukraińskiego przez Polskę w grudniu 1991.

</doc>
<doc id="2728273" url="https://pl.wikipedia.org/wiki?curid=2728273" title="Milcząca przeszłość">
Milcząca przeszłość

Milcząca przeszłość (fran. "Le silence de l'épervier", 2008) – francuski serial obyczajowy stworzony przez Yanna Le Niveta, Yvesa Ramoneta i Stéphane Keller.
Światowa premiera serialu miała miejsce 18 kwietnia 2008 roku na francuskim kanale France 2. W Polsce serial jest nadawany na kanale Filmbox.
Opis fabuły.
Serial opowiada o losach bogatych rodzin Vivierów i Carscaców, mieszkających w Bordeaux w czasie II wojny światowej.

</doc>
<doc id="2728274" url="https://pl.wikipedia.org/wiki?curid=2728274" title="Starożytna Syria">
Starożytna Syria



</doc>
<doc id="2728275" url="https://pl.wikipedia.org/wiki?curid=2728275" title="Cameron Howieson">
Cameron Howieson

Cameron Drew Neru Howieson (ur. 22 grudnia 1994 w Dunedin) – nowozelandzki piłkarz występujący na pozycji pomocnika. Zawodnik klubu Burnley.
Kariera klubowa.
Howieson rozpoczął swoją karierę w Mosgiel AFC, kiedy uczęszczał przez dwa lata do Wyższej Szkoły dla chłopców w Otago. Przed wyjazdem do Asia-Pacific Football Academy w 2010 roku został zauważony przez skauta piłkarskiego Grahama McManna -byłego trenera drużyny U-16 w Burnley. Podczas gry w U-14 South Island Cup w Timaru McMann nadal śledził jego postępy w APFA, gdzie niegdyś pracował jako skaut. McMann skontaktował się ze swoim pracodawcą w Burnley, który zgodził się przyjąć Howiesona na tygodniowe testy w kwietniu 2011 roku. Zrobił on niesamowite wrażenie na sztabie szkoleniowym klubu, kiedy strzelił dwie bramki przeciwko Carlisle United.
Burnley.
Howieson udał się na dwuletnie stypendium do Burnley w lipcu 2011 roku, po imponujących wynikach testów. Swoją pierwszą bramkę dla drużyny młodzieżowej strzelił w listopadzie 2011 roku, w spotkaniu z Preston North End wygranym przez Burnley 6-1. O Howiesonie zrobiło się głośno, kiedy strzelił dwa gole w FA Youth Cup podczas meczu ćwierćfinałowego z Fulham w lutym 2012 roku, przyczyniając się tym samym do historycznego awansu do półfinału po raz pierwszy od 1978 roku. Jego występy w FA Youth Cup wywołały zainteresowanie ze strony Newcastle i Liverpoolu w marcu 2012 roku. W dniu 29 marca 2012 r. Howieson podpisał zawodowy dwuipółletni kontrakt z Burnley, utrzymujący go w klubie do czerwca 2014 roku. W dniu 3 kwietnia, Howieson zadebiutował w pierwszym zespole Burnley podczas przegranego meczu 3:1 z Birmingham City w Football League Championship, zastępując Josha McQuoida w 84 minucie spotkania.
21 lutego 2013 został wypożyczony do Doncaster Rovers grającego w League One.
Kariera reprezentacyjna.
W 2011 roku Howieson znalazł się w drużynie U-17 na Mistrzostwa Świata U-17, zakończone przez Nową Zelandię na 1/8 finału. W pierwszej reprezentacji Nowej Zelandii zadebiutował 24 maja 2012 roku w zremisowanym 2:2 towarzyskim pojedynku z Salwadorem.
W tym samym roku został powołany do kadry na Puchar Narodów Oceanii. Zagrał na nim jednak tylko w wygranym 4:3 meczu o 3. miejsce z Wyspami Salomona.
Howieson znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728278" url="https://pl.wikipedia.org/wiki?curid=2728278" title="Jens Glücklich">
Jens Glücklich

Jens Glücklich (ur. 10 lipca 1966 w Chociebużu) – niemiecki kolarz torowy reprezentujący także NRD, ośmiokrotny medalista mistrzostw świata.
Kariera.
Pierwszy sukces w karierze Jens Glücklich osiągnął w 1984 roku, kiedy na mistrzostwach świata juniorów zdobył złoty medal w wyścigu na 1 km, a w sprincie był trzeci. Już na rozgrywanych w 1985 roku mistrzostwach świata w Bassano zdobył złoty medal w tej samej konkurencji w kategorii seniorów. W wyścigu na 1 km zdobył ponadto jeszcze siedem medali: złoty na mistrzostwach w Lyonie (1989), srebrne na mistrzostwach w Wiedniu (1987) i mistrzostwach w Stuttgarcie (1991) oraz brązowe na mistrzostwach w Colorado Springs (1986), mistrzostwach w Maebashi (1990) i mistrzostwach w Hamar (1993). W 1992 roku wystąpił w tej konkurencji na igrzyskach olimpijskich w Barcelonie, gdzie rywalizację ukończył na czwartej pozycji, przegrywając walkę o brąz z Erinem Hartwellem ze Stanów Zjednoczonych. Ponadto na mistrzostwach świata w Palermo w 1994 roku wspólnie z Emanuelem Raaschem zdobył srebrny medal w wyścigu tandemów. Glücklich wielokrotnie zdobywał medale mistrzostw kraju w kolarstwie torowym.

</doc>
<doc id="2728281" url="https://pl.wikipedia.org/wiki?curid=2728281" title="Marian Faczyński">
Marian Faczyński

Marian Franciszek Faczyński (ur. 1889, zm. 1940) – polski nauczyciel gimnazjalny w Gostycynie, Nakle i Bydgoszczy, organizator i kierownik Muzeum Szkolnego w Bydgoszczy.
Życiorys.
Urodził się 25 listopada 1889 r. we Lwowie. Uczęszczał do szkół realnych w Stanisławowie, Rakowie i we Lwowie. W latach 1901-1911 uczył się w II Szkole Realnej we Lwowie uzyskując świadectwo dojrzałości. W latach 1911-1912 uczęszczał do Szkoły Malarstwa Stanisława Bałowskiego we Lwowie. W 1912 r. przez kilka miesięcy brał udział w kursie malarstwa, prowadzonym przez prof. Teodora Axentowicza w Krakowie, następnie uczęszczał jako hospitant do Szkoły Malarstwa prof. T. Axentowicza przy Akademii Sztuk Pięknych w Krakowie, a w 1913/1914 r. był studentem krakowskiej Akademii Sztuk Pięknych.
Po wybuchu I wojny światowej znalazł się w Rosji. Od 1916 do 1918 r. był instruktorem Centralnego Komitetu Obywatelskiego Królestwa Polskiego w Rosji na rejon jenakowski i równocześnie kierownikiem polskiej szkoły w Jenakowie. W tym całym okresie zorganizował kilka polskich szkół początkowych w Rosji. Od 1918 do stycznia 1920 r. był zarządzającym i dekoratorem Teatru Miejskiego w Żytomierzu. Równocześnie uczył rysunków w Polskim Seminarium Nauczycielskim Macierzy Polskiej w tym mieście.
1 października 1920 r. został nauczycielem rysunków i robót ręcznych w Państwowym Gimnazjum im. T. Kościuszki w Gostycynie. Rok później przeniósł się do Nakła n. Notecią, gdzie rozpoczął pracę jako nauczyciel rysunków i robót ręcznych w tamtejszym Państwowym Gimnazjum. Zabiegał bezskutecznie o posadę stałego nauczyciela w jednym z gimnazjów lwowskich, zaś na początku lat 30. o przeniesienie do szkoły w pobliżu Poznania, bądź do Bydgoszczy. Od 1932 r. uczył rysunków w Państwowym Gimnazjum Klasycznym w Bydgoszczy (później I Państwowe Liceum i Gimnazjum im. Marsz. Józefa Piłsudskiego). Uczył również w innych bydgoskich szkołach państwowych i prywatnych szkołach średnich. W latach 1938-1939 był kierownikiem regionalnej, bydgoskiej Grupy Metodycznej Rysunków.
W roku szkolnym 1932/1933 był inicjatorem i kierownikiem pierwszego Muzeum Szkolnego w Bydgoszczy. Zabiegał o założenie przy placówce biblioteki pedagogicznej i uczelni dla nauczycieli. Stał również na czele Komitetu Opiekuńczego czasopisma międzyszkolnego „"Ogniwa"”.
Po wybuchu II wojny światowej został zesłany na wschód przez władze sowieckie. Zmarł 5 listopada 1940 r. w Kazachstanie.

</doc>
<doc id="2728282" url="https://pl.wikipedia.org/wiki?curid=2728282" title="Dejan Vinčić">
Dejan Vinčić

Dejan Vinčič (ur. 15 września 1986 w Slovenj Gradcu) – słoweński siatkarz, grający na pozycji rozgrywającego, reprezentant kraju. W roku 2012 występował w PGE Skrze Bełchatów, w listopadzie rozwiązano z nim kontrakt za porozumieniem stron. Od sezonu 2017/2018 do 2019/2020 reprezentował barwy Cerradu Czarnych Radom.
Sukcesy klubowe.
Liga słoweńska:
Puchar Słowenii:
MEVZA:
Superpuchar Polski:
Klubowe Mistrzostwa Świata:
Liga turecka:
Liga niemiecka:
Puchar Niemiec:
Sukcesy reprezentacyjne.
Igrzyska Śródziemnomorskie:
Liga Europejska:
Mistrzostwa Europy:

</doc>
<doc id="2728283" url="https://pl.wikipedia.org/wiki?curid=2728283" title="Tim Payne">
Tim Payne

Timothy John Payne (ur. 10 stycznia 1994 w Auckland) – nowozelandzki piłkarz występujący na pozycji napastnika. Zawodnik klubu Blackburn Rovers.
Kariera klubowa.
Payne karierę rozpoczynał w 2009 roku w zespole Auckland City z ASB Premiership. Spędził tam rok. W 2010 roku odszedł do Waitakere United. W 2011 roku zdobył z nim mistrzostwo ASB Premiership. Po tym sukcesie podpisał kontrakt z angielskim Blackburn Rovers z Premier League.
Kariera reprezentacyjna.
W 2011 roku Payne znalazł się w drużynie U-17 na Mistrzostwa Świata U-17, zakończone przez Nową Zelandię na 1/8 finału. W tym samym roku wziął udział w Mistrzostwach Świata U-20, z których Nowa Zelandia odpadła w fazie grupowej.
W pierwszej reprezentacji Nowej Zelandii zadebiutował 27 maja 2012 roku w wygranym 1:0 towarzyskim pojedynku z Hondurasem. W tym samym roku został powołany do kadry na Puchar Narodów Oceanii. Zagrał na nim w meczach z Papuą-Nową Gwineą (2:1), a także Wyspami Salomona w fazie grupowej (1:1) oraz w spotkaniu o 3. miejsce (4:3). Tamten turniej Nowa Zelandia zakończyła na 3. miejscu.
Payne znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728284" url="https://pl.wikipedia.org/wiki?curid=2728284" title="Roberto Chiappa">
Roberto Chiappa

Roberto Chiappa (ur. 11 września 1973 w Terni) – włoski kolarz torowy, dwukrotny medalista mistrzostw świata.
Kariera.
Pierwszym sukcesem w karierze Roberto Chiappy było zdobycie brązowego medalu mistrzostw świata juniorów w sprincie indywidualnym w 1990 roku. W tej samej kategorii wiekowej rok później był już najlepszy. W 1992 roku wystąpił na igrzyskach olimpijskich w Barcelonie, gdzie w tej konkurencji był czwarty, przegrywając walkę o brązowy medal z Curtem Harnettem z Kanady. Na mistrzostwach świata w Hamar w 1993 roku wspólnie z Federico Parisem zdobył złoty medal w wyścigu tandemów, a na mistrzostwach świata w Palermo w 1994 roku Włosi w tym samym składzie zajęli trzecie miejsce. Startował także w sprincie na igrzyskach w Atlancie w 1996 roku i cztery lata później, podczas igrzysk w Sydney, ale odpadał w eliminacjach. W 2008 roku brał udział w igrzyskach olimpijskich w Pekinie, gdzie był dziesiąty w sprincie, a rywalizację w keirinie zakończył na 25. pozycji. Ponadto Chiappa jest wielokrotnym medalistą mistrzostw Włoch.

</doc>
<doc id="2728285" url="https://pl.wikipedia.org/wiki?curid=2728285" title="Leon Miaskowski">
Leon Miaskowski

Leon Miaskowski herbu Bończa II – konsyliarz województw wielkopolskich w konfederacji radomskiej w 1767 roku.
Był synem Antoniego, kasztelana lędzkiego.

</doc>
<doc id="2728288" url="https://pl.wikipedia.org/wiki?curid=2728288" title="Planeta Olsztyn">
Planeta Olsztyn



</doc>
<doc id="2728291" url="https://pl.wikipedia.org/wiki?curid=2728291" title="Wydział Zarządzania Akademii Górniczo-Hutniczej w Krakowie">
Wydział Zarządzania Akademii Górniczo-Hutniczej w Krakowie

Wydział Zarządzania AGH (WZ) – jeden z 16 wydziałów Akademii Górniczo-Hutniczej im. Stanisława Staszica w Krakowie. Siedziba wydziału znajduje się przy ul. Antoniego Gramatyka 10.
Historia.
Zarządzania nauczano na różnych wydziałach AGH jeszcze przed II wojną światową. 
1 października 1974 powołano Instytut Organizacji i Zarządzania Przemysłem z doc. dr. inż. Ferdynandem Szwagrzykiem jako dziekanem. W tym dniu instytut rozpoczął kształcenie na kierunku „Zarządzanie i marketing”.
W 1979 instytut otrzymał do dyspozycji budynek, użytkowany wcześniej jako dom studencki, przy ul. Antoniego Gramatyka 10.
W 1980 powstał Wydział Organizacji i Zarządzania Przemysłem, w skład którego weszły dwa instytuty:
Był to 11., w kolejności powstania, wydział uczelni. W 1992 zmieniono nazwę wydziału na obecną.
Struktura.
Wydział składa się z następujących jednostek:
Kierunki i specjalności.
Obecnie wydział kształci studentów na następujących kierunkach i specjalnościach:
Specjalności dostępne są na studiach II stopnia (magisterskich).
Rodzaj studiów.
Studia I stopnia:
Studia II stopnia - magisterskie:
Władze.
"Źródło": 
Koła naukowe.
Przy wydziale działają:

</doc>
<doc id="2728292" url="https://pl.wikipedia.org/wiki?curid=2728292" title="Olle Håkansson">
Olle Håkansson

Olof Artur "Olle" Håkansson (ur. 22 lutego 1927 w Aspås, zm. 11 lutego 2001) – szwedzki piłkarz, pomocnik. Srebrny medalista MŚ 1958.
Kariera klubowa.
Olle Håkansson podczas piłkarskiej kariery występował w IFK Norrköping. Z IFK trzykrotnie zdobył mistrzostwo Szwecji w 1952, 1956 i 1957.
Kariera reprezentacyjna.
W 1958 roku Håkansson był w kadrze na mistrzostwa świata. Nigdy nie zdołał zadebiutować w reprezentacji Szwecji.

</doc>
<doc id="2728293" url="https://pl.wikipedia.org/wiki?curid=2728293" title="Andreas Bach">
Andreas Bach

Andreas Bach (ur. 10 października 1968 w Erfurcie) – niemiecki kolarz torowy i szosowy, dwukrotny medalista torowych mistrzostw świata.
Kariera.
Największy sukcesem w karierze Andreasa Bacha był wywalczenie wspólnie z Guido Fulstem, Jensem Lehmannem i Danilo Hondo złotego medalu w drużynowym wyścigu na dochodzenie podczas mistrzostw świata w Palermo w 1994 roku. Ponadto razem z Torstenem Schmidtem, Lehmannem i Fulstem w tej samej konkurencji zdobył brązowy medal na rozgrywanych w 1993 roku mistrzostwach świata w Hamar. Nigdy nie startował na igrzyskach olimpijskich, ale trzykrotnie zdobywał medale mistrzostw kraju w kolarstwie torowym.

</doc>
<doc id="2728294" url="https://pl.wikipedia.org/wiki?curid=2728294" title="Ana María Aranda Riera">
Ana María Aranda Riera



</doc>
<doc id="2728295" url="https://pl.wikipedia.org/wiki?curid=2728295" title="Florencia Caerols Martínez">
Florencia Caerols Martínez



</doc>
<doc id="2728296" url="https://pl.wikipedia.org/wiki?curid=2728296" title="Ingemar Haraldsson">
Ingemar Haraldsson

Ingemar Haraldsson (ur. 3 lutego 1928 - marzec 2004) – szwedzki piłkarz, bramkarz. Srebrny medalista MŚ 1958.
Kariera klubowa.
Ingemar Haraldsson podczas piłkarskiej kariery występował w IF Elfsborg. Z Elfsborgiem zdobył mistrzostwo Szwecji w 1961.
Kariera reprezentacyjna.
W 1958 roku Haraldsson był w kadrze na mistrzostwa świata. Nigdy nie zdołał zadebiutować w reprezentacji Szwecji.

</doc>
<doc id="2728297" url="https://pl.wikipedia.org/wiki?curid=2728297" title="Royal Shakespeare Company">
Royal Shakespeare Company

The Royal Shakespeare Company (RSC) – jeden z największych brytyjskich zespołów teatralnych. Wywodzi się z tradycji dziewiętnastowiecznych. Główna siedziba zespołu znajduje się w Stratford-upon-Avon. Zatrudnia 700 pracowników i daje około 20 premier rocznie.
Historia.
Aczkolwiek w Stradford sztuki Szekspira wystawiano regularnie już od śmierci pisarza pierwszy stały teatr dedykowany mu, Shakespeare Memorial Theatre (700 miejsc) otwarto 23 kwietnia 1879 wystawieniem "Wiele hałasu o nic". Przez następne 50 lat dano tu wiele premier, w 1925 teatrowi przyznano przywilej królewski.
6 marca 1926 roku pożar strawił wnętrze teatru pozostawiając wypalone mury, teatr przeniósł się czasowo do zaadaptowanego kina. Rozpoczęto zbiórkę funduszy na odbudowę, głównie w USA.
W styczniu 1928 roku rozstrzygnięto konkurs na projekt nowego teatru w stylu art déco budynek został otwarty w dniu 23 kwietnia 1932 roku (urodziny Szekspira). Budynek jest nadal używany. w latach 2007–2010 przeszedł gruntowną modernizację.
W roku 1959 ówczesny dyrektor Memorial Theatre, Peter Hall zapowiedział utworzenie stałego zespołu teatralnego. Reżyser zaproponował inkorporację drugiego teatru położonego w Londynie. Fundacja zaczęła wynajmować pomieszczenia Aldwych Teatre, lecz nigdy nie doszło do zakupu tej oraz jakiegokolwiek innej sali. Royal Shakespeare Company zarządzająca tymi widowniami formalnie powstała w dniu 20 marca 1961 r. a Shakespeare Memorial Theatre królewskim edyktem przemianowano na Royal Shakespeare Theatre.
Teatry.
Stradford.
W chwili obecnej RSC zarządza dwoma stałymi teatrami w Stratford-upon-Avon:
Na czas przebudowy powstał tymczasowy The Courtyard Theatre, który w 2012 został wykorzystany również do przedstawień w ramach World Shakespeare Festival.
Londyn.
Zespół wielokrotnie zmieniał dzierżawione teatry londyńskie. Na przestrzeni lat miał siedzibę m.in. w:
RSC występowało także okazjonalnie w:
Dyrektorzy artystyczni.
W latach 1978–1986 teatr był zarządzany jednocześnie przez 2 dyrektorów artystycznych. Okres ten jest powszechnie uważany za szczytowy etap świetności teatru.

</doc>
<doc id="2728298" url="https://pl.wikipedia.org/wiki?curid=2728298" title="Marco Rojas">
Marco Rojas

Marco Rodrigo Rojas (ur. 5 listopada 1991 w Hamilton) – nowozelandzki piłkarz pochodzenia chilijskiego występujący na pozycji pomocnika. Zawodnik klubu SC Heerenveen.
Kariera klubowa.
Rojas karierę rozpoczynał w 2008 w zespole Waikato FC z ASB Premiership. Spędził tam rok. W 2009 odszedł do Waikato FC, grającego w australijskiej lidze A-League. W Wellington Phoenix zadebiutował 13 września 2009 w zremisowanym 1:1 pojedynku z Melbourne Victory. 18 grudnia 2010 w wygranym 2:0 spotkaniu z Newcastle United Jets strzelił pierwszego gola w A-League. W Wellington grał przez dwa lata. 18 lutego 2011 otrzymał nagrodę NAB Young Footballer of the Year.
W 2011 Rojas odszedł do Melbourne Victory, także grającego w A-League. Pierwszy ligowy mecz zaliczył tam 8 października 2011 przeciwko Sydney FC (0:0). Na koniec sezonu 2012-13 Rojas otrzymał nagrody: NAB Young Footballer of the Year i Johnny Warren Medal.
W 2013 przeszedł do niemieckiego VfB Stuttgart. 10 lipca 2013 debiutował w towarzyskim meczu przeciwko lokalnemu klubowi z Crailsheim, gdzie strzelił dla VfB swoją pierwszą bramkę.
21 sierpnia 2014 Rojas został wypożyczony do SpVgg Greuther Fürth.
3 stycznia 2015 został wypożyczony do FC Thun na sezon 2014-15. Pierwszego gola dla FC Thun strzelił 8 lutego 2015 w meczu przeciwko FC Aarau. 12 czerwca 2015 umowa na wypożyczenie zostaje przedłużona na sezon 2015-16. W sezonie 2016/2017 grał w Melbourne Victory, a latem 2017 przeszedł do SC Heerenveen.
Kariera reprezentacyjna.
W 2011 Rojas znalazł się w drużynie U-20 na Mistrzostwa Świata U-20, zakończone przez Nową Zelandię na fazie grupowej. W pierwszej reprezentacji Nowej Zelandii zadebiutował 25 marca 2011 roku w zremisowanym 1:1 towarzyskim pojedynku z Chinami.
W 2012 został powołany do kadry na Puchar Narodów Oceanii. Zagrał na nim w meczach z Fidżi (1:0), Nową Kaledonią (0:2), a także Wyspami Salomona w fazie grupowej (1:1) oraz w spotkaniu o 3. miejsce (4:3). Tamten turniej Nowa Zelandia zakończyła na 3. miejscu.
Rojas znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728299" url="https://pl.wikipedia.org/wiki?curid=2728299" title="Turcy orchońscy">
Turcy orchońscy



</doc>
<doc id="2728300" url="https://pl.wikipedia.org/wiki?curid=2728300" title="Adam Laurent">
Adam Laurent

Adam John-Georg Laurent (ur. 6 lipca 1971 w Santa Cruz) – amerykański kolarz torowy i szosowy, srebrny medalista torowych mistrzostw świata.
Kariera.
Największym sukcesem w karierze Adama Laurenta był zdobycie wspólnie z Dirkiem Copelandem, Mariano Friedickiem i Carlem Sundquistem srebrnego medalu w drużynowym wyścigu na dochodzenie podczas mistrzostw świata w Palermo w 1994 roku. Dwa lata później Laurent wystartował na igrzyskach olimpijskich w Atlancie w 1996 roku, gdzie wraz z kolegami był szósty w tej samej konkurencji. Ponadto dwukrotnie zdobył mistrzostwo USA w kolarstwie torowym.

</doc>
<doc id="2728302" url="https://pl.wikipedia.org/wiki?curid=2728302" title="Adam McGeorge">
Adam McGeorge

Adam McGeorge (ur. 3 marca 1989 w Rotorui) – nowozelandzki piłkarz występujący na pozycji pomocnika. Zawodnik klubu Auckland City.
Kariera klubowa.
McGeorge karierę rozpoczynał w 2008 roku w zespole Auckland City z ASB Premiership. W 2009 roku zdobył z nim mistrzostwo tych rozgrywek. W tym samym roku, w 2011, a także w 2012 roku wygrał z zespołem również Klubowe mistrzostwa Oceanii.
Kariera reprezentacyjna.
W reprezentacji Nowej Zelandii McGeorge zadebiutował 27 maja 2012 roku w wygranym 1:0 towarzyskim pojedynku z Hondurasem. W tym samym roku został powołany do kadry na Puchar Narodów Oceanii. Zagrał jednak na nim tylko w meczu fazy grupowej z Wyspami Salomona. Tamten turniej Nowa Zelandia zakończyła na 3. miejscu.
McGeorge znalazł się w zespole Nowej Zelandii U-23 na Letnie Igrzyska Olimpijskie 2012.

</doc>
<doc id="2728303" url="https://pl.wikipedia.org/wiki?curid=2728303" title="Antoni Miaskowski">
Antoni Miaskowski

Antoni Miaskowski herbu Bończa II – kasztelan lądzki w 1746 roku, stolnik kaliski w 1740 roku, dziedzic Kotlina.
Był synem Franciszka.

</doc>
<doc id="2728304" url="https://pl.wikipedia.org/wiki?curid=2728304" title="Carl Sundquist">
Carl Sundquist

Carl Edward Sundquist (ur. 24 listopada 1961 w Indianapolis) – amerykański kolarz torowy i szosowy, srebrny medalista torowych mistrzostw świata.
Kariera.
Największym sukcesem w karierze Carla Sundquista było zdobycie wspólnie z Dirkiem Copelandem, Mariano Friedickiem i Adamem Laurentem srebrnego medalu w drużynowym wyścigu na dochodzenie podczas mistrzostw świata w Palermo w 1994 roku. W tej samej konkurencji zdobył również złoty medal na igrzyskach panamerykańskich w Indianapolis w 1987 roku. Rok później wystartował na igrzyskach olimpijskich w Seulu, gdzie wraz z kolegami był dziewiąty, a na rozgrywanych cztery lata później igrzyskach olimpijskich w Barcelonie był dwunasty indywidualnie. Ponadto dwukrotnie zdobywał mistrzostwo USA w kolarstwie torowym.

</doc>
<doc id="2728306" url="https://pl.wikipedia.org/wiki?curid=2728306" title="George Culliford">
George Culliford

George Culliford (ur. 18 marca 1920 w Napier, zm. 2001) – nowozelandzki pilot, kawaler Orderu Virtuti Militari.
Absolwent Uniwersytetu Wiktorii oraz University of London. W czasie drugiej wojny światowej był pilotem RAF, za swój udział w akcji Most III został odznaczony Krzyżem Srebrnym Orderu Virtuti Militari. Po wojnie wykładał język angielski na Uniwersytecie Wiktorii a następnie pracował jako pracownik administracji uniwersyteckiej, był prezesem Wellington Rugby Union. W 1960 był założycielem Palmerston North University College (przekształconego później w Massey University). W 1977 przeszedł na emeryturę.

</doc>
<doc id="2728307" url="https://pl.wikipedia.org/wiki?curid=2728307" title="Trynidad i Tobago na Igrzyskach Imperium Brytyjskiego 1934">
Trynidad i Tobago na Igrzyskach Imperium Brytyjskiego 1934

Trynidad i Tobago wystartowały na Igrzyskach Imperium Brytyjskiego w 1934 roku w angielskim mieście Londyn jako jedna z 16 reprezentacji. Była to druga edycja tej imprezy sportowej. Reprezentacja nie zdobyła żadnych medali.

</doc>
<doc id="2728308" url="https://pl.wikipedia.org/wiki?curid=2728308" title="William Lashner">
William Lashner

William Lashner (ur. w 1956) – amerykański pisarz, autor thrillerów, z których każdy gościł na liście bestsellerów magazynu „The New York Times”.
Życiorys.
Ukończył New York University School of Law w Nowym Jorku i Iowa Writers' Workshop na University of Iowa. Pełnił funkcję prokuratora w Wydziale Karnym Departamentu Sprawiedliwości Stanów Zjednoczonych. Mieszka wraz z rodziną na przedmieściach Filadelfii. Jest współzałożycielem The Liars Club.

</doc>
<doc id="2728309" url="https://pl.wikipedia.org/wiki?curid=2728309" title="Jan Fischer">
Jan Fischer



</doc>
<doc id="2728311" url="https://pl.wikipedia.org/wiki?curid=2728311" title="Stadion OSiR w Słubicach">
Stadion OSiR w Słubicach



</doc>
<doc id="2728319" url="https://pl.wikipedia.org/wiki?curid=2728319" title="Ubuntu (ideologia)">
Ubuntu (ideologia)



</doc>
<doc id="2728321" url="https://pl.wikipedia.org/wiki?curid=2728321" title="Ruta Interbalnearia">
Ruta Interbalnearia

Ruta Interbalnearia (dosł.: "Trasa międzykurortowa") lub Ruta General Líber Seregni (w skrócie: Ruta IB) - droga krajowa w Urugwaju. Jej patronem od 19 czerwca 2011 jest urugwajski polityk i wojskowy Líber Seregni'. 
Posiada długość około 120 km i łączy ze sobą Montevideo, stolicę kraju, z nadmorskimi kurortami w środkowej części wybrzeża kraju, kończąc się w Punta del Este.
Kierunki, skrzyżowania.
Ruta Interbalnearia przebiega przez dwa departamenty i obok dwóch portów lotniczych, krzyżując się z wieloma innymi drogami:
Departament Maldonado.
Razem z Ruta 9:
Razem z Ruta 93
Razem z Ruta 10

</doc>
<doc id="2728325" url="https://pl.wikipedia.org/wiki?curid=2728325" title="Własny kawałek świata (film)">
Własny kawałek świata (film)



</doc>
<doc id="2728327" url="https://pl.wikipedia.org/wiki?curid=2728327" title="Papieska toaleta (film)">
Papieska toaleta (film)



</doc>
<doc id="2728328" url="https://pl.wikipedia.org/wiki?curid=2728328" title="Wollongong United FC">
Wollongong United FC

Wollongong United – australijski klub piłkarski z siedzibą w mieście Wollongong, obecnie występujący w Illawarra Premier League. Zespół w sezonie 1990–91 występował w National Soccer League (NSL).
Historia.
Wollongong United został założony w 1976 roku przez macedońską parafie pw. św. Dymitra z Tesalonik w Wollongong. W 1977 roku klub zadebiutował w rozgrywkach drugiej dywizji regionalnej, rozgrywek organizowanych przez Illawarra Soccer Association, jednocześnie zespół wywalczył mistrzostwo ligi i awansował do pierwszej dywizji regionalnej. W 1978 roku zespół uzyskał awans do 2 dywizji stanowej (organizowanej przez Soccer New South Wales). W pierwszej dywizji stanu Nowa Południowa Walia zespół po raz pierwszy wystąpił w 1979 roku, w której grał do 1982. Od 1983 roku klub przez dwa sezonu występował w 2 dywizji stanowej, zdobywając mistrzostwo ligi w 1985 roku i tym samym zapewniając sobie awans do 1 dywizji stanowej. W pierwszej dywizji stanowej zespół występował ponownie w latach 1986 – 1990. Zdobywając mistrzostwo dywizji pierwszej w 1990 roku i zapewnił sobie awans do ligi krajowej National Soccer League (NSL).
W NSL klub występował pod nazwą Wollongong Macedonia. Debiut w rozgrywkach krajowych nastąpił 6 października 1991 roku w zremisowanym meczu 0:0 z Parramatta Eagles. W NSL klub występował tylko przez jeden sezon (1990–91), zajmując ostatnie miejsce w lidze. W wyniku zajęcia ostatniego miejsca w lidze klub został zdegradowany do najwyżej ligi stanowej stanu Nowa Południowa Walia – New South Wales Premier League (Super League). W latach 1992 – 2004 klub uczestniczył w rozgrywkach stanowych, organizowanych przez Soccer New South Wales (zarówno w najwyższej lidze New South Wales Premier League, jak i w 1 dywizji). W 1993 roku klub zmienił nazwę z Wollongong United na Illawarra Lions Soccer Club, powrót do pierwotnej nazwy nastąpił w 2003 roku.
W 2005 roku klub powrócił w struktury Illawarra Football Association i od tego czasu występuje w lidze regionalnej Illawarra Premier League.

</doc>
<doc id="2728330" url="https://pl.wikipedia.org/wiki?curid=2728330" title="Sielsowiet tomaszowski">
Sielsowiet tomaszowski



</doc>
<doc id="2728334" url="https://pl.wikipedia.org/wiki?curid=2728334" title="Roni Szuruk">
Roni Szuruk

Aharon (Roni) Szuruk (hebr. אהרון שורוק, ur. 24 lutego 1946) – izraelski piłkarz grający na pozycji pomocnika. W swojej karierze rozegrał 11 meczów w reprezentacji Izraela.
Kariera klubowa.
Swoją karierę piłkarską Szuruk rozpoczął w klubie Hakoah Ramat Gan. W 1966 roku awansował do kadry pierwszej drużyny i w sezonie 1966/1967 zadebiutował w niej w pierwszej lidze izraelskiej. W sezonie 1972/1973 wywalczył z Hakoahem tytuł mistrza Izraela. W 1975 roku odszedł na rok do Maccabi Hajfa. W 1976 roku ponownie zmienił klub i został piłkarzem Hapoelu Kefar Sawa. Po sezonie 1976/1977 zakończył w Hapoelu swoją karierę.
Kariera reprezentacyjna.
W reprezentacji Izraela Szuruk zadebiutował 19 lutego 1969 roku w przegranym 2:3 towarzyskim meczu ze Szwecją, rozegranym w Tel Awiwie. W 1970 roku był w kadrze Izraela na Mistrzostwa Świata w Meksyku i wystąpił na nich jedynie w meczu ze Szwecją (1:1). Od 1969 do 1970 roku rozegrał w kadrze narodowej 11 meczów.

</doc>
<doc id="2728338" url="https://pl.wikipedia.org/wiki?curid=2728338" title="Sielachy (sielsowiet tomaszowski)">
Sielachy (sielsowiet tomaszowski)



</doc>
<doc id="2728340" url="https://pl.wikipedia.org/wiki?curid=2728340" title="Plaza de Cagancha">
Plaza de Cagancha

Plaza de Cagancha lub Plaza Cagancha, znany także jako Plaza Libertad – plac w Montevideo, stolicy Urugwaju. Położony jest w "barrio" Centro, przy głównej ulicy miasta Avenida 18 de Julio. Odchodzą stąd mniejsze ulice: "Hector Gutierr Ruiz" oraz "Avenida General Rondeau". Na placu stoi pomnik Columna de La Paz ("Kolumna Pokoju").
Znajduje się tu kilometr zerowy dla następujących dróg krajowych:
Ruta 1, Ruta 1, Ruta 3, Ruta 5, Ruta 6, Ruta 7, Ruta 8, Ruta 9, Ruta 10 oraz Ruta Interbalnearia.

</doc>
<doc id="2728345" url="https://pl.wikipedia.org/wiki?curid=2728345" title="Matka Boża Chorzelowska">
Matka Boża Chorzelowska



</doc>
<doc id="2728346" url="https://pl.wikipedia.org/wiki?curid=2728346" title="Lesly Fellinga">
Lesly Fellinga

Lesly Fellinga (ur. 29 września 1985 w Port-au-Prince) – haitański piłkarz występujący na pozycji obrońcy.
Kariera klubowa.
Fellinga urodził się na Haiti, ale jako dziecko został adoptowany przez rodzinę z Holandii i tam się wychował. Karierę seniorską rozpoczynał w 2004 roku w amatorskim ZFC Zuidlaren. W 2005 roku trafił do pierwszoligowego klubu FC Groningen. Przez rok nie rozegrał tam jednak żadnego spotkania. W 2006 roku odszedł do drugoligowego BV Veendam. W ciągu dwóch lat, zagrał w 16 meczach.
W 2008 roku Fellinga wrócił do Eredivisie, zostając graczem zespołu SC Heerenveen. W jego barwach również jednak nie wystąpił ani razu. W 2009 roku podpisał kontrakt z kanadyjskim klubem Toronto FC, grającym w amerykańskiej lidze MLS. Zadebiutował w niej 12 września 2009 roku w wygranym 3:2 spotkaniu z Colorado Rapids. W sezonie 2009 dla Toronto zagrał 4 razy.
W 2010 roku Fellinga wrócił do Holandii, gdzie został zawodnikiem amatorskiego SC Gronitas. Na początku 2011 roku przeniósł się do trzecioligowej drużyny Harkemase Boys. Następnie grał w czwartoligowym Oranje Nassau Sneek, gdzie w 2015 roku zakończył karierę.
Kariera reprezentacyjna.
Jako junior Fellinga zagrał w reprezentacji Holandii U-15. W 2007 roku zdecydował się na grę w reprezentacji Haiti. W tym samym roku zadebiutował w jej drużynie U-23. W pierwszej reprezentacji Haiti zadebiutował w 2008 roku. W 2009 roku został powołany do kadry na Złoty Puchar CONCACAF. Nie zagrał jednak na nim w żadnym meczu, a Haiti zakończyło turniej na ćwierćfinale.
W latach 2008–2011 w drużynie narodowej rozegrał 12 spotkań.

</doc>
<doc id="2728347" url="https://pl.wikipedia.org/wiki?curid=2728347" title="Hala Cebulowa">
Hala Cebulowa

Hala Cebulowa, Hala Cebula – dawna pasterska hala na północnym grzbiecie Pilska w Beskidzie Żywieckim. Położona jest na wysokości około 1280-1308 m n.p.m.n. u północno-zachodnich podnóży wypiętrzenia Kopiec. Dołem przylega do Hali Mizowej, górą podchodzi pod graniczny polsko-słowacki grzbiet. Ma na niej źródła Cebulowy Potok będący największym dopływem Sopotni Wielkiej. Nazwa hali pochodzi od masowego występowania na niej czosnku syberyjskiego, pospolicie zwanego kiedyś przez miejscowych "cebulą" (patrz: Hala Cudzichowa).
Dawniej Hala Cebulowa tętniła życiem pasterskim. Po 1980 w całym Beskidzie z powodu nieopłacalności ekonomicznej zaprzestano wypasu na halach górskich. Ostatnio znów przywrócono tutaj tzw. wypas kulturowy. Hala Cebulowa jest miejscem występowania kilku rzadkich w Polsce gatunków roślin: niebielistka trwała, czosnek syberyjski i pełnik alpejski, które tworzą tutaj wyjątkowe w skali Polski zbiorowisko.
Z rzadkich w Polsce gatunków roślin stwierdzono także występowanie wierzbownicy zwieszonej. 
Dolną częścią Hali Cebulowej prowadzi zielony szlak turystyczny

</doc>
<doc id="2728349" url="https://pl.wikipedia.org/wiki?curid=2728349" title="Sielachy (sielsowiet czerniński)">
Sielachy (sielsowiet czerniński)



</doc>
<doc id="2728350" url="https://pl.wikipedia.org/wiki?curid=2728350" title="Dawid Karako">
Dawid Karako

Dawid Karako (hebr. דוד קרקו, ur. 11 lutego 1945 w Jafie) – izraelski piłkarz grający na pozycji obrońcy. Rozegrał 13 meczów w reprezentacji Izraela.
Kariera klubowa.
Karierę piłkarską rozpoczął w klubie Maccabi Tel Awiw. W 1963 roku awansował do kadry pierwszej drużyny i w sezonie 1963/1964 zadebiutował w pierwszej lidze izraelskiej. W debiutanckim sezonie osiągnął pierwszy sukces w karierze, zdobywając z Maccabi Puchar Izraela. Wraz z Maccabi zdobył go jeszcze trzykrotnie (1965, 1967 i 1970). Trzykrotnie wywalczył mistrzostwo Izraela w latach 1968, 1970 i 1972. W latach 1969 i 1971 sięgnął z Maccabi po Azjatycki Puchar Mistrzów.
W sezonie 1975/1976 występował w Beitarze Jerozolima. W 1976 roku odszedł do Hapoelu Jehud. Grał w nim do końca kariery, czyli do 1982 roku.
Kariera reprezentacyjna.
W reprezentacji Izraela Karako zadebiutował 10 stycznia 1968 roku w przegranym 0:2 towarzyskim meczu z Belgią, rozegranym w Tel Awiwie. W tym samym roku zagrał w jednym meczu Pucharu Azji 1968, z Hongkongiem (6:1). Na tym turnieju Izrael zajął 3. miejsce. W 1968 roku Karako reprezentował Izrael na Igrzyskach Olimpijskich w Meksyku.
W 1970 roku Karako był w kadrze Izraela na Mistrzostwa Świata w Meksyku, jednak nie zagrał na nich w żadnym meczu. Od 1968 do 1972 roku rozegrał w kadrze narodowej 13 meczów.

</doc>
<doc id="2728351" url="https://pl.wikipedia.org/wiki?curid=2728351" title="Googoosh">
Googoosh

Googoosh, właśc. Faegheh Atashin (ur. 5 maja 1950 w Teheranie) – irańska piosenkarka i aktorka. Jest jedną z najbardziej znanych i rozpoznawalnych irańskich piosenkarek, choć również zrobiła karierę jako aktorka, występując w wielu irańskich produkcjach od lat 50. do lat 70. XX wieku. Szczyt jej popularności przypada na końcowe lata 70., jednakże po rewolucji w Iranie w 1979 zaprzestała jakiejkolwiek działalności artystycznej z powodu zakazu występów dla kobiet. Do 2000 mieszkała w Iranie, następnie na emigracji powróciła na scenę i z powodzeniem koncertuje na całym świecie.
Dyskografia.
Albumy studyjne
Albumy wydane po powrocie na scenę

</doc>
<doc id="2728352" url="https://pl.wikipedia.org/wiki?curid=2728352" title="Possowiet domaczewski">
Possowiet domaczewski



</doc>
<doc id="2728354" url="https://pl.wikipedia.org/wiki?curid=2728354" title="Tannat">
Tannat

Tannat – czerwony szczep winorośli, dający bogate w taniny wina o intensywnie czerwonej barwie. Choć największy obszar winnic obsadzonych tannatem znajduje się we Francji, to szczep jest uznawany za narodowy szczep Urugwaju, który też przoduje pod względem wielkości produkcji.
Charakterystyka.
Winorośl podobnych odmian uprawiano w południowo-zachodniej Francji już w czasach rzymskich. Nazwa tannat pojawiła się w piśmiennictwie po raz pierwszy w 1784 roku w opisie upraw w departamencie Gers. Popularność winorośli tannat znacznie wzrosła po wynalezieniu w 1990 roku technologii mikroutleniania, które pozwala na produkcję win pozbawionych nadmiaru garbników, do konsumpcji jako młode.
Opublikowane w 2007 badania zespołu Louisa Bordenave wskazują na bliskie pokrewieństwo między tannatem a szczepami baroque, manseng noir. Wyraźne jest także podobieństwo do odmiany malbec i claverie.
Cylindryczne grona są dość duże i mają intensywny kolor. Odmiana jest plenna, lubi gleby żwirowe i piaszczyste.
Wina wytwarzane z tannat cechują się zauważalną kwasowością, głębokim kolorem i wysoką zawartością garbników, szczególnie przy tradycyjnej metodzie wytwarzania, co z jednej strony sprawia, że wymagają długiego dojrzewania, z drugiej strony zapewnia im długowieczność.
Rozpowszechnienie.
Odmiana prawdopodobnie pochodzi z prowincji Béarn na skraju Pirenejów. Największe uprawy tannat znajdują się na południowym zachodzie terytorium Francji (w 2010 zarejestrowano 2863 ha winnic). Apelacja AOC Madiran słynie z wyrazistych, jednoszczepowych win wytwarzanych właśnie z winorośli tannat. W regionie Cahors tannat jest stosowany jako domieszka wzbogacająca smak dominującego tam szczepu malbec (znanego także jako auxerrois). Inne regiony, w których uprawia się tę odmianę to m.in. Tursan, Côtes de Saint-Mont, Irouléguy, Côtes du Brulhois i Béarn.
W Nowym Świecie tannat jest równie chętnie używany do wyrobu win jednoodmianowych, co do "cuvées", przede wszystkim z merlotem, cabernet sauvignon i cabernet franc, które łagodzą smak tannata i przez to pozwalają na skrócenie dojrzewania. Tannat jest odmianą typową dla Urugwaju (ok.  ha upraw), znaną tam także pod nazwą harriague od pioniera winiarstwa, baskijskiego imigranta Don Pascuala Harriague. Głównymi regionami upraw szczepu są departamenty Canelones, Montevideo, San José i Maldonado.
Winnice o niewielkim znaczeniu znajdują się także w innych krajach Ameryki: Argentynie, Brazylii, Boliwii (w rejonie Santa Cruz), Peru (prowincja Ica) i w USA (Kalifornia).
Odmianę spotyka się także w Australii, Włoszech (Sardynia, Apulia), a także w eksperymentalnych winnicach w Szwajcarii i dziesięciohektarowej parceli w Południowej Afryce.
Wpływ na zdrowie.
Wina produkowane ze szczepu tannat zostały określone w wyniku badań Rogera Cordera, opublikowanych w czasopiśmie „Nature” jako „najzdrowsze”. Tradycyjny sposób wytwarzania wina (fermentacja w obecności skórek i pestek przez 3-4 tygodnie) z winorośli tannat (spotykany w praktyce tylko w niewielkich regionach Gers i Nuoro we Francji oraz na Sardynii) zapewnia szczególnie wysoką aktywnych biologicznie antocyjanów, ważnych w zapobieganiu chorób układu krążenia.
Synonimy.
harriague (w Urugwaju i Argentynie), bordeleza (Kraj Basków), bordelais, moustrou, madiran (od nazwy apelacji), tannat noir.

</doc>
<doc id="2728355" url="https://pl.wikipedia.org/wiki?curid=2728355" title="Wirkator">
Wirkator

Wirkator (ang.: "vircator", "VIRtual CAthode oscillaTOR") – rodzaj lampy elektronowej, umożliwiającej wygenerowanie bardzo krótkiego impulsu mikrofal o olbrzymiej energii. Jest podstawowym elementem konstrukcyjnym e-bomb generujących impuls elektromagnetyczny.
Budowa i zasada działania.
Wirkator został wynaleziony w latach 50. XX wieku na Tomskim Uniwersytecie Technicznym (ZSRR). Jest on mikrofalową lampą elektronową pracującą w układzie triody lub klistronu. Może być wykorzystywany do konstruowania broni opartej na impulsie elektromagnetycznym i nadajników urządzeń transmisji danych w paśmie mikrofalowym.
Podstawowym elementem wirkatora jest znajdujący się w polu magnetycznym rezonator mikrofalowy, do którego pod wpływem impulsu wysokiego napięcia wstrzykiwany jest strumień elektronów o bardzo wysokiej energii. Źródłem wysokiego napięcia może być generator Marxa (w wirkatorach o pracy cyklicznej), magnes poruszający się z dużą prędkością w sąsiedztwie cewki o wielu zwojach lub cewka ściskana gwałtownie w polu magnetycznym (w konstrukcjach broni do jednorazowego użytku do wprawienia w ruch magnesu czy ściskania cewki jest używany ładunek wybuchowy).
Wyjściem wirkatora jest falowód. Szczytowe poziomy mocy osiągają 10 GW, a długość fali mieści się w zakresie mikrofal, od 0,5 GHz do około 30 GHz, choć istnieje możliwość uzyskania użytecznego widma w zakresie promieniowania rentgenowskiego. Fale te mają dużą zdolność niszczenia układów elektronicznych.
E-bomba.
W 2009 roku przeprowadzono w Huntsville (Alabama, USA) testy bomby wytwarzającej impuls elektromagnetyczny opartej na wirkatorze. Bomba ta była w stanie niszczyć urządzenia elektroniczne, nie szkodząc budynkom ani organizmom żywym. Rozmiary pozwalają na wykorzystanie jej w pociskach.

</doc>
<doc id="2728357" url="https://pl.wikipedia.org/wiki?curid=2728357" title="Dławisz okrągłolistny">
Dławisz okrągłolistny

Dławisz okrągłolistny ("Celastrus orbiculatus") – gatunek liściastego pnącza z rodziny dławiszowatych. Naturalnie występuje w południowo-wschodnich Chinach, Japonii oraz na Półwyspie Koreańskim. Gatunek introdukowany został do Stanów Zjednoczonych, gdzie w północno-wschodniej części tego kraju wypiera rodzimego tam dławisza amerykańskiego. Introdukowany został także do różnych krajów europejskich i do Nowej Zelandii. W Polsce jest uprawiany, zdziczały rośnie na rozproszonych stanowiskach, głównie w lubuskim.
Gatunek ujęty jest na liście inwazyjnych gatunków stwarzających zagrożenie dla Unii Europejskiej.
Wymagania i zastosowanie.
Pnącze to uprawia się jako roślinę ozdobną, głównie w odmianach obficie owocujących np. 'Diana', która dla zawiązania owoców potrzebuje jednak obecności w pobliżu okazów odmiany męskiej, mogących ją zapylać. Gatunek jest bardzo tolerancyjny w stosunku do gleby, znosi miejsca zacienione, wykazuje również wysoką mrozoodporność w polskich warunkach.

</doc>
<doc id="2728360" url="https://pl.wikipedia.org/wiki?curid=2728360" title="Herb województwa bialskopodlaskiego">
Herb województwa bialskopodlaskiego

Herb województwa bialskopodlaskiego przedstawiał w polu czerwonym na srebrnym koniu w biegu z rzędem błękitnym rycerza zbrojnego błękitnego z takąż tarczą na ramieniu, na której złoty krzyż patriarszy.
Herb został ustanowiony Rozporządzeniem Nr 5 Wojewody Bialskopodlaskiego z dnia 29 marca 1996 r. w sprawie ustanowienia herbu województwa.

</doc>
<doc id="2728362" url="https://pl.wikipedia.org/wiki?curid=2728362" title="Mohammad Reza Golzar">
Mohammad Reza Golzar

Mohammad Reza Golzar (ur. 28 marca 1975 w Teheranie) – irański aktor i muzyk.

</doc>
<doc id="2728364" url="https://pl.wikipedia.org/wiki?curid=2728364" title="Plaza Fabini">
Plaza Fabini

Plaza Fabini lub Plaza Ing. Juan P. Fabini, znany także jako Plaza del Entrevero - plac w Montevideo, stolicy Urugwaju. Położony jest w "barrio" Centro, przy głównej ulicy miasta Avenida 18 de Julio, pomiędzy Plaza Independecia, a Plaza de Cagancha.
Odchodzi z niego w kierunku północno-wschodnim Avenida del Libertador Brigadier General Juan Antonio Lavalleja, prowadząca do Palacio Legislativo. Ponadto przebiegają tędy mniejsze ulice: "Rio Negro", "Julio Herrera y Orbes" oraz "Colonia".
Plac nosi nazwisko urugwajskiego inżyniera i polityka Juana Pedro Fabiniego.
Nazwa zwyczajowa placu, Plaza del Entrevero, pochodzi od znajdującego się tu pomnika "El Entrevero". Został on wykonany z brązu przez włoskiego rzeźbiarza José Belloniego w 1967 roku.

</doc>
<doc id="2728366" url="https://pl.wikipedia.org/wiki?curid=2728366" title="Matka Boża Gnadenthalska">
Matka Boża Gnadenthalska



</doc>
<doc id="2728368" url="https://pl.wikipedia.org/wiki?curid=2728368" title="Blackburn (Anglia)">
Blackburn (Anglia)



</doc>
<doc id="2728369" url="https://pl.wikipedia.org/wiki?curid=2728369" title="Wojsił">
Wojsił

Wojsił (bułg. "Войсил") – wieś w południowej Bułgarii, w obwodzie Płowdiw, w gminie Marica.

</doc>
<doc id="2728370" url="https://pl.wikipedia.org/wiki?curid=2728370" title="Cypr na Letnich Igrzyskach Olimpijskich 2012">
Cypr na Letnich Igrzyskach Olimpijskich 2012

Cypr na Letnich Igrzyskach Olimpijskich 2012, które odbyły się w Londynie, reprezentowało 13 zawodników.
Był to dziewiąty start reprezentacji Cypru na letnich igrzyskach olimpijskich.

</doc>
<doc id="2728371" url="https://pl.wikipedia.org/wiki?curid=2728371" title="Morris West">
Morris West

Morris Langlo West (ur. 26 kwietnia 1916, zm. 9 października 1999) – australijski powieściopisarz i
dramaturg, znany z powieści "Adwokat diabła" (1959), "Sandały rybaka" (1963) oraz "Klauni Boga" (1981). Jego książki zostały opublikowane w 27 językach i sprzedały się w ponad 60 milionów egzemplarzy na całym świecie. Jego prace najczęściej koncentrowały się na polityce międzynarodowej i roli kościoła katolickiego w sprawach międzynarodowych. Jedno z jego najsłynniejszych dzieł, "Sandały rybaka" (1963), opisuje wybór i karierę słowiańskiego papieża, 15 lat przed historycznym wybraniem Karola Wojtyły na papieża Jana Pawła II.
Życiorys.
Urodził się w Melbourne. Jego rodzicami byli Charles Langlo West i Florence Guilfoyle Hanlon. Miał pięcioro rodzeństwa. Ukończył Christian Brothers (Kongregacja Braci w Chrystusie) College w St Kilda. Ukończył studia na Uniwersytecie w Melbourne w 1937 roku i pracował jako nauczyciel w Nowej Południowej Walii i Tasmanii. Spędził 12 lat w klasztorze Kongregacji Braci w Chrystusie, składając roczne śluby, ale opuścił klasztor w 1941 roku, nie składając ślubów ostatecznych. W tym samym roku ożenił się (to pierwsze małżeństwo nie przetrwało) i zaciągnął się do Royal Australian Air Force (RAAF). Na pewien czas został oddelegowany z RAAF do pracy dla Billy'ego Hughesa, byłego premiera Australii. Po uzyskaniu sławy jako twórca seriali radiowych, wyjechał z Australii w 1955 roku, aby pisać. Mieszkał w Austrii, 10 lat we Włoszech, w Anglii i Stanach Zjednoczonych, w końcu wrócił w 1980 roku do Australii. W tym okresie pracował jako korespondent z Watykanu dla Daily Mail. Jego syn, C. Chris O'Hanlon powiedział, że spędził swoje pierwsze 12 lat życia w 12 różnych krajach.
Z drugą żoną, poślubioną w 1952 Joyce Lawford, miał czworo dzieci, Christophera, Paula, Michael i córkę Melanie.
Twórczość.
Głównym tematem większości prac Westa było zagadnienie: jeśli tak wiele organizacji wykorzystuje skrajną przemoc w złych celach, kiedy i w jakich okolicznościach jest moralnie dopuszczalne aby ich przeciwnicy odpowiedzieli przemocą?
Pisał niemal bez poprawek. Pierwsza wersja jego rękopisów zazwyczaj nie bardzo różniła się od ostatecznej wersji drukowanej.
W 1993 roku ogłosił, że napisał swoją ostatnią książkę, jednak napisał potem kolejne trzy powieści i dwie książki non-fiction.
Morris West zmarł podczas pracy przy biurku przy ostatnich rozdziałach powieści "Ostatnie wyznanie", o procesie i uwięzieniu Giordano Bruno, który został spalony na stosie za herezję w 1600 roku. Bruno był osobą, z którą West dawno sympatyzował, a nawet się identyfikował. W 1969 roku opublikował sztukę "The Heretic" na ten sam temat. Premiera sztuki odbyła się w Londynie w 1970 roku. West zmarł, gdy napisał około połowę tej ostatniej powieści.
Ostatni napisany akapit brzmiał: „"Nie potrafię napisać dzisiaj nic więcej... kto wie, jakie koszmary mogę obudzić"”.
Rodzina Westa zdecydowała się opublikować powieść w 2000 roku, w formie niekompletnej, bez edycji, pozostawiając czytelnikom swobodę wyobrażenia sobie, jak historia może się skończyć.

</doc>
<doc id="2728373" url="https://pl.wikipedia.org/wiki?curid=2728373" title="Szkoła Junkrów Piechoty w Wilnie">
Szkoła Junkrów Piechoty w Wilnie



</doc>
<doc id="2728375" url="https://pl.wikipedia.org/wiki?curid=2728375" title="Bôr">
Bôr

Bôr (też: "Bory", "Bôry"; 1888 m) – szczyt w Niżnych Tatrach na Słowacji.
Położenie.
Leży w zachodniej części Niżnych Tatr, w tzw. Dumbierskich Tatrach, w bocznym ramieniu oddzielającym się w Polanie (1890 m) od głównego grzbietu niżnotatrzańskiego. Grzbiet ten biegnie w kierunku północnym poprzez szczyty Zákľuky (1915 m) i Bôr i rozdzielając górne części dolin: Demianowskiej na wschodzie i Krzyskiej na zachodzie. Wierzchołek Bôru leży ok. 2 km na północ od szczytu Polany. Jest zwornikiem; na jego wierzchołku grzbiet rozdziela się na dwa ramiona obejmujące dolinę Mošnica będącą odnogą Doliny Krzyskiej.
Geologia, morfologia.
Masyw Bôru, podobnie jak i cały główny grzbiet Dumbierskich Tatr budują granity typu „dumbierskiego”. Ze względu na dużą odporność tych skał masyw ma obłe kształty, o wyrównanym przebiegu linii grzbietowej oraz dość łagodnie urzeźbionych stokach. Tym niemniej na grzbiecie w wielu miejscach występują grupy skał, a na zboczach liczne żlebki. U podnóży masywu niewielkie kociołki i nisze niwalne są pozostałością dawnego zlodowacenia.
Ślady dawnego górnictwa.
Stoki Bôru – zwłaszcza od strony Doliny Krzyskiej – były w XVII i XVIII w. terenem intensywnej eksploatacji górniczej. Hałdy skały płonnej, pozostałe po wydobyciu rudy żelaza, są rozpoznawalne w wielu miejscach do dziś. Z okresem tym wiąże się dawna ludowa nazwa góry: "Halny" (na starszych mapach: "Borhalmi").
Ochrona przyrody.
Bôr leży na obszarze Parku Narodowego Niżne Tatry. Jego stoki aż po główny grzbiet są jedną z głównych ostoi kozic w Niżnych Tatrach.
Turystyka.
Przez szczyt Bôru, grzbietem wspomnianego ramienia, prowadzi znakowany kolorem żółtym szlak turystyczny z Doliny Demianowskiej na Polanę. Z uwagi na wymogi ochrony przyrody (ostoja kozic) szlak ten jest corocznie zamykany od 16 października do 30 czerwca.

</doc>
<doc id="2728376" url="https://pl.wikipedia.org/wiki?curid=2728376" title="Zwiastowanie (fresk Giotta)">
Zwiastowanie (fresk Giotta)

Zwiastowanie – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa.
Obraz przedstawia scenę z Nowego Testamentu opisaną jedynie w kanonicznej Ewangelii Łukasza. Scena składa się z dwóch rozdzielonych fresków umieszczonych po obu stronach łuku nad ołtarzem. Giotto stworzył tu fałszywe nisze, imitujące wnętrze, w których znajduje się Archanioł i Maria. Wiszące balkony namalowane w skrócie, wiszące zasłony na drążku tworzą perspektywę i wrażenie głębi. Przedstawiony Anioł (po lewej) i Maria (po prawej stronie) klęczą i są skierowani naprzeciw siebie. Dzielący ich dystans przybliża kontakt wzrokowy.
Giotto przedstawiając postacie z profilu, namalował złote aureole w kształcie owalu, co było nowością w sztuce sakralnej.

</doc>
<doc id="2728378" url="https://pl.wikipedia.org/wiki?curid=2728378" title="Sylwester Janiszewski">
Sylwester Janiszewski

Sylwester Janiszewski (ur. 24 stycznia 1988 w Słubicach) – polski kolarz przełajowy, a następnie szosowy. Medalista mistrzostw Polski, reprezentant Polski w kategorii U23.
Kariera sportowa.
Karierę rozpoczął od kolarstwa przełajowego. Startował w barwach klubu LUKS Bizon Bieganów, gdzie jego trenerem był Andrzej Bycka. W 2006 zajął 10. miejsce w mistrzostwach świata w przełajach w kategorii juniorów oraz został wicemistrzem Polski juniorów w tej samej dyscyplinie sportu. W 2007 został przełajowym wicemistrzem Polski w kategorii U23, a wyścigu mistrzostw świata w tej samej kategorii wiekowej nie ukończył.
W latach 2008-2009 był zawodnikiem Legii Warszawa. W 2008 sięgnął po brązowy medal mistrzostw Polski w przełajach w kategorii U23. Startował także w mistrzostwach świata w przełajach, zajmując 31. miejsce w kategorii U23. W 2009 zdobył kolejny brązowy medal mistrzostw Polski w przełajach w kategorii U23, a w mistrzostwach świata zajął 26. miejsce w tej samej kategorii wiekowej. W tym samym roku wystąpił także w indywidualnym wyścigu szosowym mistrzostw świata w kategorii U23, ale go nie ukończył.
Od 2010 do 2012 jeździł w barwach CCC Polsat Polkowice. W 2010 wystąpił ponownie w indywidualnym wyścigu szosowym mistrzostw świata w kategorii U23, zajmując 17. miejsce. Jego największym sukcesem w karierze szosowej jest brązowy medal mistrzostw Polski w indywidualnym wyścigu szosowym ze startu wspólnego (2012) oraz zwycięstwo w Pucharze Uzdrowisk Karpackich (2012).
W 2012 zwyciężył także w Memoriale Henryka Łasaka (2012), ale został pozbawiony zwycięstwa po pozytywnym wyniku kontroli dopingowej. Od sierpnia 2012 do końca sezonu 2014 był zawieszony za stosowanie niedozwolonych środków dopingujących.
Osiągnięcia.
Kolarstwo szosowe.
Opracowano na podstawie:

</doc>
<doc id="2728382" url="https://pl.wikipedia.org/wiki?curid=2728382" title="Soraya Ghassemi">
Soraya Ghassemi

Soraya Ghassemi (ur. 19 grudnia 1940 w Teheranie) – irańska aktorka.

</doc>
<doc id="2728384" url="https://pl.wikipedia.org/wiki?curid=2728384" title="Sielsowiet czarnawczycki">
Sielsowiet czarnawczycki



</doc>
<doc id="2728385" url="https://pl.wikipedia.org/wiki?curid=2728385" title="Masha Gessen">
Masha Gessen

Masha Gessen (ur. jako Maria Aleksandrowna Gessen, , 13 stycznia 1967 w Moskwie) – amerykańsko-rosyjska dziennikarka pochodzenia żydowskiego, autorka książek o tematyce społeczno-politycznej, działa na rzecz praw osób LGBT.
Przez kilka miesięcy w roku 2012 była redaktorką naczelną rosyjskiego miesięcznika "Wokrug Swieta", od 2017 pracuje w tygodniku The New Yorker. Mieszka w Nowym Jorku wraz z poślubioną w USA rosyjską działaczką na rzecz praw mniejszości seksualnych. Posiada obywatelstwo rosyjskie i amerykańskie.
Jest osobą niebinarną, określa siebie używając neutralnego płciowo zaimka „they”.

</doc>
<doc id="2728387" url="https://pl.wikipedia.org/wiki?curid=2728387" title="Kozłowicze (sielsowiet czarnawczycki)">
Kozłowicze (sielsowiet czarnawczycki)



</doc>
<doc id="2728394" url="https://pl.wikipedia.org/wiki?curid=2728394" title="Teodor Ziomek">
Teodor Ziomek

Teodor Ziomek (ur. 1874 w Skierniewicach, zm. 1937 w Warszawie) – polski malarz.
Uczęszczał do Szkoły Rysunkowej w Warszawie, jego wykładowcami byli Wojciech Gerson i Adam Badowski, po jej ukończeniu w 1897 naukę kontynuował na Akademii Sztuk Pięknych w Krakowie pod kierunkiem Leona Wyczółkowskiego. Już w czasie krakowskich studiów brał udział w wystawach (m.in. 1897, 1899), na których jego prace były wielokrotnie nagradzane. Do Warszawy powrócił w 1905, ale często podróżował po kraju i Europie aby malować. Należał do Towarzystwa Artystów Polskich „Sztuka” oraz działającego od 1908 do 1919 w Warszawie Stowarzyszenia Artystów Odłam. Ponadto należał lub współpracował ze stowarzyszeniami Pro Arte, Mazovia i Kołem Marynistów Polskich. Wielokrotnie wystawiał swoje prace m.in. 1905, 1911, 1928, 1929. Od 1908 przez dziewięć lat stale współpracował jako ilustrator z miesięcznikiem literacko-artystycznym „Sfinks”. 
31 stycznia 1937 został pochowany na cmentarzu Powązkowskim (kwatera 284 wprost-5-4).
Obrazy Teodora Ziomka przedstawiają pejzaże ziem polskich, często zamglone w czym można poznać szkołę Jana Stanisławskiego. Malarz często udawał się w plener nad Bałtyk i Morze Czarne, gdzie malował wybrzeże i sceny rodzajowe związane z tematyką marynistyczną. Obszerny dorobek znajduje się w kolekcjach polskich muzeów, a także w zbiorach prywatnych.
Zabójstwo prezydenta Rzeczypospolitej Polskiej Gabriela Narutowicza, które miało miejsce w gmachu Towarzystwa Zachęty Sztuk Pięknych w Warszawie 16 grudnia 1922 wydarzyło się w momencie, gdy prezydent stał przed obrazem Teodora Ziomka "Szron".

</doc>
<doc id="2728395" url="https://pl.wikipedia.org/wiki?curid=2728395" title="Ivan Bodin">
Ivan Bodin

Erik Ivan Bodin (ur. 20 lipca 1923 w Sundsvall, zm. 29 sierpnia 1991) – szwedzki piłkarz występujący podczas kariery obrońcy. Brązowy medalista mistrzostw świata w 1950.
Kariera klubowa.
Ivan Bodin piłkarską karierę rozpoczął w Mälarhöjdens IK. W latach 1948–1955 był zawodnikiem AIK Fotboll. Z AIK dwukrotnie zdobył Puchar Szwecji w 1949 i 1950.
Kariera reprezentacyjna.
Jedyny raz w reprezentacji Szwecji Bodin wystąpił 2 września 1951 w wygranym 3-2 spotkaniu Pucharu Nordyckiego z Finlandią. Rok wcześniej był w kadrze na mistrzostwa świata.

</doc>
<doc id="2728396" url="https://pl.wikipedia.org/wiki?curid=2728396" title="Hazlul ibn Abd al-Aziz Al Su’ud">
Hazlul ibn Abd al-Aziz Al Su’ud

Hazlul ibn Abd al-Aziz Al Su’ud (ur. 1942, zm. 29 września 2012) – saudyjski książę.
Był jednym z synów króla Abd al-Aziza ibn Su’uda. Pełnił funkcję prezesa klubu al-Hilal. Wchodził w skład ciała odpowiedzialnego za ustalanie kształtu linii sukcesji tronu. W 2009 roku wskazywano go jako jednego z możliwych następców króla Abd Allaha. W 2012 roku wskazywano go jako jednego z kandydatów na następcę króla Salmana.

</doc>
<doc id="2728397" url="https://pl.wikipedia.org/wiki?curid=2728397" title="Wystawa sztuki zwyrodniałej">
Wystawa sztuki zwyrodniałej



</doc>
<doc id="2728398" url="https://pl.wikipedia.org/wiki?curid=2728398" title="María Climet Mateu">
María Climet Mateu



</doc>
<doc id="2728399" url="https://pl.wikipedia.org/wiki?curid=2728399" title="Sielsowiet łyszczycki">
Sielsowiet łyszczycki



</doc>
<doc id="2728400" url="https://pl.wikipedia.org/wiki?curid=2728400" title="Kolos (obraz Francisca Goi)">
Kolos (obraz Francisca Goi)

Kolos znany też jako Olbrzym lub Panika () – obraz olejny autorstwa hiszpańskiego malarza Francisca Goi powstały około 1808–1812 lub 1818–1825.
Interpretacja tego enigmatycznego dzieła, które przedstawia siejącego panikę olbrzyma, stała się wyzwaniem dla krytyków sztuki. Analizowano je biorąc pod uwagę tło historyczne, źródła literackie epoki oraz zainteresowanie Goi postacią olbrzyma. Zupełnie odmienne, a często nawet przeciwstawne interpretacje tego dzieła wydają się równie trafne. W większości interpretacji proponowanych dla tego obrazu, zwłaszcza dla samej postaci olbrzyma, dominuje idea, że jest on alegorią okropności wojny; wizją terroru i chaosu, które niesie ze sobą konflikt zbrojny. Obraz stał się emblematycznym dziełem hiszpańskiej wojny niepodległościowej i prawdopodobnie powstał w okresie jej trwania.
Od 1931 obraz znajduje się w zbiorach Muzeum Prado. Od 2008 roku autorstwo Goi było otwarcie kwestionowane przez niektórych historyków sztuki związanych z Muzeum Prado. Wywołana przez madryckie muzeum debata o międzynarodowym zasięgu podzieliła znawców w temacie Goi i wywołała antagonistyczne reakcje. Prado skatalogowało obraz jako dzieło naśladowcy malarza, jednak w 2021 przywróciło atrybucję Goi.
Okoliczności powstania.
Data powstania obrazu nie jest znana, najprawdopodobniej został namalowany w czasie hiszpańskiej wojny niepodległościowej toczonej w latach 1808–1814. Został wymieniony jako pozycja nr 18 w inwentarzu dzieł Goi sporządzonym przez artystę i jego syna w 1812 po śmierci żony malarza, Josefy Bayeu. Data ta określa jednocześnie "terminus ante quem" powstania obrazu. Znak „X. 18” (X oznaczał dzieła, które po podziale majątku przypadły Javierowi Goi) jest widoczny w lewym dolnym rogu na starszych fotografiach obrazu, np. tej z 1930 roku, kiedy włączono go do kolekcji Prado. Oprócz tytułu "Olbrzym" (hiszp. "Un gigante"), inwentarz nie zawiera innych opisujących go szczegółów.
W tym okresie europejska scena polityczna była zdominowana przez militarne podboje Napoleona Bonapartego. Ponieważ Hiszpania kontrolowała dostęp do Morza Śródziemnego, stała się strategicznym celem dla Francji. Panujący w Hiszpanii Karol IV był na arenie międzynarodowej postrzegany jako nieudolny władca, a jego pozycja była zagrożona przez probrytyjskiego następcę, księcia Ferdynanda. Napoleon wykorzystał naiwność Karola IV i zaproponował wspólny podbój i rozbiór terytorium Portugalii, podczas gdy prawdziwym celem było wprowadzenie wojsk francuskich na teren Hiszpanii i przejęcie władzy w kraju. Pod pozorem wzmocnienia hiszpańskiej armii 23 000 francuskich żołnierzy wkroczyło do Hiszpanii w listopadzie 1807. Karol IV został zmuszony do abdykacji na rzecz syna. Ferdynand VII objął tron licząc na protekcję Napoleona, ale ten zmusił Burbonów do opuszczenia kraju i rezygnacji z tronu na rzecz swojego brata Józefa.
Wojska Napoleona najechały Hiszpanię i dopuszczały się wszelkiego rodzaju zbrodni. Masakry, zniszczenia i grabieże zostały przez Goyę zilustrowane na rycinach "Okropności wojny". Malarz był świadkiem brutalnego podporządkowania hiszpańskiej ludności przez francuskie wojsko, świadczy o tym komentarz do ryciny nr 44 "Ja to widziałem". "Kolos" często uznawany jest za symbol tej wojny i hiszpańskiego oporu.
Podobnie jak inni hiszpańscy liberałowie Goya znalazł się w trudnej sytuacji w obliczu francuskiej inwazji. Początkowo wspierał ideały francuskiej rewolucji wierząc, że oświeceniowe idee uwolnią Hiszpanię od feudalizmu i zaszczepią w niej demokrację. Jednak kultura Goi i jego przynależność do kręgu oświeconych reformatorów zwróciły się przeciwko niemu. Napiętnowany jako "afrancesado" (sfrancuziały), podejrzany o zdradę, bezradnie obserwował upadek swojej ojczyzny i osobistych przekonań. Możliwe, że przeżywał kryzys tożsamości, co wraz z izolacją spowodowaną głuchotą wpłynęło na ostatnią fazę jego twórczości: gorzką, pesymistyczną i mroczną. Strach i niechęć do Ferdynanda VII przyczyniły się do jego odejścia z dworu i późniejszej emigracji do Francji.
Opis obrazu.
Na kompozycję obrazu składają się trzy plany: pierwszy to ciemne niebo, na którego tle widać głowę olbrzyma, drugi to jaśniejsza środkowa część z błękitno-różowym niebem i chmurami spowijającymi jego korpus, a trzeci to znajdująca się w dole obrazu dolina z uciekającymi ludźmi. Chmury lub mgła stanowią przejście między fantastyczną a realistyczną częścią obrazu. Kompozycja ma wiele kierunków, co dodatkowo podkreśla przedstawiony chaos i panikę. Centralna część obrazu przedstawia sylwetkę potężnego olbrzyma, który otoczony chmurami wyłania się znad gór. Nagi olbrzym kroczy odwrócony plecami do doliny, ze wzniesioną w gniewie pięścią i zamkniętymi oczyma, przez co wydaje się przyjmować groźną, waleczną posturę. Padają na niego promienie słońca, które wznosi się za górami otaczającymi doliny. Z majestatycznym i groźnym olbrzymem kontrastuje tłum maleńkich postaci rozproszonych w ciemnej dolinie, to ludzie i zwierzęta w panice uciekają przed kolosem, rozbiegając się w różnych kierunkach. Ludzie uciekają w jedną stronę (w kierunku lewego dolnego rogu obrazu, niemal wylewając się z jego ram), a przestraszone bydło w drugą. Jedynie osioł osłupiały stoi w miejscu, co może oznaczać kompletny brak zrozumienia dla wojny. Nacisk położony jest na kwestie emocjonalne – wszechobecny strach, panikę oraz chaotyczną ucieczkę – co wpisuje się w estetykę preromantyzmu.
Interpretacja.
Jakakolwiek jest jego interpretacja, "Kolos" jest dziełem przełomowym, w którym alegoria nie ma charakteru upamiętniającego. We wcześniejszych dziełach Goi przedstawianym symbolem była praca, historia czy inne idee np. "Alegoria Madrytu", "Hiszpania, Czas i Historia". "Kolos" uosabia współczesne wydarzenia i obawy, przepełniony emocjami i nawiązaniem do kondycji ludzkiej. Możliwe, że "Kolos" stanowił parę z zaginionym obrazem "Orzeł" o zbliżonych wymiarach, który również łączył elementy alegoryczne i naturalistyczne.
Nigel Glendinning uważa, że olbrzym uosabia obrońcę i protektora Hiszpanii. Jego interpretacja, szeroko akceptowana przez współczesnych historyków, opiera się na założeniu, że Goya znał opublikowany w 1810 roku patriotyczny wiersz Juana Bautisty Arriazy pt. "Proroctwo Pirenejów". W wersach 25–36 wiersza mowa jest o olbrzymie symbolizującym naród hiszpański powstającym znad Pirenejów – łańcucha górskiego rozgraniczającego Hiszpanię i Francję – aby oprzeć się inwazji napoleońskiej i uratować królestwo Hiszpanii. Podobnie jak w wierszu Bautisty Arriazy, także na obrazie, w przytłumionym świetle sugerującym zmierzch wyróżniają się chmury, które opasają olbrzyma. Kolos zmierza do walki sam, bez broni, jedynie z gołymi pięściami, co wskazuje na heroiczny charakter hiszpańskiego oporu. Trudno jest interpretować kierunek, w którym się udaje (jeśli przyjąć, że się w ogóle porusza). Nie wydaje się ścigać uciekających ludzi, odwraca się do nich plecami, zwracając się ku niewidzialnemu wrogowi. Możliwe, że pejzaż górski ukrywa nadciągające z drugiej strony obce wojska.
Alegoryczna postać nagiego olbrzyma była dobrze znana hiszpańskiej publiczności z literatury, pojawia się w dziełach Manuela José Quintany (1772–1857), Cristóbala de Beñi (1777–1833) i Francisca Martíneza de la Rosy (1787–1862). Już wcześniej olbrzym symbolizował zaciekłość i odwagę narodu hiszpańskiego w obliczu najazdów Gotów lub Maurów. W dziełach z czasów wojny niepodległościowej przedstawiał wielkich dowódców, którym udało się pokonać wrogów Hiszpanii w heroicznych bitwach z przeszłości. Takie alegorie obfitowały w popularnych patriotycznych wierszach wydanych ok. 1808 roku. W hiszpańskiej tradycji olbrzym jest wyobrażeniem mitologicznego Saturna, którego uważano za ojca artystów, odpowiedzialnego za ich melancholijny charakter.
Inną możliwą interpretacją jest przedstawienie w postaci olbrzyma króla Ferdynanda VII, wskazujące na ignorancję i brak kompetencji władcy. Góry podkreślają jego wyniosłość, a nieruchomy osioł symbolizuje popadłą w zastój arystokrację wspierającą monarchię absolutną. Być może to nawet sama Hiszpania, która wycofuje się i odwraca od swojej przyszłości, wyczerpana walką i strachem przed postępem, który pochodzi z zewnątrz i który jest również przyczyną jej własnej śmierci.
Olbrzym może także symbolizować Napoleona, przed którym Hiszpanie uciekają w panice. Uosabiano go także z mitycznym Herkulesem, który w hiszpańskiej tradycji jest symbolem monarchii, a na obrazie jest wyrazem siły i oporu wobec inwazji. Kolosem nazywano także w pejoratywnym znaczeniu wpływowego polityka Manuela Godoya oraz Inkwizycję.
Technika.
Technika i styl malarski przypominają "czarne obrazy" Goi. Dominuje czerń, gama barw jest zredukowana dla ogólnego efektu ciemności i trwogi. W tłumie postaci paleta jest zróżnicowana, z akcentami czerwieni, żółci, zieleni, błękitu i złota, które migoczą między czernią oraz w odbiciach słońca we mgle, w postaci niebieskich i szarawych przetarć. Za pomocą plam ochry malarz modeluje napięte mięśnie ramienia, torsu oraz głowę. Pociągnięcia pędzlem są szybkie i energiczne, podobnie jak zdecydowane i precyzyjne ruchy nakładające farbę szpachelką. Szerokie pociągnięcia pędzlem z dużą ilością farby są widoczne np. na głowie olbrzyma. Użycie poziomych płaszczyzn światła i cienia w dolnej kompozycji nadaje jej głębi. W przypadku olbrzyma, ten sam zabieg – lecz w pionie – podkreśla jego monumentalny rozmiar i nadaje mu autentyczność.
Źródłem inspiracji dla sylwetki olbrzyma mógł być Herakles Farnezyjski, rzeźba, którą Goya widział podczas pobytu w Rzymie, w latach 1769–1771. Malarz studiował dzieło z różnych perspektyw, jego rysunki znajdują się na kilku stronach szkicownika "cuaderno italiano". W Madrycie miał także do dyspozycji ryciny wykonane na podstawie rzeźby, zwłaszcza autorstwa Hendricka Goltziusa (1558–1617), rozpowszechnione w Europie. Badania rentgenowskie obrazu wykazały, że Goya dokonał kilku zmian w kompozycji. Pierwotnie olbrzym stał przodem do widza, z lewym ramieniem opartym na biodrze, w postawie podobnej do Heraklesa Farnezyjskiego. Ta pozycja przypomina również Herkulesa Francisca de Zurbarána z Pałacu Buen Retiro w Madrycie. Ostateczna postura olbrzyma jest bardziej majestatyczna i tajemnicza. W dolnej części po prawej stronie, gdzie widoczne są gęste zarośla, wcześniej był nagi, zaśnieżony teren, być może bardziej zbliżony do krajobrazu Pirenejów.
Obraz jest też powiązany z akwatintą "Siedzący olbrzym" datowanym na lata 1808–1818, gdzie ta sama postać pojawia się siedząca i odwrócona plecami. Ponadto analogiczną do "Kolosa" figurę wykonał Johann Heinrich Füssli ("Polifem oszukany przez Odyseusza", 1803), choć w tym przypadku mamy do czynienia ze słabą, przygnębioną postacią. Analogiczna pionowa kompozycja z podziałem na plany i rozproszonymi ludźmi w dolnej części obrazu znajduje się na obrazie Goi pt. "Balon".
Atrybucja.
Tradycyjnie obraz jest przypisywany Goi, jego autorstwo nie było kwestionowane do 2001, kiedy Manuela Mena, dyrektorka działu konserwacji zabytków XVIII-wiecznych Muzeum Prado i brytyjska historyczka sztuki Juliet Wilson Bareau podały w wątpliwość atrybucję "Kolosa" i "Mleczarki z Bordeaux". Te spostrzeżenia spotkały się ze sprzeciwem i krytyką ze strony innych historyków sztuki i specjalistów w dziedzinie życia i twórczości Goi, takich jak: Nigel Glendinning, Juan Carlos Ruiz Souza, Valeriano Bozal, Fernando Marías Franco, Fernando Checa, Antonio Bonet Correa, José Milicua i Jesusa Vega. W polemice na łamach dziennika „ABC” oraz innych publikacji i czasopism o sztuce, historycy zarzucali Menie i Wilson Bareau kierowanie się intuicją przy braku konkretnych argumentów i wyczerpujących badań. Debata była kontynuowana, aż w czerwcu 2008 Muzeum Prado wydało oficjalny komunikat prasowy w dzienniku „ABC”, w którym Manuela Mena stwierdziła „z niemal całkowitą pewnością”, że "Kolos" jest dziełem malarza Asensia Julià, ucznia i przyjaciela Goi. "Kolos" został wykluczony z organizowanej w tym samym roku w Prado wystawy "Goya en tiempos de guerra" (Goya w czasach wojny). 
Argumentami muzeum były m.in. błędy w perspektywie "Kolosa", których ich zdaniem nie dopuściłby się Goya oraz grube pociągnięcia pędzlem w anatomii olbrzyma, podczas gdy Goya zazwyczaj malował z dbałością o szczegóły anatomiczne. Inne nieścisłości to jeździec spadający z konia w pozycji, która przeczy prawom fizyki oraz rozmyte kontury krajobrazu otaczającego olbrzyma, podczas gdy styl Goi (np. w pejzażach na projektach do tapiserii) był bardziej drobiazgowy. Radiografie obrazu ujawniły liczne poprawki, nietypowe dla Goi, którego proces twórczy był bardziej zdeterminowany. Kluczowym argumentem miała być obecność rzekomych inicjałów A.J. (w kaligrafii z epoki) w lewym dolnym rogu obrazu, które miały wskazywać na malarza Asensia Julià jako autora. Konkluzje Meny poparł Francisco Calvo Serraller uznając obraz za namalowany w stylu Goi.
W opozycji nadal pozostawał Nigel Glendinning, angielski iberysta i ekspert w temacie twórczości Goi, i inni historycy. W lipcu 2008 Glendinning po raz kolejny sprzeciwił się stanowisku Prado sugerując, że muzeum pochopnie zaakceptowało wnioski wyciągnięte bez wyczerpujących badań. Odrzucił możliwość autorstwa Juliá tłumacząc, że argumenty Manueli Meny są zbyt subiektywne i nie opierają się na metodach badawczych właściwych dla historii sztuki. W dzienniku „ABC” odpowiedział na wszystkie argumenty muzeum, zwłaszcza ten dotyczący znajdujących się na obrazie rzekomych inicjałów A.J., które konserwatorka przypisała Asensiowi Julià. Glendinning przedstawił dawną fotografię obrazu, na której według niego widać, że A i J to nie litery, lecz cyfry 1 i 7 (lub niedomknięte 8), obok których widać również możliwy zarys cyfry 6. Razem tworzą one liczbę 176 lub 18, którą Glendinning uważa za numer katalogowy, obecny również na innych dziełach Goi. Numer ten miał zostać naniesiony na płótno przy okazji inwentaryzacji, którą przeprowadził Goya ze swoim synem Javierem w 1812, po śmierci żony artysty Josefy Bayeu. Ponadto współcześni Goi malarze składali na obrazach swój podpis, a nie inicjały. Jesusa Vega i Jonathan Brown zwracają uwagę, że nie przestudiowano dzieł Asensia Juliá w celu poparcia tej atrybucji. Matías Díaz Padrón dodaje, że znanych jest co najmniej trzech uczniów Goi, którzy tworzyli dzieła o znacznie wyższej jakości niż Asensio Juliá.
Glendinning uważa również, że porównywanie konturów pejzażu "Kolosa" z Pirenejami na projektach tapiserii wykonanych przez Goyę jest niewłaściwe. Malowidła, które służyły za wzór dla królewskich warsztatów tkackich były wykonywane ze specjalną dbałością o szczegóły i kontury, która nie była konieczna w przypadku dzieł malarskich o innym przeznaczeniu. Poza tym Goya nigdy nie widział Pirenejów; pejzaż z "Kolosa" jest raczej bliższy łańcuchom górskim Aragonii, z której pochodził malarz i gdzie przebywał w okresie hiszpańskiej wojny niepodległościowej. Oglądając madrycki pejzaż obrazu "Szarża mameluków przy Puerta del Sol" widać, że malarz nie oddał wiernie krajobrazu, który znał doskonale. Glendinning uważa, że znajomość anatomii nie była u Goi tak perfekcyjna, jak podaje Manuela Mena. Artyście zdarzały się błędy np. w oddawaniu muskulatury, do której nie przywiązywał tak dużej uwagi. Amerykańska historyczka Barbara Rose dodaje, że Goya był bardziej ekspresjonistyczny niż dokładny w przedstawieniu ludzkiej postaci i prawdopodobnie nikt nie pozował do "Kolosa", który powstał z wyobraźni. To samo dotyczy przedstawionych na obrazie zwierząt. Według Glendinninga ważniejsze jest to, że biegną one w innym kierunku niż ludzie oraz chaos i przerażenie, którego są częścią, a nie szczegóły ich anatomii. Jonathan Brown krytykował, że Manuela Mena porównywała "Kolosa" do obrazów powstałych na zlecenie i dla królewskiego dworu, zamiast tych, które Goya namalował dla siebie, charakteryzujących się swobodnym stylem i techniką.
Glendinning zaznacza również, że Goya namalował inną alegorię wojny tych samych rozmiarów, aby zmobilizować Hiszpanów przeciwko inwazji napoleońskiej. Zaginiony obraz pt. "Orzeł" należał do syna Goi i przedstawiał ludzi uciekających przed orłem. Dzieło to dowodzi, że artysta malował alegoryczne obrazy o tematyce zbliżonej do "Kolosa".
Jesusa Vega, historyczka sztuki z Uniwersytetu Complutense w Madrycie opublikowała artykuł zatytułowany "El Coloso es de Francisco de Goya" ("Kolos" jest Francisca Goi), w którym wyraziła obawę, że negując autorstwo Goi, Prado odbiera artyście prawo do tworzenia nowych technik malarskich, zmiany stylu i realizowania nowych tematów. Uważa, że tematyka, kompozycja i klimat "Kolosa" komponują się z innymi dziełami Goi z okresu hiszpańskiej wojny niepodległościowej i przywodzą na myśl późniejszy cykl "czarnych obrazów". Przypomina również, że przeprowadzone badania pigmentów i płótna obrazu wskazują na okres twórczości Goi.
Vega potwierdza, że w lewym dolnym rogu obrazu znajdują się cyfry z inwentarza naniesione najprawdopodobniej przez artystę. Według Vegi jest to liczba 18 – wyraźne 1 i „niedomknięta” na górze ósemka, podobna do innych ósemek Goi, np. tej na rycinie nr. 18 z serii "Tauromachia". Ten fragment obrazu jest najbardziej zniszczony, Vega uważa, że XIX-wieczny restaurator dzieła Vicente Poleró próbował odsłonić znajdujący się poniżej podpis artysty, co mu się jednak nie udało, a w konsekwencji cyfry stały się nieczytelne. Zaznacza również, że Goya nie kopiowałby pomysłu innego malarza, gdyż cechowała go oryginalność w doborze tematu, w przeciwieństwie do Asensia Julià.
Vega wskazuje także widoczny dialog pomiędzy olejnym "Kolosem" a ryciną o tym samym tytule, powstałą kilka lat później. Widzimy na niej nagiego olbrzyma siedzącego być może nad brzegiem morza; odwrócony plecami w zamyśleniu spogląda na księżyc. Widoczne jest wyraźne podobieństwo w przedstawieniu obu postaci. Około 1818 Goya ukrył tę rycinę w zamurowanej szafce w Domu Głuchego, razem z dokumentami innymi rycinami i "Portretem Rity Luny". Data ukrycia sugeruje kontekst polityczny ryciny, związanej prawdopodobnie z trudnym okresem restauracji Ferdynanda VII i prześladowań liberałów.
W styczniu 2009 Prado wydało orzeczenie, w którym stwierdzono, że "Kolos" jest dziełem jednego z uczniów lub naśladowców Goi, możliwe, że był to Asensio Julià, jednak nie ma na to wystarczających dowodów. Przeciwnicy tego oświadczenia (m.in. historyk sztuki José Manuel Pita Andrade) zaapelowali, aby obraz dalej był wystawiany i aby znajdował się w salach poświęconych Goi. W marcu 2009, Glendinning i Vega opublikowali wspólny artykuł zatytułowany "¿Un fracasado intento de descatalogar El coloso por el Museo del Prado?" (Nieudana próba wykluczenia "Kolosa" przez Muzeum Prado?), w którym dobitnie krytykują metodologię i argumenty Manueli Meny oraz postawę muzeum. W lipcu 2009 liczne uniwersytety hiszpańskie i eksperci w temacie Goi wystosowali manifest popierający opinie Nigela Glendinninga oraz autorstwo Goi.
W lipcu 2021 Prado prezentując reorganizację sal sztuki XIX-wiecznej, ogłosiło przywrócenie atrybucji "Kolosa" Franciscowi Goi.
Proweniencja.
Obraz trafił do zbiorów Muzeum Prado w 1931 roku, jako jedna z wielu pozycji w kolekcji dzieł sztuki przekazanych testamentem Pedra Fernándeza Durána y Bernalda de Quirósa (1846–1930), syna markizów de Perales i de Tolosa. Najstarsze znane źródło, które wymienia "Kolosa" jako dzieło Goi to inwentarz wykonany przez artystę i jego syna w 1812 roku po śmierci żony malarza. Inwentarz został opublikowany w 1946 przez Francisca Javiera Sáncheza Cantóna. Figuruje w nim obraz zatytułowany "Un gigante" ("Olbrzym"), który wymiarami odpowiada "Kolosowi". Obraz jest oznaczony literą X (od imienia Xaviera Goi, syna artysty) i numerem 18.
Odziedziczony przez Javiera Goyę obraz przeszedł do rodziny Fernández Durán, która znała malarza osobiście. Goya wykonał kilka portretów członków tej rodziny (m.in. "Miguel Fernández Durán, markiz de Tolosa"), z których jeden był profesorem sztuki na Akademii św. Ferdynanda w tym samym czasie co Goya. Obraz otrzymał Miguel Fernández Durán Fernández de Pinedo y Bizarrón markiz de Perales del Río (1751–1831). Dzieło jest również wymienione jako „Profetyczna alegoria okropności wojny niepodległościowej. Oryginał Goi, wymiary 1,15 × 1,[0]3 i wartość 1500 peset)” w testamencie synowej Miguela, Franciski de Paula Bernaldo de Quirós, markizy de Perales y Tolosa. Testament pochodzi z 1874 roku, a Francisca była matką lub babką Pedra Fernándeza Durána, który odziedziczył obraz, a następnie w 1923 roku zapisał w spadku (wraz z wieloma innymi obrazami i dziełami sztuki) Muzeum Prado, które przejęło go 2 września 1930 roku.

</doc>
<doc id="2728401" url="https://pl.wikipedia.org/wiki?curid=2728401" title="Sielsowiet herszoński">
Sielsowiet herszoński



</doc>
<doc id="2728405" url="https://pl.wikipedia.org/wiki?curid=2728405" title="Arroyo Solís Grande">
Arroyo Solís Grande

Arroyo Solís lub Arroyo Solís Grande – rzeka w Urugwaju w Ameryce Południowej.
Ma swoje źródła w pobliżu Puma, w departamencie Lavalleja, skąd płynie na południe, mijając miejscowość Solís de Mataojo. Dalej płynie wzdłuż granicy departamentów Canelones i Maldonado. Uchodzi do estuarium La Platy pomiędzy miejscowościami Jaureguiberry i Solís.

</doc>
<doc id="2728406" url="https://pl.wikipedia.org/wiki?curid=2728406" title="Sielsowiet stradecki">
Sielsowiet stradecki



</doc>
<doc id="2728409" url="https://pl.wikipedia.org/wiki?curid=2728409" title="Arne Månsson">
Arne Månsson

Arne Månsson (ur. 11 listopada 1925 - zm. 2003) – szwedzki piłkarz występujący podczas kariery obrońcy. Brązowy medalista MŚ 1950.
Kariera klubowa.
Arne Månsson piłkarską karierę rozpoczął w Malmö FF w 1944. Z Malmö FF pięciokrotnie zdobył mistrzostwo Szwecji w 1944, 1949, 1950, 1951 i 1953 oraz Puchar Szwecji w 1946, 1947, 1949, 1951 i 1953. W latach 1955-1956 był zawodnikiem Trelleborgs FF.
Kariera reprezentacyjna.
W reprezentacji Szwecji Månsson zadebiutował 2 października 1949 w wygranym 8-1 spotkaniu Pucharu Nordyckiego z Finlandią. Rok później był w kadrze na mistrzostwa świata. Drugi i ostatni raz w reprezentacji wystąpił 24 września 1950 w wygranym 1-0 spotkaniu Pucharu Nordyckiego z Finlandią.

</doc>
<doc id="2728411" url="https://pl.wikipedia.org/wiki?curid=2728411" title="Aleksy (Antipow)">
Aleksy (Antipow)

Aleksy, imię świeckie Leonid Pietrowicz Antipow (ur. 18 sierpnia 1956 w Staro-Boriskinie) – rosyjski biskup prawosławny. 
Życiorys.
W 1978 ukończył technikum w Bugulmie z tytułem technika-mechanika. W latach 1974–1976 odbywał zasadniczą służbę wojskową. Następnie podjął naukę teologii w seminarium duchownym w Moskwie. W jej trakcie, 4 grudnia 1983, został wyświęcony na diakona przez arcybiskupa dmitrowskiego Aleksandra. Ten sam duchowny wyświęcił go na kapłana 25 lutego 1984. W tym samym roku ks. Antipow ukończył seminarium i podjął dalsze studia w Moskiewskiej Akademii Duchownej, ukończone w 1991. W 1998 został podniesiony do godności protoprezbitera. Został następnie rektorem seminarium duchownego w Orenburgu i przewodniczącym oddziału nauczania religii i katechizacji przy eparchii orenburskiej. 
10 marca 2012 złożył wieczyste śluby mnisze przed metropolitą orenburskim i buzułuckim Walentym, przyjmując imię Aleksy na cześć metropolity kijowskiego Aleksego. 16 marca tego samego roku został nominowany na biskupa buzułuckiego i soroczyńskiego, pierwszego ordynariusza nowo powołanej eparchii. W związku z tą nominacją 18 marca 2012 otrzymał godność archimandryty. Jego chirotonia biskupia odbyła się 25 marca tego samego roku w cerkwi św. Mikołaja w Moskwie-Chamownikach z udziałem konsekratorów: patriarchy moskiewskiego i całej Rusi Cyryla, metropolitów sarańskiego i mordowskiego Warsonofiusza, orenburskiego i saraktaszyńskiego Walentego, arcybiskupa istrińskiego Arseniusza, biskupów sołniecznogorskiego Sergiusza, podolskiego Tichona oraz orskiego i gajskiego Ireneusza.

</doc>
<doc id="2728413" url="https://pl.wikipedia.org/wiki?curid=2728413" title="Sielsowiet klejnicki">
Sielsowiet klejnicki



</doc>
<doc id="2728416" url="https://pl.wikipedia.org/wiki?curid=2728416" title="Ocena zgodności">
Ocena zgodności

Ocena zgodności – proces poprzedzający wprowadzenie wyrobu na rynek, przeprowadzany przez producenta w odniesieniu do norm jakościowych lub aprobat technicznych, którego celem jest weryfikacja zgodności wyrobu z przepisami prawa w zakresie określonym przez dyrektywy UE, które mają zastosowanie do danego wyrobu.
Ocena zgodności oznacza działanie polegające wykazaniu, że określony wyrób i proces jego produkcji jest zgodny z wymaganiami określonymi w normach i przepisach prawnych. 
W wyniku procesu certyfikacji bądź atestacji producent wyrobu otrzymuje Certyfikat Zgodności lub Świadectwo Zgodności potwierdzający spełnienie przez wyrób wymagań określonych w przepisach.

</doc>
<doc id="2728418" url="https://pl.wikipedia.org/wiki?curid=2728418" title="Dalibór">
Dalibór

Dalibór – polski herb szlachecki pochodzenia śląskiego. 
Opis herbu.
Herb znany był przynajmniej w trzech wariantach. Opisy stworzone zgodnie z klasycznymi regułami blazonowania:
Dalibór: "Na tarczy dwudzielnej, w polu I czerwonym trzy monety złote; dwie i jedna, w II złotym pół orła czarnego z głową w lewo. Nad hełmem w koronie trzy pióra strusie: złote , czarne, czerwone. Labry z prawej strony czarne, a z lewej czerwone podbite złotem."
Dalibór II: Zamieniona kolejność pól, brak środkowego pióra w klejnocie, pióro prawe czarne.
Dalibór III: Prawe pole błękitne, orzeł czerwony, labry czerwone złotem, pióra czerwone między złotymi.
Najwcześniejsze wzmianki.
Według Ostrowskiego herb przyniesiony ze Śląska do Polski w XVII wieku. Wszystkie jego odmiany pojawiły się w tzw. nowym herbarzu Siebmachera. Odmianę podstawową wzmiankuje też Dunin-Borkowski.
Herbowni.
Jedna rodzina herbownych (herb własny):
Dalibór.

</doc>
<doc id="2728422" url="https://pl.wikipedia.org/wiki?curid=2728422" title="Aprobata techniczna">
Aprobata techniczna

Aprobata techniczna – pozytywna ocena techniczna wyrobu, stwierdzająca jego przydatność do stosowania. 
Dokonywana jest na podstawie badań, obliczeń, oględzin, opinii ekspertów i innych dokumentów z zastosowaniem przepisów techniczno-budowlanych, Polskich Norm oraz warunków stosowania wyrobu i jego przewidywanej trwałości.
Jest udzielana przez jednostkę aprobującą, na wniosek producenta lub importera wyrobu na drodze odpowiedniego postępowania. Nie jest przeznaczona do powszechnego stosowania, wykorzystanie wymaga tymczasowej zgody posiadacza. 
Jest przyznawana na 5 lat, a następnie może być przedłużona bez konieczności przeprowadzania ponownego postępowania.
Udzielana jest na wniosek producenta lub grupy producentów wyrobu budowlanego, a w przypadku zestawu wyrobów budowlanych - na wniosek podmiotu kompletującego zestaw.
Zgodnie z rozporządzeniem Ministra Infrastruktury z dnia 14 października 2004 r. "w sprawie europejskich aprobat technicznych oraz jednostek organizacyjnych upoważnionych do ich wydawania" Instytut techniki Budowlanej jest polską jednostką upoważnioną do udzielania europejskich ocen technicznych.

</doc>
<doc id="2728424" url="https://pl.wikipedia.org/wiki?curid=2728424" title="TV Puls 2">
TV Puls 2



</doc>
<doc id="2728425" url="https://pl.wikipedia.org/wiki?curid=2728425" title="Hazloul bin Abdul-Aziz Al Saud">
Hazloul bin Abdul-Aziz Al Saud



</doc>
<doc id="2728426" url="https://pl.wikipedia.org/wiki?curid=2728426" title="Kotelnia Bojarska (sielsowiet klejnicki)">
Kotelnia Bojarska (sielsowiet klejnicki)



</doc>
<doc id="2728427" url="https://pl.wikipedia.org/wiki?curid=2728427" title="Kurt Svensson">
Kurt Svensson

Kurt Svensson (ur. 15 kwietnia 1927, zm. 11 lipca 2016) – szwedzki piłkarz występujący podczas kariery pomocnika. Brązowy medalista MŚ 1950.
Kariera klubowa.
Podczas piłkarskiej kariery Kurt Svensson był zawodnikiem IS Halmia.
Kariera reprezentacyjna.
W 1950 Svensson był w kadrze na mistrzostwach świata. Nigdy nie zdołał zadebiutować w reprezentacji Szwecji.

</doc>
<doc id="2728428" url="https://pl.wikipedia.org/wiki?curid=2728428" title="Arroyo Solís Chico">
Arroyo Solís Chico

Arroyo Solís Chico – potok w departamencie Canelones w Urugwaju w Ameryce Południowej.
Ma swoje źródła w paśmie Cuchilla Grande w okolicy drogi Ruta 80, skąd płynie na południowy zachód i później południe, mijając miejscowość Dr. Francisco Soca. Uchodzi do estuarium La Platy między miejscowościami La Floresta, a Parque del Plata.

</doc>
<doc id="2728431" url="https://pl.wikipedia.org/wiki?curid=2728431" title="Lightnin’ Hopkins">
Lightnin’ Hopkins

Lightnin’ Hopkins, właśc. Sam John Hopkins (ur. 15 marca 1912 w Centerville, zm. 30 stycznia 1982 w Houston) – amerykański muzyk, wokalista i gitarzysta country bluesowy.
Życiorys.
Data urodzenia Lightnin’ Hopkinsa nie jest dokładnie udokumentowana. On sam podawał datę 15 marca 1912 roku, taką też wpisał do aplikacji ubezpieczenia społecznego wypełnianej w 1940 roku. Jednak w dokumentach figurują również daty 15 marca 1911 roku oraz (na świadectwie zgonu) 12 marca 1912 roku. Był synem Abe’a i Frances Hopkinsów, miał co najmniej czworo starszego rodzeństwa. Nikt w rodzinie nie umiał czytać i pisać. O dzieciństwie przyszłego muzyka wiadomo niewiele. Spędził je prawdopodobnie w hrabstwie Leon. W wieku trzech lat stracił ojca, zastrzelonego przy grze w karty. Wkrótce potem rodzina Hopkinsów przeprowadziła się do niedalekiej miejscowości Leona. Sam Hopkins pracował na farmie, uczęszczając jednocześnie do wiejskiej, jednoklasowej szkoły. Tam zetknął się z muzyką bluesową, graną przez lokalnych muzyków na wiejskich potańcówkach. Od starszych braci nauczył się grać na gitarze. W wieku ośmiu lat spotkał muzyka bluesowego Blind Lemon Jeffersona, na dorocznym mitingu kościoła baptystów w Buffalo. Według Hopkinsa, to spotkanie spowodowało, że sam stał się muzykiem. Wpływ na jego edukację muzyczną miało też dwóch (według własnych słów) członków dalszej rodziny: wokalista Alger „Texas” Alexander i gitarzysta Frankie Lee Sims.
21 września 1928 roku Hopkins poślubił Elamer „Noonę” Lacy, w następnym roku urodziła im się córka, Anna Mae. W połowie lat 30. Hopkins został skazany na ciężkie roboty na farmie więziennej w pobliżu Houston. Nie zachowały się jednak dokumenty sądowe pozwalające stwierdzić, jakie popełnił przestępstwo. Okres końca lat 30. i pierwszej połowy lat 40. spędził pracując fizycznie na farmach, grając okazjonalnie i wędrując po hrabstwach wschodniego i środkowego Teksasu. Odeszła od niego żona. We wczesnych latach 40. wyjechał do Houston. Tam, pod koniec 1946 roku, w ramach akcji poszukiwania lokalnych talentów muzycznych, został zauważony i w studiu w Los Angeles dokonał swych pierwszych nagrań dla wytwórni Aladdin Records, z towarzyszeniem pianisty Wilsona Smitha. Wtedy otrzymał swój artystyczny pseudonim: Lightnin’. Pod koniec lat 40. nagrywał dla wytwórni Gold Star Records z Houston, zyskując lokalną popularność. 12 lutego 1949 roku utwór „Tim Moore’s Farm” znalazł się na 13. miejscu zestawienia najczęściej odtwarzanych w szafach grających ("Most Played Juke Box Race Records") magazynu „Billboard”.
Wkrótce sukcesy zaczęły odnosić następne nagrania: „T’ Model Blues”, „Jail House Blues” (cover utworu Bessie Smith) czy zarejestrowany jeszcze w 1948 roku przez Aladdin „Shotgun Blues”, przez cztery tygodnie obecny na liście najlepiej sprzedających się singli "Billboardu". W wyniku problemów finansowych Gold Star Records, kontrakt i niewydane nagrania Hopkinsa przejęła wytwórnia Modern Records i jej firma zależna, RPM. Później wiązał się między innymi z wytwórniami Mercury oraz Decca. W tym okresie (1951–1953) powstały między innymi „Sad News from Korea”, „The War Is Over”, „Policy Game”, „I’m Wild About You Baby” czy „Highway Blues”. Był już wówczas znany w całym kraju, na równi z Muddy Watersem i Johnem Lee Hookerem. Pod koniec lat 50. muzyką Hopkinsa zainteresował się Mack McCormick, muzykolog i folklorysta, który zaaranżował jego występy przed szerszą publicznością, najpierw w Houston, następnie w Kalifornii. Koncert na Berkeley Folk Festival (3–4 lipca 1960 roku) został uznany za duży sukces. 6 i 7 lipca wystąpił wspólnie z Big Joe Williamsem, Sonnym Terrym oraz Browniem McGhee’m w klubie Ash Grove w Los Angeles.
14 października 1960 roku wystąpił w nowojorskiej Carnegie Hall, wspólnie między innymi z Pete’em Seegerem, Joan Baez czy The Clancy Brothers z Tommym Makemem. Koncertował także w klubach muzycznych Nowego Jorku, New Jersey i Bostonu. 13 listopada po raz pierwszy dokonał nagrania dla telewizji, wyemitowanego przez CBS siedem dni później. We współpracy z afroamerykańskim producentem Bobbym Robinsonem nagrał materiał, w którym znalazł się utwór „Mojo Hand”, wysoko odnotowany na listach przebojów. W latach 60. Kariera Hopkinsa rozwijała się, dużo koncertował i nagrywał. W 1964 roku, wraz z grupą muzyków (takich jak Sonny Boy Williamson, Hubert Sumlin, Willie Dixon, Clifton James, Sunnyland Slim, Sleepy John Estes, Hammie Nixon, John Henry Barbee, Sugar Pie DeSanto, Howlin’ Wolf), wziął udział w tournée po Europie w ramach American Folk Blues Festival. Wystąpili w Niemczech, Francji, Danii, Szwecji, Norwegii, Belgii, Szwajcarii i na koniec w Wielkiej Brytanii. 7 listopada tegoż roku po raz kolejny koncertował w Carnegie Hall.
Pomiędzy 21 a 26 września 1965 roku występował na scenie w Matrix w San Francisco, nowo otwartym, macierzystym klubie Jefferson Airplane. Przez następne lata często powracał na Zachodnie Wybrzeże, 21 i 22 października 1966 roku koncertował w Fillmore West wspólnie z Grateful Dead oraz The Loading Zone. Występował na Longhorn Jazz Festival w Austin i Berkeley Blues Festival. W 1967 roku filmowiec-dokumentalista Les Blank rozpoczął pracę nad filmem "The Blues According to Lightnin’ Hopkins", dwa lata później zrealizował jego sequel "The Sun’s Gonna Shine". Po przerwie w aktywnej działalności po kontuzji odniesionej w wypadku samochodowym w 1970 roku, Hopkins wciąż nagrywał i koncertował, w drugiej połowie lat 70. po raz kolejny występował w Europie, a także w Japonii. W 1972 roku został po raz pierwszy i jedyny w karierze, nominowany do nagrody Grammy, za album "Lightnin’ Strikes", przegrał jednak w kategorii Best Ethnic or Traditional Recording z albumem "The London Muddy Waters Session". W 1980 roku został wprowadzony do Blues Hall of Fame. Był prawdopodobnie najczęściej nagrywającym muzykiem bluesowym w historii.
Zmarł na skutek komplikacji w przebiegu raka przełyku 30 stycznia 1982 roku w Houston. Został pochowany na tamtejszym Forest Park Cemetery.

</doc>
<doc id="2728432" url="https://pl.wikipedia.org/wiki?curid=2728432" title="Kozłowicze (sielsowiet Klejniki)">
Kozłowicze (sielsowiet Klejniki)



</doc>
<doc id="2728433" url="https://pl.wikipedia.org/wiki?curid=2728433" title="Kolos">
Kolos



</doc>
<doc id="2728436" url="https://pl.wikipedia.org/wiki?curid=2728436" title="Jednostka produkcji">
Jednostka produkcji

Jednostka produkcji – umowna jednostka miary, charakterystyczna dla danego rodzaju robót, która stanowi wskaźnik niezbędny do określenia ilości wykonywanych robót. 

</doc>
<doc id="2728440" url="https://pl.wikipedia.org/wiki?curid=2728440" title="Norma pracy">
Norma pracy

Norma pracy – nakład pracy zespołu robotników lub pojedynczego robotnika o przeciętnych umiejętnościach, potrzebny do wykonania (przy normalnym wysiłku) jednostki produkcji ściśle określonego zadania, w przeciętnych warunkach, według ustalonej metody pracy i zgodnie z określonymi wymogami jakościowymi.

</doc>
<doc id="2728441" url="https://pl.wikipedia.org/wiki?curid=2728441" title="Arroyo Sarandí (dopływ Solís Grande)">
Arroyo Sarandí (dopływ Solís Grande)

Arroyo Sarandí – potok w departamencie Canelones w Urugwaju w Ameryce Południowej.
Ma swoje źródła w paśmie Cuchilla Grande, skąd płynie w kierunku południowym stanowiąc granicę między departamentami Lavalleja i Canelones. Mija wieś Montes, po czym wpada do Arroyo Solís Grande za miejscowością Solís de Mataojo.

</doc>
<doc id="2728443" url="https://pl.wikipedia.org/wiki?curid=2728443" title="Płużyca (herb szlachecki)">
Płużyca (herb szlachecki)

Płużyca – polski herb szlachecki z nobilitacji, nadany w Królestwie Kongresowym.
Opis herbu.
Opis zgodnie z klasycznymi regułami blazonowania:
"W polu zielonym pług srebrny, oprawny w drzewo barwy brązowej. Nad hełmem w koronie snop złoty. Labry zielone podbite złotem."
Najwcześniejsze wzmianki.
Nadany Jerzemu Beniaminowi Flatt, byłemu dyrektorowi instytutu agronomicznego w Marymoncie 31 marca (12 kwietnia) 1848.
Herbowni.
Jedna rodzina herbownych (herb własny):
Flatt (Flat).

</doc>
<doc id="2728446" url="https://pl.wikipedia.org/wiki?curid=2728446" title="Józef Lankosz">
Józef Lankosz

Józef Lankosz (ur. 1907, zm. 1986 w Zakopanem) – polski narciarz, były rekordzista Wielkiej Krokwi z 1927 (rekord wynosił 49 m), wielokrotny zwycięzca zawodów krajowych, były mistrz Rumunii w zjeździe, lekarz, odznaczony Złotym Krzyżem Zasługi.
Przebieg kariery.
W Mistrzostwach Polski Młodzików 1921 zdobył srebrny medal w biegach i w skokach. Reprezentował wówczas SN PTT Zakopane. W następnych latach występował w konkurencjach seniorów II klasy. W 1922 i 1923 wygrał zawody skoków w Jaworzynce, zaś w 1926 był trzeci. Tymczasem w grudniu 1925 zajął trzecie miejsce w zorganizowanych przez jego klub zawodach biegowych.
Następnie, startując już w I klasie, podczas zawodów na Wielkiej Krokwi uplasował się na czwartej pozycji, skacząc na 27,5 m. 24 stycznia 1926 w klubowych zawodach na tej samej skoczni był drugi, a jego próby zmierzono na 33 m i 31 m. 21 lutego tamtego roku odbyły się kolejne zawody skoków w Jaworzynce, deszczowe, które zwyciężył, przed Żytkowiczem i Motyką, oddając skoki na odległość 20 m i 26 m. W zawodach biegowych Mistrzostw Polski był dwunasty, w skokach II klasy był trzeci. W ogólnej klasyfikacji MP uplasował się na trzynastym miejscu. Później wygrał w skokach II klasy na zawodach wojskowych, skacząc na 24 m i 32,5 m.
W 1927 pobił rekord Wielkiej Krokwi, skacząc tam 49 m – wynik ten pozostał najlepszym do następnej przebudowy obiektu. Rok później Lankosz przeniósł się do Jaremcza i zaczął studiować na Uniwersytecie Lwowskim. W latach 1933–1935 zdobywał tytuły akademickiego mistrza Polski. Zdobył również Mistrzostwo Rumunii w zjeździe, dobrze wykorzystując muldę przed metą.
Zakończył karierę niedługo przed wybuchem II wojny światowej i został lekarzem. Kiedy wojna się skończyła zamieszkał w Nowym Sączu; otrzymał Złoty Krzyż Zasługi, a w 1969 tytuł zasłużonego działacza kultury fizycznej.

</doc>
<doc id="2728447" url="https://pl.wikipedia.org/wiki?curid=2728447" title="5 (ujednoznacznienie)">
5 (ujednoznacznienie)



</doc>
<doc id="2728448" url="https://pl.wikipedia.org/wiki?curid=2728448" title="Manuel Torró García">
Manuel Torró García



</doc>
<doc id="2728451" url="https://pl.wikipedia.org/wiki?curid=2728451" title="Arroyo Don Esteban">
Arroyo Don Esteban

Arroyo Don Esteban lub Arroyo Don Esteban Grande – rzeka w departamencie Río Negro w Urugwaju w Ameryce Południowej.
Ma swoje źródła w paśmie Cuchilla de Haedo w okolicach Algorty, skąd płynie na południe mijając miejscowości Villa Maria i Rincón de los Negros. Uchodzi do Río Negro, tuż za ujściem Arroyo Grande.

</doc>
<doc id="2728453" url="https://pl.wikipedia.org/wiki?curid=2728453" title="Automaty wendingowe">
Automaty wendingowe



</doc>
<doc id="2728455" url="https://pl.wikipedia.org/wiki?curid=2728455" title="Willian (ur. 1986)">
Willian (ur. 1986)

Willian, właśc. Willian Gomes de Siqueira (ur. 19 listopada 1986, w Três Fronteiras, w stanie São Paulo) - brazylijski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Guarani FC, gdzie go zauważyli skauci Athletico Paranaense. 7 marca 2009 został wypożyczony do Vila Nova. W 2010 przeszedł do Tombense, skąd był wypożyczony do Figueirense i Corinthians Paulista. 14 lipca 2012 podpisał 5-letni kontrakt z Metalistem Charków. Ukraiński klub zapłacił za niego 6,3 milionów euro. 15 lipca 2013 został wypożyczony do Cruzeiro Esporte Clube. W lipcu 2014 Cruzeiro wykupił transfer piłkarza.

</doc>
<doc id="2728459" url="https://pl.wikipedia.org/wiki?curid=2728459" title="Chrystus przed Kajfaszem (fresk Giotta)">
Chrystus przed Kajfaszem (fresk Giotta)

Chrystus przed Kajfaszem – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa.
Motyw obrazu został zaczerpnięty z Ewangelii kanonicznych. Po pojmaniu Chrystusa zaprowadzono go do najwyższego kapłana, do Kajfasza, gdzie czekali na niego uczeni w Piśmie i arcykapłani. Wysoka Rada szukała świadectwa przeciw Jezusowi, wielu oskarżało go nieprawdziwie, lecz Chrystus nie odpowiadał. Odpowiedział tylko raz: 
Giotto po raz kolejny przedstawił na jednym fresku kilka występujących po sobie motywów. Stojący pośrodku Chrystus wypowiada jedyne słowa do Kajfasza. Ten w teatralnym geście rozdziera szaty po usłyszanym bluźnierstwie. Za Jezusem stoi jeden ze sług świątynnych z podniesioną ręką. Prawdopodobnie szykuje się do zadania kolejnego policzka, ale Jezus zwraca się do niego słowami: "Jeżeli źle powiedziałem, udowodnij, co było złego. A jeżeli dobrze, to dlaczego Mnie bijesz? (J.18 23)". Pośrodku fresku stoi sługa w szarej szacie i trzyma na długiej tyczce pochodnię. Wydarzenia nowotestamentowe rozgrywały się w nocy. Giotto umieścił latarnię ponad głowami zebranych. Widoczny sufit z belek drewnianych jest oświetlony tym światłem – artysta rozjaśnił je nad pochodnią.

</doc>
<doc id="2728461" url="https://pl.wikipedia.org/wiki?curid=2728461" title="Arroyo de las Vacas">
Arroyo de las Vacas

Arroyo de las Vacas – potok w departamencie Colonia w Urugwaju w Ameryce Południowej.
Ma swoje źródła w paśmie Cuchilla Grande Inferior, skąd płynie najpierw na zachód, a potem południowy zachód. Przepływa w pobliżu Costa de las Viboras i El Cerro. Uchodzi do estuarium La Platy w Carmelo

</doc>
<doc id="2728465" url="https://pl.wikipedia.org/wiki?curid=2728465" title="Droga Świętej Faustyny w Kiekrzu">
Droga Świętej Faustyny w Kiekrzu

Droga Świętej Faustyny w Kiekrzu – krótki szlak spacerowy o charakterze medytacyjno-modlitewnym, zlokalizowany w Kiekrzu, w pobliżu granicy Poznania. Częściowo pokrywa się z terenem cmentarzyska z epoki brązu i żelaza.
Charakterystyka.
Ścieżki szlaku znajdują się na południe od ul. Polnej w Kiekrzu, bezpośrednio nad brzegiem jeziora Kierskiego Małego i mają kształt spłaszczonej litery U. Założenie powiązane jest z położonym w pobliżu klasztorem Zgromadzenia Sióstr Matki Bożej Miłosierdzia. Droga upamiętnia pobyt w Kiekrzu św. Faustyny Kowalskiej, który miał miejsce latem 1929. Św. Faustyna przyjechała tu 7 lipca 1929, jako młoda wówczas siostra zakonna, w ramach zastępstwa za inną, chorą zakonnicę – Modestę Rzeczkowską. W zbliżonym okresie odwiedziła także Wilno i Warszawę.
Pobyt w Kiekrzu trwał kilka tygodni. Oprócz codziennych zajęć gospodarczych św. Faustyna oddawała się także praktykom medytacyjnym na ścieżkach nad jeziorem Kierskim Małym. Pewnego lipcowego dnia, nad brzegiem jeziora, przy jednym ze starszych drzew, doznała objawienia, które opisała następnie w swoim "Dzienniczku": "Kiedy byłam w Kiekrzu, aby zastąpić jedną z sióstr na krótki czas, w jednym dniu po południu poszłam przez ogród i stanęłam nad brzegiem jeziora, i długą chwilę zamyśliłam się nad tym żywiołem. Nagle ujrzałam przy sobie Pana Jezusa, który mi rzekł łaskawie: "To wszystko dla ciebie stworzyłem, oblubienico Moja, a wiedz o tym, że wszystkie piękności niczym są w porównaniu z tym, co ci przygotowałem w wieczności". Dusza moja została zalana tak wielką pociechą, że pozostałam tam do wieczora, a zdało mi się, że jestem krótką chwilę. Dzień ten miałam wolny i przeznaczony na jednodniowe rekolekcje, więc miałam zupełną swobodę oddać się modlitwie". 
W początkach XXI wieku, z inicjatywy lokalnych Sióstr Miłosierdzia, postanowiono zrekonstruować szlak, który przebywała Faustyna Kowalska w 1929, w ramach codziennych modlitw. 5 października 2005 arcybiskup Stanisław Gądecki poświęcił gotowe założenie, na które składają się:
Ponadto w pobliskim klasztorze znajduje się "Pokój pamiątek z czasów św. Faustyny", który przybliża realia życia zakonnego w Kiekrzu w latach 20. XX wieku.

</doc>
<doc id="2728466" url="https://pl.wikipedia.org/wiki?curid=2728466" title="Medal pamiątkowy 300-lecia Domu Romanowych">
Medal pamiątkowy 300-lecia Domu Romanowych

Medal pamiątkowy 300-lecia Domu Romanowych (ros. "Медаль «В память 300-летия царствования дома Романовых»") – medal pamiątkowy ustanowiony 21 lutego 1913 przez cara Mikołaja II w 300 rocznicę objęcia przez Romanowów panowania w Rosji. 
Medal wraz z dyplomem otrzymali:
Na awersie medalu car Mikołaj II wraz ze swoim praprzodkiem – pierwszym carem z dynastii Romanowów – Michałem I.

</doc>
<doc id="2728469" url="https://pl.wikipedia.org/wiki?curid=2728469" title="Vochysiaceae">
Vochysiaceae

Vochysiaceae – rodzina roślin z rzędu mirtowców zawierająca w zależności od ujęcia systematycznego 7–8 rodzajów obejmujących około 200 gatunków (z czego 100 reprezentuje rodzaj "Vochysia", a 60 – "Qualea". Należą tu przede wszystkim drzewa i krzewy rosnące w wilgotnych lasach równikowych i na sawannach. Większość rodzajów występuje na obszarze tropikalnej Ameryki Południowej i Ameryki Środkowej. W Afryce zachodniej stwierdzono dwa rodzaje tu zaliczane – "Erismadelphus" i "Korupodendron".
Systematyka.
W aktualizowanym systemie APG IV w ujęciu Petera Stevensa rodzina siostrzana dla mirtowatych ("Myrtaceae") w obrębie rzędu mirtowców ("Myrtales"). Rząd należy do kladu różowych ("rosids") i w jego obrębie jest kladem siostrzanym bodziszkowców. Dawniej (np. w systemie Cronquista z 1981) rodzina zaliczana była do rzędu krzyżownicowców ("Polygales"). W systemie Takhtajana (1997) uznana została za siostrzaną dla malpigiowatych ("Malpighiaceae") i "Trigoniaceae" wraz z którymi tworzyła rząd "Vochysiales". Pomimo odrębności w budowie kwiatów badania molekularne, analizy anatomiczne i morfologiczne wskazują na przynależność do mirtowców.
Relacje filogenetyczne w obrębie rodziny pozostają niejasne. Dowiedziono, że taksonem monofiletycznym jest plemię "Erismieae" obejmujące amerykański rodzaj "Erisma" i afrykańskie "Erismadelphus" oraz "Korupodendron".
plemię "Vochysieae"
plemię "Erismieae"
Zastosowanie.
Niektóre gatunki mają ograniczone (lokalne) znaczenie jako źródło drewna i znajdują zastosowanie lecznicze. Nasiona kilku gatunków z rodzaju "Erisma" wykorzystywane są jako pożywienie lub do wytłaczania olejów roślinnych, stosowanych m.in. do wyrobu świec i mydła.

</doc>
<doc id="2728472" url="https://pl.wikipedia.org/wiki?curid=2728472" title="Dibamus seramensis">
Dibamus seramensis

Dibamus seramensis – gatunek jaszczurki z rodziny Dibamidae, opisany w 1985 roku przez Allena Greera na łamach "Journal of Herpetology". Jej nazwa gatunkowa pochodzi od indonezyjskiej wyspy Seram. Gatunek ten osiąga ponad 20 centymetrów długości. Ma 130 kręgów przedkrzyżowych i 18 ogonowych.
"D. seramensis" wyróżnia się od pozostałych przedstawicieli tego rodzaju większymi rozmiarami. SVL (długość ciała bez ogona) wynosi 203 milimetry. Ponadto ma wyższą (33) liczbę rzędów łusek w środkowej części ciała.

</doc>
<doc id="2728473" url="https://pl.wikipedia.org/wiki?curid=2728473" title="Stanisław Gałęzowski">
Stanisław Gałęzowski

Stanisław Gałęzowski ps. „Chocimski” (ur. 1903, zm. 1945) – polski architekt, uczestnik powstania warszawskiego.
Życiorys.
Syn Józefa (1877-1963), także architekta.
W 1932 roku otrzymał II nagrodę za projekt konkursowy domu mieszkalnego przy ul. Suchej w Warszawie (wraz z S. Połujanem i J. Wierzbickim). Współautor z Jerzym Pańkowskim powstałego w latach 1936-37 budynku Banku Gospodarstwa Krajowego w Wilnie. Projektant architektury sakralnej, m.in. kościół św. Teresy od Dzieciątka Jezus w Radomiu, kościół Najświętszej Maryi Panny Królowej Polski w Tarnowie.
Uczestniczył w powstaniu warszawskim w randze podporucznika. Walczył w 1. kompanii saperów batalionu „Iwo”, Podobwód „Sławbor” - I Obwód „Radwan”. Trafił do niewoli niemieckiej.

</doc>
<doc id="2728474" url="https://pl.wikipedia.org/wiki?curid=2728474" title="Twierdzenie Jordana-von Neumanna">
Twierdzenie Jordana-von Neumanna



</doc>
<doc id="2728477" url="https://pl.wikipedia.org/wiki?curid=2728477" title="Przewłoccy herbu Przestrzał">
Przewłoccy herbu Przestrzał

Przewłoccy herbu Przestrzał – polska rodzina szlachecka i ziemiańska.
Nazwisko Przewłocki wywodzi się od wsi Przewłoka na Podlasiu. Pierwsze wzmianki o Przewłockich szlacheckiego pochodzenia pojawiają się pod koniec XV wieku. W XVI-XVIII w. obecni na Wołyniu i Podlasiu (herbarze wymieniają m.in. Jakuba i Sebastiana z Przewłoki Przewłockich, ziemian podlaskich w 1575, oraz Andrzeja Przewłockiego, horodniczego krzemienieckiego w 1780). Po rozbiorach wylegitymowani ze szlachectwa w 1802 i później z herbem Przestrzał w Królestwie Polskim. W XIX wieku i 1. poł. XX wieku zamożne ziemiaństwo na Lubelszczyźnie i Podlasiu, skoligaceni z Koźmianami, Plater-Zyberkami, Hutten-Czapskimi, Żółtowskimi, Rostworowskimi oraz Czartoryskimi, posiadacze m.in. majątków Zimno, Wola Gałęzowska, Modliborzyce, Józefów, Mordy. Przedstawiciele rodziny żyją do dziś, zarówno w Polsce jak i na emigracji.
Rodzinę Przewłockich łączyły bliskie relacje z Towarzystwem Opieki nad Ociemniałymi i Zakładem dla Niewidomych w Laskach; wielu jej członków jest pochowanych na związanym z Zakładem cmentarzu leśnym.
Inne rodziny o tym nazwisku.
W XVIII wieku nazwisko Przewłocki razem z herbem Bodziec bądź Brodzic otrzymała rodzina neoficka z Litwy (potem wylegitymowana z herbem Szaszor). Uruski podaje, że istnieli również Przewłoccy h. Prus I. Nazwisko to występowało również w rodzinach pochodzenia mieszczańskiego i chłopskiego.

</doc>
<doc id="2728478" url="https://pl.wikipedia.org/wiki?curid=2728478" title="Markomania">
Markomania

Markomania – audycja muzyczna Marka Niedźwieckiego nadawana w Programie Trzecim Polskiego Radia w latach 1992–2007 i 2010–2020. W programie dominował jazz oraz klasyka rocka. Stałymi punktami programu były: "Radio Kalifornia", "Sałatka włosko-francuska", słuchowisko "Kocham Pana, Panie Sułku", dawniej także kącik "Smooth Jazz Cafe". Charakterystycznym instrumentalnym tematem muzycznym, który otwierał każde wydanie audycji był utwór: "Outback Oasis" w wykonaniu Dona Grusina, z albumu "Raven" (1990).
Audycja odbywała się w soboty między 11:00 a 13:00, wcześniej od 10:00 do 12:00.

</doc>
<doc id="2728479" url="https://pl.wikipedia.org/wiki?curid=2728479" title="Foe">
Foe

Foe (ang. 'przeciwnik') – jednostka energii równa 1044 dżuli lub 1051 ergów używana do pomiaru dużych ilości energii wyzwalanych w czasie wybuchu supernowych. Nazwa jednostki jest akronimem wywodzącym się z (10 do potęgi 51 ergów).
W 2006 Weinberg zaproponował nazwę bethe (B) (nawiązując do nazwiska Hansa Bethego) dla tej samej ilości energii. 
Jednostka została zdefiniowana przez astrofizyka Geralda Browna ze Stony Brook University w ramach jego współpracy z Hansem Bethe, gdyż według słów Browna „[potrzeba na nią] pojawiała się wystarczająco często w naszej pracy”.
Jednostka jest używana przy opisywaniu wybuchów supernowych, które zazwyczaj emitują około jednego foe widzialnej energii w krótkim czasie (zazwyczaj mierzonym w sekundach).
Słońce świecąc przez 10 miliardów lat z obecną mocą 3,846 W zużyłoby około 1 foe.

</doc>
<doc id="2728482" url="https://pl.wikipedia.org/wiki?curid=2728482" title="Pomnik konny Marka Aureliusza">
Pomnik konny Marka Aureliusza

Pomnik konny Marka Aureliusza – antyczny posąg znajdujący się na Kapitolu w Rzymie, wykonany w roku 175 n.e. Przedstawia on cesarza rzymskiego Marka Aureliusza. 
Wykonany został z brązu pokrytego częściowo złotem. Jest to jedyny zachowany antyczny pomnik konny, który w średniowieczu był mylnie uważany za pomnik cesarza Konstantyna I Wielkiego. Był inspiracją dla licznych pomników konnych w późniejszych epokach, głównie w renesansie i klasycyzmie (m.in. pomnik Gattamelaty w Padwie czy pomnik księcia Józefa Poniatowskiego w Warszawie). 
Do 1981 pomnik usytuowany był na Piazza del Campidoglio, przed Pałacem Senatorskim, następnie został przeniesiony do Muzeów Kapitolińskich, zaś na miejscu antycznego posągu ustawiono jego kopię.
Historia.
Posąg został wykonany w 175 roku naszej ery przez anonimowego rzymskiego artystę. Kwestia jego pierwotnego usytuowania nie jest wciąż rozstrzygnięta. Prawdopodobnie stał na Forum Romanum albo na Piazza Colonna (gdzie znajduje się także inne dzieło związane z Aureliuszem – kolumna z reliefowymi scenami poświęconym wojnom cesarza z Markomanami i Kwadami). Na podstawie zachowanych zabytków numizmatycznych wiadomo, iż na ziemiach cesarstwa często odlewano i stawiano konne posągi władców, jednakże ze względu na pogański charakter były one w średniowieczu systematycznie niszczone. Pomnik Marka Aureliusza ocalał, ponieważ w średniowieczu postać tę utożsamiano z Konstantynem I Wielkim, który proklamował swobodę wyznawania chrześcijaństwa. W VIII wieku na życzenie papieża posąg został ulokowany na terenie papieskiej rezydencji na Lateranie. W roku 1538 na polecenie papieża Pawła III przeniesiono go na Plac Kapitoliński, który wraz z otaczającą zabudową zaprojektował Michał Anioł. Artysta ten wykonał również postument pod statuę. Oryginał dzieła znajdował się na placu aż do 1981, kiedy zapadła decyzja przeniesienia go do Muzeów Kapitolińskich i zastąpienia współczesną kopią.
Opis.
Pomnik konny Marka Aureliusza obrazuje autorytet, siłę i boski wymiar rzymskiego imperatora. Cechy te podkreślono poprzez ponadnaturalną wielkość jeźdźca, reprezentacyjność i gest. Gest ten znany pod pojęciem "adlocutio", określa uroczyste przemówienie cesarza rzymskiego do oddziałów wojskowych. Motyw "adlocutio" częstokroć pojawiał się w sztuce doby cesarza Oktawiana Augusta; sztandarowym przykładem jest posąg cesarza Augusta z Prima Porta (Muzea Watykańskie). W kontekście polityki militarnej Marka Aureliusza gest "adlocutio" jest w pełni uzasadniony, tym bardziej iż najprawdopodobniej u stóp konia (poniżej lekko podniesionego przedniego prawego kopyta) znajdowała się figura pokonanego barbarzyńcy. Tym samym rzeźbiarz chciał ukazać cesarza jako zwycięzcę i wojennego herosa, aczkolwiek na pomniku władca nie posiada jakiegokolwiek uzbrojenia, a ponadto rząd koński jest niekompletny.

</doc>
<doc id="2728484" url="https://pl.wikipedia.org/wiki?curid=2728484" title="Cándida Cayuso González de Nustra Senora de los Ángeles">
Cándida Cayuso González de Nustra Senora de los Ángeles



</doc>
<doc id="2728486" url="https://pl.wikipedia.org/wiki?curid=2728486" title="Mistrzostwa Europy w Pływaniu 2012 – 50 m stylem klasycznym mężczyzn">
Mistrzostwa Europy w Pływaniu 2012 – 50 m stylem klasycznym mężczyzn

Wyścig na 50 metrów stylem klasycznym mężczyzn podczas Mistrzostw Europy w Pływaniu 2012 rozegrany został w dniach 25 – 26 maja. Wzięło w nim udział 52 sportowców z 27 krajów.
Wyniki.
Eliminacje.
Wyścigi eliminacyjne odbyły się 25 maja o godzinie 10:45. Do półfinałów kwalifikowano zawodników z szesnastoma najlepszymi wynikami, maksymalnie dwóch z jednego kraju. Na tym etapie rozgrywek czterech pływaków ustanowiło rekordy krajowe. Byli to: Estończyk Filipp Provorkov (27.93), Białorusin Viktar Vabishchevich (28.03), Portugalczyk Carlos Esteves Almeida (28.43) oraz Luksemburczyk Laurent Carnol (28.57).
Półfinały.
Półfinały rozegrano 25 maja o godzinie 18:21. Do finału kwalifikowano zawodników z ośmioma najlepszymi wynikami.
Dogrywka.
W półfinałach Ukrainiec Walerij Dymo oraz Mołdawianin Dragos Agache uzyskali ten sam rezultat (27.99) i wspólnie zajęli ósme miejsce. Aby wyłonić ostatniego zawodnika z kwalifikacją, przeprowadzono dogrywkę.
Finał.
Finał odbył się 26 maja o godzinie 18:30.

</doc>
<doc id="2728487" url="https://pl.wikipedia.org/wiki?curid=2728487" title="Jechi’el Hame’iri">
Jechi’el Hame’iri

Jechi’el Hame’iri (hebr. יחיאל המאירי, ur. 20 sierpnia 1946) – izraelski piłkarz grający na pozycji bramkarza. W swojej karierze rozegrał 1 mecz w reprezentacji Izraela.
Kariera klubowa.
Przez całą swoją karierę piłkarską Hame’iri był związany z jednym klubem, Hapoel Hajfa. W 1966 roku awansował do kadry pierwszej drużyny i w sezonie 1966/1967 zadebiutował w niej w pierwszej lidze izraelskiej.
Kariera reprezentacyjna.
W reprezentacji Izraela Hame’iri zadebiutował 19 lutego 1969 roku w przegranym 2:3 towarzyskim meczu ze Szwecją, rozegranym w Tel Awiwie i był to jego jedyny mecz w kadrze narodowej. W 1970 roku był w kadrze Izraela na Mistrzostwa Świata w Meksyku, na których był pełnił funkcję rezerwowego bramkarza.

</doc>
<doc id="2728488" url="https://pl.wikipedia.org/wiki?curid=2728488" title="Brigitte Kraus">
Brigitte Kraus

Brigitte Kraus (ur. 12 sierpnia 1956 w Bensbergu) – niemiecka lekkoatletka specjalizująca się w biegach średnio i długodystansowych, dwukrotna uczestniczka letnich igrzysk olimpijskich (Montreal 1976, Los Angeles 1984). Wielokrotna mistrzyni Republiki Federalnej Niemiec w biegach na 800, 1500 oraz 3000 metrów, jak również w biegach przełajowych.

</doc>
<doc id="2728491" url="https://pl.wikipedia.org/wiki?curid=2728491" title="Szkoła Sokratesa">
Szkoła Sokratesa

Szkoła Sokratesa na Wschodzie Wilna – loża wolnomularska założona w Wilnie w 1818 roku przez Ignacego Abramowicza. 

</doc>
<doc id="2728494" url="https://pl.wikipedia.org/wiki?curid=2728494" title="Ja’ir Nosowski">
Ja’ir Nosowski

Ja’ir Nosowski (hebr. יאיר נוסובסקי, ur. 29 czerwca 1937) – izraelski piłkarz grający na pozycji bramkarza. W swojej karierze rozegrał 2 mecze w reprezentacji Izraela.
Kariera klubowa.
Swoją karierę piłkarską Nosowski rozpoczął w klubie Hapoel Kefar Sawa. W 1955 roku awansował do kadry pierwszej drużyny i w sezonie 1955/1956 zadebiutował w niej w pierwszej lidze izraelskiej. W 1971 roku odszedł do Hapoelu Beer Szewa. Po dwóch sezonach gry w nim wrócił do Hapoelu Kefar Sawa, w którym występował do końca swojej kariery, czyli do 1977 roku.
Kariera reprezentacyjna.
W reprezentacji Izraela Nosowski zadebiutował 21 listopada 1965 roku w wygranym 2:1 meczu eliminacji do MŚ 1966 z Bułgarią, rozegranym w Ramat Gan. W 1970 roku był w kadrze Izraela na Mistrzostwa Świata w Meksyku, na których pełnił funkcję rezerwowego bramkarza. Od 1965 do 1970 roku rozegrał w kadrze narodowej 2 mecze.

</doc>
<doc id="2728496" url="https://pl.wikipedia.org/wiki?curid=2728496" title="Ergo (zespół muzyczny)">
Ergo (zespół muzyczny)

Ergo – polski zespół łączący różne odmiany muzyki rockowej z refleksyjnymi tekstami. Nagrał trzy winylowe single oraz dwa albumy pt. "Dawka dzienna" i Anabaza wydane na tradycyjnym krążku CD przez wytwórnię HRPP Records. Grupa powstała w czerwcu 2009 r. w Toruniu z inicjatywy Anny Molendy (teksty) i Łukasza Fijałkowskiego (gitara). Formację uzupełniają wokalista Piotr Grzyb, basista Grzegorz Bojanowski oraz perkusista Waldemar Maruszak.
Historia.
Początki.
Pierwszy koncert Ergo odbył się 9 września 2009 r. w toruńskim pubie Pamela. Już w październiku rozpoczęła się realizacja nagrań, które wkrótce miały trafić na płytę. Zarejestrowanych zostało sześć utworów: "Człowiek Bo" (pierwsza piosenka zespołu), "Akwarium to kontynent", "Tango profanum", "Enfant terrible", "Żenada" oraz "Absolutna amnezja".
18 grudnia 2009 r. formacja zagrała koncert transmitowany na antenie Polskiego Radia Pomorza i Kujaw w Bydgoszczy. Był to wyjątkowy występ, bo grupa zaprezentowała się jedynie w trio: Piotr Grzyb, Łukasz Fijałkowski i Grzegorz Bojanowski. Powodem koncertu w okrojonym składzie było odejście z zespołu Waldemara Maruszaka.
Pierwszy singiel.
Rok 2010 r. rozpoczął się od intensywnych poszukiwań perkusisty. Miejsce Waldemara Maruszaka zajął Marcin Treichel. W tym okresie muzycy nawiązali bliższą współpracę z wytwórnią HRPP Records. Zaowocowało to pojawieniem się pierwszego oficjalnego wydawnictwa grupy. Nietypowego, bo debiut fonograficzny Ergo uwieczniony został na czarnej płycie. Był to winylowy singiel zapowiadający debiutancką płytę. Trafiły na niego cztery piosenki: "Tango profanum", "Bo", "Enfant terrible" i "Żenada". Jego premiera, połączona ze specjalnym koncertem, zaplanowana została na 29 czerwca 2010 r. Zaproszenie do wspólnego występu przyjął gitarzysta Krzysztof "pARTyzanT" Toczko - muzyk związany niegdyś z zespołem Dżem, a później Zdrowa Woda, ale przede wszystkim wybitny instrumentalista posługujący się unikalną techniką gry, zwaną tappingiem oburęcznym. Wykonał on z Ergo kompozycję zespołu pt. "Akwarium to kontynent". Tego dnia gościnnie wystąpił także Jacek Gil, muzyk grający na didgeridoo. Dźwięki jego instrumentu pojawiły się w utworach "Absolutna amnezja" oraz instrumentalnym "Pierwotny szept pielgrzyma". Ta ostatnia kompozycja została przygotowana specjalnie na urodzinowy występ i wykonana tylko raz. 
W 2010 r. ukazał się także ilustrowany fotografiami zespołów specjalny kalendarz, wydany przez HRPP Records. Wśród zdjęć takich zespołów jak Kobranocka, Moskwa czy Rejestracja pojawiły się również fotografie Ergo. 
Druga połowa 2010 r. minęła na rejestrowaniu kolejnych utworów w studiu nagrań. W tym okresie powstały piosenki: "Homodegradacja", "Dawka dzienna", "Publika" oraz "Друг и моя жизнь" - jedyna kompozycja zaśpiewana w języku rosyjskim. Grupa pracowała też nad teledyskiem do piosenki "Tango profanum". 
Debiutancki album.
Zespół przywitał kolejny rok koncertem w Toruniu podczas Wielkiej Orkiestry Świątecznej Pomocy. Był to zarazem ostatni występ w ówczesnym składzie, bowiem do formacji wrócił Waldemar Maruszak. 27 lutego 2011 r. w toruńskim klubie TPArt odbyła się premiera teledysku do utworu "Tango profanum". Od tego czasu formacja intensywnie koncertowała.
7 lipca 2011 r. muzycy zagrali przed legendarnym Johnem "Brodway" Tuckerem i zespołem Leszka Cichońskiego. Tego wieczoru odbyła się również premiera drugiego winylowego singla. Wydawnictwo było ściśle limitowane. Ukazało się w liczbie zaledwie 400 egzemplarzy. Płyta została wydana przez HRPP Records z okazji drugich urodzin Ergo. Na czarnej płycie znalazły się trzy utwory w wersji "live" zarejestrowane podczas koncertu w pubie Pamela w 2010 r. oraz studyjna wersja piosenki "Dawka dzienna". Zespół został również nominowany w plebiscycie "Toruńskie Gwiazdy", lokalnej rozgłośni Radia Gra, w kategorii "Nadzieja Roku". Nagrody jednak nie zdobył. Rok później w tym samym plebiscycie, lecz w kategorii "Płyta roku", uplasował się na II miejscu. 
22 lipca 2011 r. zespół wystąpił podczas specjalnego koncertu poświęconego pamięci Grzegorza Ciechowskiego. Muzycy wykonali swoją interpretację utworu "Śmierć na pięć", która spotkała się bardzo przychylnymi opiniami. Pozytywny odzew bezpośrednio wpłynął na decyzję muzyków, aby na debiutanckim albumie zamieścić jako bonus ten właśnie utwór. Dlatego we wrześniu 2011 r. grupa ponownie odwiedziła studio nagrań. W sesji uczestniczył Jacek Gil, który gościnnie zagrał na fujarze sałackiej. 
29 listopada 2011 r. odbyła się premiera pierwszej płyty Ergo. Cały materiał został nagrany w toruńskim studiu Eden. Miks, mastering i produkcja muzyczna: Marcin Lampkowski. Premiera odbyła się podczas koncertu zespołu w studiu bydgoskiej rozgłośni Polskiego Radia Pomorza i Kujaw.
Pod koniec 2011 r. ruszyła praca nad drugim teledyskiem. Tym razem do piosenki "Dawka dzienna". Ogólnopolska premiera klipu, którego autorami byli Maciej Mazurek i Maciej Brewka, odbyła się w popularnym programie informacyjnym TVP Teleexpress. 
W 2012 r. muzycy Ergo wystąpili również w filmie dokumentalnym wyreżyserowanym przez Ryszarda Kruka pt. "Homo Musicus". Grupa pojawiła się na ekranie m.in. w towarzystwie takich artystów jak Bogdan Hołownia, prof. Roman Grucza czy zespół SOFA. 
Czarna płyta po raz trzeci.
Trzeci winylowy singiel Ergo pt. "Odgłosy" ukazał się 9 stycznia 2013 r. Na płytę trafiły dwa utwory z płyty "Dawka dzienna", ale w wersji koncertowej. Co jednak najistotniejsze, piosenki zostały nagrane z gościnnym udziałem znanego gitarzysty i kompozytora Leszka Windera (Krzak). To prawdziwy rarytas dla miłośników gitarowego kunsztu tego niezwykłego muzyka. O kulisach pracy nad tym wydawnictwem, muzycy Ergo mieli okazję opowiedzieć m.in. w telewizyjnym programie "Muzyczne fanaberie", wyemitowanym w TV Amazing. 
W 2013 r. członkowie Ergo odwiedzili kolejny raz studio nagrań. Powodem była zbliżająca się 30. rocznica powstania grupy Moskwa. Z tej okazji, zarówno znane jak i mniej rozpoznawalne zespoły, nagrywały stare piosenki tej punkrockowej formacji. I tak powstała nowa wersja utworu "Pokolenie małp", w której gościnnie zaśpiewał Mateusz Czyżniewski, wokalista toruńskiej kapeli Absurd. Premiera płyty została zaplanowana na 2014 r. 
W 2014 roku zespół obchodzi pięciolecie działalności. "Urodzinowa" trasa koncertowa będzie obfitowała w liczne muzyczne niespodzianki. Grupa planuje również zarejestrować premierowe utwory z myślą o wydaniu nowej płyty. Drugi album będzie nosił tytuł "Anabaza".

</doc>
<doc id="2728497" url="https://pl.wikipedia.org/wiki?curid=2728497" title="Ideon">
Ideon

Ideon S.A. (dawniej CENTROZAP) - dnia 04.09.2013 Sąd Rejonowy Katowice-Wschód w Katowicach, X Wydział Gospodarczy ogłosił upadłość spółki.
Od dnia 01.07.2016 GPW zawiesiła obrót akcjami spółki zgodnie z raportem KNF nr 15/2016 z dnia 30.06.2016.
Ideon SA – grupa kapitałowa zrzeszająca firmy uczestniczące w działaniach biznesowych na rynku energetycznym.
W skład grupy kapitałowej wchodzą: PEC Śrem SA, WoodinterKom GmbH, Ideon Real Estate Sp. z o.o., Centrozap Finanse Sp. z o.o., Canuela Holdings Limited.
Spółka wywodzi swoje początki od działającej od 1951 roku Centrali Handlu Zagranicznego Centrozap, która po zmianach gospodarczo-politycznych, po 1989 r. została przekształcona w spółkę akcyjną i sprywatyzowana. 29 marca 2012 Walne Zgromadzenie Akcjonariuszy Centrozap SA podjęło uchwałę o zmianie nazwy spółki na Ideon SA.
Dominującym przedmiotem działalności Ideon SA jest obrót energią elektryczną w kraju i krajach Unii Europejskiej. Ideon świadczy również m.in. usługi audytu energetycznego. Ideon SA jest aktywnym uczestnikiem transakcji zawieranych na rynku hurtowym. Prowadzi także sprzedaż energii elektrycznej dla klientów instytucjonalnych. Ideon SA uczestniczy w procesie wytwarzania energii elektrycznej i ciepła, oraz w handlu emisjami CO2.
Akcje Ideon SA notowane są na warszawskiej Giełdzie Papierów Wartościowych od 29 września 1999 roku.
Kapitał zakładowy Ideon SA wynosi 343 490 781,00 PLN. Prezesem Zarządu jest Ireneusz Król, a Przewodniczącym Rady Nadzorczej Ireneusz Nawrocki.

</doc>
<doc id="2728503" url="https://pl.wikipedia.org/wiki?curid=2728503" title="Góra Pięciu Kopców">
Góra Pięciu Kopców

Góra Pięciu Kopców (1534 m) – miejsce na północnym grzbiecie Pilska w Grupie Pilska w Beskidzie Żywieckim. Znajduje się w grzbiecie Babia Góra – Trzy Kopce, przez który przebiega granica polsko-słowacka oraz Wielki Europejski Dział Wodny oddzielający zlewnię Morza Bałtyckiego od Morza Czarnego. Jest rzadkim przypadkiem, że główny grzbiet i główny wododział nie biegną tutaj przez najwyższy szczyt, którym jest Pilsko (1557 m), lecz przez niższe wypłaszczenie na jego północnym grzbiecie.
Góra Pięciu Kopców tworzy rozległą platformę szczytową, podobnie jak Pilsko częściowo porośniętą kosodrzewiną, a częściowo wysokogórskimi halami i pokrytą rumowiskiem skalnym. Po II wojnie światowej była najwyższym punktem, na który mogli wejść turyści z Polski; wejście na Pilsko było zakazane i było surowo karane jako przekroczenie granicy państwowej. Później utworzono tutaj turystyczne przejście graniczne. Obecnie Góra Pięciu Kopców jest węzłem szlaków turystycznych, a wejście z niej na Pilsko odbywa się bez żadnych ograniczeń. Panorama widokowa jest nieco inna, niż z Pilska; lepsza na stronę północną, gorsza na południową.
Pomiędzy Górą Pięciu Kopców a Pilskiem znajduje się na wysokości 1550 m jedno z najwyżej w Beskidzie Żywieckim położonych źródeł (wyżej jest tylko źródło na Babiej Górze). Należy od szlaku turystycznego w połowie podejścia z Góry Pięciu Kopców na Pilsko przejść na prawo około 20 m trawnikiem wśród kosodrzewiny. Źródło wypływa ze szczeliny między skałami a jego woda wkrótce niknie w trawnikach.
Pod północnymi stokami Góry Pięciu Kopców znajduje się schronisko PTTK na Hali Miziowej oraz 3 hale pasterskie: Hala Miziowa, Hala Cebulowa i Hala Słowikowa.

</doc>
<doc id="2728505" url="https://pl.wikipedia.org/wiki?curid=2728505" title="Zaginiony (gra)">
Zaginiony (gra)

Zaginiony – obecnie największa gra paragrafowa grozy w historii polskiej literatury. Jej autorem jest Beniamin Muszyński.
Fabuła.
Akcja gry dzieje się w latach '60 XX wieku w USA. Czytelnik wciela się w postać Afroamerykanina Jordana Allana, który poszukując niedoszłego zięcia, trafia do pewnego portowego miasteczka. Szybko okazuje się, że to opisywane przez H.P. Lovecrafta w latach '30 XX wieku Innsmouth, w którym nie udało się w pełni wyplenić kultu Dagona.

</doc>
<doc id="2728507" url="https://pl.wikipedia.org/wiki?curid=2728507" title="Mistrzostwa Afryki w Piłce Ręcznej Kobiet 2008">
Mistrzostwa Afryki w Piłce Ręcznej Kobiet 2008

Mistrzostwa Afryki w piłce ręcznej kobiet 2008 – osiemnaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 8–17 stycznia 2008 roku w Angoli.
Mistrzostwa były jednocześnie kwalifikacją do turnieju olimpijskiego w Pekinie.
Tytułu zdobytego w 2006 broniła reprezentacja Angoli, która potwierdziła dominację na kontynencie zdobywając szóste mistrzostwo z rzędu oraz prawo występu w turnieju olimpijskim.

</doc>
<doc id="2728513" url="https://pl.wikipedia.org/wiki?curid=2728513" title="Gawory">
Gawory



</doc>
<doc id="2728517" url="https://pl.wikipedia.org/wiki?curid=2728517" title="Crypteroniaceae">
Crypteroniaceae

Crypteroniaceae – rodzina roślin z rzędu mirtowców obejmująca 3 rodzaje z 10–12 gatunkami. Należą tu drzewa i rzadziej krzewy występujące w Azji Południowo-Wschodniej. Niektóre gatunki wykorzystywane są lokalnie jako źródło drewna.
Systematyka.
Rodzina siostrzana dla kladu obejmującego rodziny "Alzateaceae" i "Penaeaceae" w obrębie rzędu mirtowców ("Myrtales").

</doc>
<doc id="2728525" url="https://pl.wikipedia.org/wiki?curid=2728525" title="Buczynka (szczyt)">
Buczynka (szczyt)

Buczynka lub Góra Huńców (1205 m) – szczyt górski w Grupie Pilska w Beskidzie Żywieckim. Znajduje się w północnym grzbiecie Pilska oddzielającym dolinę potoku Buczynka od doliny potoku Sopotnia. Na podwierzchołkowych, wschodnich stokach Buczynki, oraz na jej południowym grzbiecie znajduje się duża Hala Jodłowcowa, a poniżej niej Hala Górowa ze studencką bazą namiotową na Hali Górowej.
Buczynkę porasta las bukowy. Prowadzi tędy szlak turystyczny, omijający jednak jej wierzchołek (trawersuje go po wschodniej stronie).

</doc>
<doc id="2728526" url="https://pl.wikipedia.org/wiki?curid=2728526" title="Mistrzostwa Afryki w Piłce Ręcznej Kobiet 2006">
Mistrzostwa Afryki w Piłce Ręcznej Kobiet 2006

Mistrzostwa Afryki w piłce ręcznej kobiet 2006 – siedemnaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 10–20 stycznia 2006 roku w Tunezji.
Spotkania zostały rozegrane w trzech halach w trzech tunezyjskich miastach. Losowanie grup odbyło się 18 grudnia 2005 roku. Z powodu wycofania się trzech zespołów, organizatorzy byli zmuszeni do zmiany systemu rozgrywek.
Tytułu zdobytego w 2004 roku broniła reprezentacja Angoli, której po raz piąty z rzędu udało się wywalczyć mistrzostwo kontynentu. Awans na MŚ 2007 uzyskały medalistki turnieju.
Nagrody indywidualne.
Nagrody indywidualne zdobyły:

</doc>
<doc id="2728527" url="https://pl.wikipedia.org/wiki?curid=2728527" title="Józef Wiktor Wolf">
Józef Wiktor Wolf

Józef Wiktor Wolf (ur. 1894, zm. 1939) – polski nauczyciel, profesor Miejskiego Gimnazjum im. M. Kopernika w Bydgoszczy, krajoznawca.
Życiorys.
Urodził się 2 stycznia 1894 r. w Niżniowie w województwie stanisławowskim. Był synem Aleksandra i Leokadii ze Stempkowskich. Od 1904 r. uczył się w gimnazjum klasycznym w Stanisławowie, w którym w 1913 r. zdał egzamin dojrzałości. Studiował na wydziale filozoficznym Uniwersytetu Jana Kazimierza we Lwowie (historia i geografia). Uczęszczał na seminaria prowadzone m.in. przez historyków: Oswalda Balzera, Aleksandra Semkowicza, Jana Ptaśnika, Stanisława Zakrzewskiego i geografa prof. Eugeniusza Romera, uzyskując wyniki bardzo dobre i celujące. Studia przerwał mu wybuch I wojny światowej. Ukończył je w 1922 bez egzaminu końcowego.
W latach 1917–1918 pracował w starostwie oraz jako nauczyciel w Gimnazjum im. Juliusza Słowackiego w Czortkowie. W 1919 r. został zastępcą nauczyciela w gimnazjum w Buchaczu. Później uczył w I Gimnazjum Państwowym w Stanisławowie, skąd Kuratorium Okręgu Szkolnego Lwowskiego przeniosło go w 1921 r. do Państwowego Gimnazjum V we Lwowie.
W sierpniu 1922 r. przybył do Bydgoszczy i od 1 września tego roku pracował w Miejskim Gimnazjum im. M. Kopernika w Bydgoszczy. W 1925 r. Ministerstwo Wyznań Religijnych i Oświecenia Publicznego uznało, iż posiada kwalifikacje zawodowe do nauczania historii i geografii w szkołach średnich ogólnokształcących i seminariach nauczycielskich. Rzetelna wiedza wyniesiona z uniwersytetu i talent pedagogiczny sprawiały, że osiągał znakomite wyniki w nauczaniu historii. Zajmował się również pracą naukową. Na łamach Przeglądu Bydgoskiego opublikował artykuł „"U progu dziejów miasta Bydgoszczy"”, a w przypisie do niego zamieścił tekst łaciński i swój przekład na język polski przywileju lokacyjnego miasta. Jego pasją były również krajoznawstwo i turystyka. Udzielał się w Oddziale Bydgoskim Polskiego Towarzystwa Turystycznego (członek zarządu).
Po zajęciu Bydgoszczy przez Niemców we wrześniu 1939 r. został aresztowany i osadzony w koszarach 15 Pułku Artylerii Lekkiej. Został zamordowany 31 października 1939 w „Dolinie Śmierci” pod Fordonem (obecnie dzielnica Bydgoszczy). Po wojnie jego zwłoki ekshumowano i pochowano na bydgoskim Cmentarzu Bohaterów Bydgoszczy na Wzgórzu Wolności.
Upamiętnienie.
Jego nazwisko znajduje się na tablicach pamiątkowych pomordowanych i zmarłych nauczycieli, które umieszczono w budynkach: Copernicanum (dawniej siedziba gimnazjum) i II Liceum Ogólnokształcącego im M. Kopernika w Bydgoszczy.

</doc>
<doc id="2728528" url="https://pl.wikipedia.org/wiki?curid=2728528" title="Protomelas urotaenia">
Protomelas urotaenia



</doc>
<doc id="2728529" url="https://pl.wikipedia.org/wiki?curid=2728529" title="Haplochromis urotaenia">
Haplochromis urotaenia



</doc>
<doc id="2728530" url="https://pl.wikipedia.org/wiki?curid=2728530" title="Cyrtocara urotaenia">
Cyrtocara urotaenia



</doc>
<doc id="2728533" url="https://pl.wikipedia.org/wiki?curid=2728533" title="Jechezkel Chazom">
Jechezkel Chazom

Jechezkel Chazom (hebr. יחזקאל חזום, ur. 1947, zm. 21 marca 2023) – izraelski piłkarz grający na pozycji napastnika. W swojej karierze rozegrał 9 meczów w reprezentacji Izraela.
Kariera klubowa.
Swoją karierę piłkarską Chazom rozpoczął w klubie Hapoel Tel Awiw. W 1963 roku awansował do kadry pierwszej drużyny i w sezonie 1963/1964 zadebiutował w niej w pierwszej lidze izraelskiej. W sezonie 1965/1966 wywalczył swój pierwszy w karierze tytuł mistrza Izraela, a po mistrzostwo kraju sięgnął również w sezonie 1968/1969. W 1972 roku zdobył z Hapoelem Puchar Izraela, a w swojej karierze zdobył też trzy Superpuchary Izraela (1966, 1969, 1970). W Hapoelu Tel Awiw grał do końca sezonu 1976/1977.
W 1977 roku Chazom odszedł do Hapoelu Aszkelon. Występował w nim przez dwa sezony. Po sezonie 1978/1979 zakończył w nim swoją karierę.
Kariera reprezentacyjna.
W reprezentacji Izraela Chazom zadebiutował 10 listopada 1965 roku w przegranym 0:5 meczu eliminacji do MŚ 1966 z Belgią, rozegranym w Ramat Gan. W 1970 roku był w kadrze Izraela na Mistrzostwa Świata w Meksyku, na których był pełnił funkcję rezerwowego i nie wystąpił w żadnym meczu. Od 1965 do 1973 roku rozegrał w kadrze narodowej 9 meczów.

</doc>
<doc id="2728534" url="https://pl.wikipedia.org/wiki?curid=2728534" title="Caryospora cobrae">
Caryospora cobrae

Caryospora cobrae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. cobrae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u kobry indyjskiej "(Naja naja)" należącego do rodziny zdradnicowatych (Elapidae).
Sporulowana oocysta.
Jest kształtu sferoidalnego lub jajowatego, posiada 2 bezbarwne ściany. Oocysta posiada następujące rozmiary: długość 16,5 – 19,5 μm, szerokość 16,5 – 18 μm. Występują mikropyle. Brak wieczka biegunowego i ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 12 – 16,5 μm, szerokości 9 – 12,8 μm. Występuje ciałko Stieda. Brak substieda body (SBB) i parastieda body (PSB).

</doc>
<doc id="2728535" url="https://pl.wikipedia.org/wiki?curid=2728535" title="Mistrzostwa Afryki w Piłce Ręcznej Kobiet 2004">
Mistrzostwa Afryki w Piłce Ręcznej Kobiet 2004

Mistrzostwa Afryki w piłce ręcznej kobiet 2004 – szesnaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 9–17 kwietnia 2004 roku.
Tytuł zdobyty w 2002 roku obroniła reprezentacja Angoli, wraz z pozostałymi medalistami kwalifikując się na MŚ 2005.

</doc>
<doc id="2728537" url="https://pl.wikipedia.org/wiki?curid=2728537" title="Marianne Dickerson">
Marianne Dickerson

Marianne Dickerson (ur. 14 listopada 1960 w St. Joseph, zm. 14 października 2015) – amerykańska lekkoatletka specjalizująca się w biegach długodystansowych, przede wszystkim w maratonie.
Największy sukces w karierze odniosła w 1983 r. w Helsinkach, zdobywając srebrny medal mistrzostw świata w biegu maratońskim (z czasem 2:31:09; za Grete Waitz). W 1988 r. zwyciężyła w maratonie w Baltimore (z czasem 2:41:05).
Rekord życiowy w biegu maratońskim: 2:31:09 – Helsinki 07/08/1983.

</doc>
<doc id="2728540" url="https://pl.wikipedia.org/wiki?curid=2728540" title="Caryospora colubris">
Caryospora colubris

Caryospora colubris – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. colubris" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Coluber viridiflavus" należącego do rodziny połozowatych (Colubridae).
Sporulowana oocysta.
Jest kształtu sferoidalnego o średnicy 16,2 – 27,9 μm, posiada 2 bezbarwne ściany o łącznej grubości 1 μm. Brak mikropyli, wieczka biegunowego oraz ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 13,2 – 19,1 μm, szerokości 10,3 – 14,7 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2728541" url="https://pl.wikipedia.org/wiki?curid=2728541" title="Lars Amund Vaage">
Lars Amund Vaage

Lars Amund Vaage (ur. 13 maja 1952 w Sunde w gminie Kvinnherad) – pisarz norweski.
Debiutował w 1979 roku powieścią "Øvelse Kald vinter".
Wśród utworów Vaage nominowanych do prestiżowych skandynawskich nagród, m.in. do Nagrody literackiej Rady Nordyckiej, znalazła się psychologiczna powieść "Rubato" (1995; wyd. pol. 1999) opowiadająca o młodym pianiście Stiegu, który porzucił karierę muzyka dla pracy fizycznej. Jednak po kilku latach, pod wpływem dramatycznych wydarzeń w życiu osobistym i zawodowym, musi częściowo przewartościować swój wybór.
Lars Amund Vaage jest wnukiem pisarza Ragnvalda Vaagego (1889–1963).

</doc>
<doc id="2728542" url="https://pl.wikipedia.org/wiki?curid=2728542" title="Stadion Daugava">
Stadion Daugava

Stadion Daugava (łot. "Daugavas stadions") – wielofunkcyjny stadion w Lipawie, na Łotwie. Został wybudowany w latach 1922–1925 i otwarty 14 czerwca 1925 roku. Obiekt może pomieścić 5000 widzów. Swoje spotkania rozgrywa na nim drużyna FK Liepāja.

</doc>
<doc id="2728544" url="https://pl.wikipedia.org/wiki?curid=2728544" title="Tina Charles">
Tina Charles



</doc>
<doc id="2728545" url="https://pl.wikipedia.org/wiki?curid=2728545" title="Stanisław Niesiołowski">
Stanisław Niesiołowski

Stanisław Niesiołowski (ur. 17 kwietnia 1880 w Pszczółczynie, zm. 18 czerwca 1927 w Bydgoszczy) – działacz narodowy i społeczny, starosta powiatu bydgoskiego.
Życiorys.
Urodził się 17 kwietnia 1880 r. w Pszczółczynie w pow. szubińskim, w rodzinie Andrzeja i Heleny z Bogusławskich. Stał się właścicielem majątku ziemskiego w Bielicach pod Bydgoszczą. Z miastem tym łączyły go liczne więzi. Działał w Towarzystwie Czytelni Ludowych.
W końcu I wojny światowej uczestniczył w pracach na rzecz powrotu Bydgoszczy i Krajny do Polski. Po utworzeniu Podkomisariatu Naczelnej Rady Ludowej na Obwód Nadnotecki z siedzibą w Bydgoszczy został doradcą i współpracownikiem podkomisarza Melchiora Wierzbickiego. W Podkomisariacie powierzono mu sprawy administracyjne. Został delegatem polskim przy landraturze bydgoskiej. Wszedł w skład delegacji polskiej przejmującej w imieniu władz polskich 19 stycznia 1920 r. Bydgoszcz w rąk niemieckich. Od 20 stycznia 1920 r. do śmierci sprawował (jako pierwszy Polak) urząd starosty bydgoskiego i przewodniczącego Wydziału Powiatowego. Był członkiem wielu organizacji i towarzystw polskich. Jeden z założycieli i członek Klubu Polskiego. Przyczynił się do powstania we wrześniu 1921 r. Towarzystwa Zachęty Sztuk Pięknych w Bydgoszczy, mającego za zadanie popularyzowanie sztuki polskiej i wspierania miejscowego środowiska plastycznego. Czynnie występował na rzecz spolszczenia przemysłu i handlu w Bydgoszczy i powiecie bydgoskim. Był długoletnim prezesem Spółki Akcyjnej „Karbid Wielkopolski” w Smukale oraz przewodniczącym Powiatowej Kasy Oszczędności, członkiem Rady Nadzorczej Banku M. Stadthagen Tow. Akc. w Bydgoszczy, członkiem honorowym Bractwa Strzeleckiego, członkiem Bydgoskiego Towarzystwa Wioślarskiego. Pierwszy prezes i członek honorowy Związku Cywilnych Niewidomych w Bydgoszczy. 14 grudnia 1924 r. został mianowany Dożywotnim Honorowym Członkiem Towarzystwa Opieki nad Niewidomymi w Bydgoszczy. 
Zmarł 18 czerwca 1927 r. w Bydgoszczy. Został pochowany 21 czerwca 1927 r. na cmentarzu Nowofarnym.

</doc>
<doc id="2728547" url="https://pl.wikipedia.org/wiki?curid=2728547" title="Alzatea verticillata">
Alzatea verticillata

Alzatea verticillata – gatunek rośliny reprezentujący monotypowy rodzaj Alzatea i rodzinę Alzateaceae. Występuje w górskich lasach na obszarze Kostaryki, Panamy, Kolumbii, Peru i w Ekwadorze.
Systematyka.
Do końca XX wieku takson umieszczany był przez systematyków w różnych rodzinach, zanim zdecydowano się na wyodrębnienie go w randze rodziny w rzędzie mirtowców ("Myrtales"). W systemie APG III (2009) i systemie APG IV (2016) takson stanowi rodzinę siostrzaną dla rodziny "Penaeaceae".

</doc>
<doc id="2728548" url="https://pl.wikipedia.org/wiki?curid=2728548" title="Alzatea">
Alzatea



</doc>
<doc id="2728549" url="https://pl.wikipedia.org/wiki?curid=2728549" title="Alzateaceae">
Alzateaceae



</doc>
<doc id="2728552" url="https://pl.wikipedia.org/wiki?curid=2728552" title="Świątynia Bao’an">
Świątynia Bao’an

Świątynia Bao’an () – świątynia taoistyczna znajdująca się w dzielnicy Datong w Tajpej na Tajwanie, nieopodal świątyni Konfucjusza. Głównymi bóstwami czczonymi w świątyni są Baosheng, Shennong, Czarny Tygrys i 36 Niebiańskich Urzędników.
Świątynię wznieśli w 1804 roku, na miejscu wcześniejszej drewnianej budowli z 1742 roku, osadnicy z Tong’an w prowincji Fujian. Pierwotne założenie znacznie rozbudowano w latach 1855 i 1868-1873. Po wojnie chińsko-japońskiej (1894-1895), w trakcie zajmowania Tajwanu przez Japonię, świątynia została poważnie zniszczona w wyniku walk. Odbudowano ją w latach 1917-1919. Ponownych zniszczeń dokonały bombardowania Tajpej przez amerykańskie lotnictwo w 1945 roku. W latach 50. rozpoczęto odbudowę świątyni, trwającą do 1967 roku. Kolejnych renowacji dokonano w latach 70. i 80. 
Zorientowana wzdłuż linii północ-południe świątynia składa się z trzech pawilonów: Przedniego, Głównego i Tylnego, otoczonych bocznymi skrzydłami z wieżami dzwonu i bębna. Przed świątynią znajduje się dziedziniec z jeziorkiem, przez które wiedzie most w kształcie swastyki. 
Świątynia Bao’an jest miejscem licznych uroczystości religijnych i wydarzeń kulturalnych, do najważniejszych należą urodziny boga Baoshenga 15 dnia 3 miesiąca kalendarza księżycowego, darmowe poradnie tradycyjnej medycyny chińskiej czy koncerty muzyczne.

</doc>
<doc id="2728553" url="https://pl.wikipedia.org/wiki?curid=2728553" title="Colorado Women’s Hall of Fame">
Colorado Women’s Hall of Fame

Colorado Women's Hall of Fame – organizacja non-profit, założona w 1984 roku. Celem organizacji jest uznawanie oraz promocja wkładu kobiet w historię amerykańskiego stanu Kolorado oraz wskazywanie w tych kobietach wzorców do naśladowania dla młodych dziewcząt i kobiet. Wyróżnione są kobiety, które poprzez swoją działalność wywarły istotny wpływ na wzmocnienie roli kobiet w społeczeństwie.
Kryteria.
Kryteria przyznawania wyróżnień przez organizację, odnoszące się zarówno do historycznych, jak i współcześnie żyjących kobiet, których życie w szczególny sposób zostało związane ze stanem Kolorado:
Wśród wyróżnionych kobiet są m.in. Golda Meir (1985), Mamie Eisenhower (1985), Vivien Spitz (2006) czy Madeleine Albright (2010).

</doc>
<doc id="2728554" url="https://pl.wikipedia.org/wiki?curid=2728554" title="Adam Badowski (malarz)">
Adam Badowski (malarz)

Adam Badowski (ur. w grudniu 1857, zm. 23 września 1903 w Warszawie) – polski malarz i ilustrator.
Życiorys.
Po ukończeniu gimnazjum uczęszczał do prowadzonej w Warszawie przez Wojciecha Gersona i Aleksandra Kamińskiego Klasy Rysunkowej. Po jej ukończeniu w 1887 wyjechał do Krakowa, gdzie przez trzy lata studiował w tamtejszej Szkole Sztuk Pięknych u Floriana Cynka i Leopolda Loefflera. W 1880 wyjechał kontynuować naukę w Wiedniu i Monachium. W 1882 otrzymał stypendium artystyczne Towarzystwa Zachęty Sztuk Pięknych w Warszawie, które umożliwiło mu wyjazd na pięcioletnie studia artystyczne do Rzymu.
Po powrocie zamieszkał na stałe w Warszawie i poza tworzeniem działał w wielu organizacjach artystycznych, a także uczył w prowadzonej przez Bronisławę Wiesiołowską szkole artystycznej dla kobiet. Dwa lata później wyjechał na rok do Paryża, po powrocie został mianowany wiceprezesem Komitetu Towarzystwa Zachęty Sztuk Pięknych. Był jednym z inicjatorów powołania Spółki Artystycznej Zjednoczonych Malarzy, Rzeźbiarzy i Architektów. Od 1896 wykładał w warszawskiej Klasie Rysunkowej, którą sam kiedyś ukończył, rok później poprowadził własną szkołę artystyczną dla kobiet, gdzie uczył malarstwa i grafiki.
Stale współpracował z czasopismem "Wędrowiec", dla którego tworzył ilustracje. Często wystawiał w Warszawie (Zachęta, Salon Krywulta), w Krakowie, we Lwowie i za granicą, m.in. w Berlinie.
W 1895 ożenił się z pianistką, Marią z Wąsowskich. Zmarł nagle 23 września 1903, pogrzeb miał miejsce trzy dni później. Po mszy w katedrze św. Jana zmarły spoczął na cmentarzu Powązkowskim (kwatera 40-3-20).
Twórczość.
Najczęstszym tematem jego obrazów są sceny antyczne, co wynikało z wpływu twórczości Henryka Siemiradzkiego i zafascynowania twórczością Lawrence’a Alma-Tademy. W późniejszym okresie twórczości skupił się na malarstwie portretowym.

</doc>
<doc id="2728555" url="https://pl.wikipedia.org/wiki?curid=2728555" title="Gratowóz">
Gratowóz

Gratowóz – specjalnie oznakowany pojazd dostosowany do wywożenia odpadów problemowych (w gospodarstwie domowym już nieprzydatnych lub niebezpiecznych), tak zwanych gratów (z niem. Gerät - urządzenie - jako określenie dla przedmiotu niezbyt wartościowego, często starego, zniszczonego np. mebel lub sprzęt domowy) na gratowisko. 

</doc>
<doc id="2728556" url="https://pl.wikipedia.org/wiki?curid=2728556" title="Dani Szmulewicz-Rom">
Dani Szmulewicz-Rom

Dani Szmulewicz-Rom (hebr. דני שמולביץ' רום, ur. 29 listopada 1940, zm. 18 stycznia 2021) – izraelski piłkarz grający na pozycji napastnika. W swojej karierze rozegrał 29 meczów w reprezentacji Izraela.
Kariera klubowa.
Przez całą swoją karierę piłkarską Szmulewicz-Rom związany był z klubem Maccabi Hajfa. W 1957 roku awansował do kadry pierwszej drużyny i w sezonie 1957/1958 zadebiutował w niej w pierwszej lidze izraelskiej. Swoje jedyne sukcesy z Maccabi osiągnął w 1962 roku, gdy zdobył Puchar Izraela oraz Superpuchar Izraela. Swoją karierę zakończył po sezonie 1972/1973.
Kariera reprezentacyjna.
W reprezentacji Izraela Szmulewicz-Rom zadebiutował 27 listopada 1960 roku w wygranym 6:1 meczu eliminacji do MŚ 1962 z Cyprem, rozegranym w Ramat Gan. W 1968 roku rozegrał trzy mecze w Pucharze Azji: z Hongkongiem (6:1), z Birmą (0:1) i z Tajwanem (4:1). Z Izraelem zajął w tym turnieju 3. miejsce.
W 1970 roku Szmulewicz-Rom był w kadrze Izraela na Mistrzostwa Świata w Meksyku, na których wystąpił dwóch meczach: z Urugwajem (0:2) i z Włochami (0:0). Od 1960 do 1970 roku rozegrał w kadrze narodowej 29 meczów.

</doc>
<doc id="2728557" url="https://pl.wikipedia.org/wiki?curid=2728557" title="Caryospora constanciae">
Caryospora constanciae

Caryospora constanciae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. constanciae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Micrurus spixii spixii" należącego do rodziny zdradnicowatych (Elapidae).
Występuje na terenie Brazylii w Ameryce Południowej.
Sporulowana oocysta.
Jest kształtu sferoidalnego lub jajowatego, posiada 2 bezbarwne ściany o łącznej grubości 1,9 – 2,5 μm. Oocysta posiada następujące rozmiary: długość 18,7 – 22,5 μm, szerokość 17,5 – 20 μm. Brak mikropyli oraz wieczka biegunowego. Występuje ciałko biegunowe, które u tego gatunku jest duże i zwykle przylega do wewnętrznej strony otoczki wewnętrznej.
Sporulowana sporocysta i sporozoity.
Sporocysty kształtu owoidalnego o długości 15 – 17,5 μm, szerokości 10,6 – 12,5 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2728558" url="https://pl.wikipedia.org/wiki?curid=2728558" title="Leleith Hodges">
Leleith Hodges

Leleith Hodges (ur. 22 czerwca 1953 w Islington) – jamajska lekkoatletka specjalizująca się w krótkich biegach sprinterskich, trzykrotna uczestniczka letnich igrzysk olimpijskich (Monachium 1972, Montreal 1976, Moskwa 1980).
W 1978 uhonorowana została tytułem "Sportsmenki Roku" (ang. " Jamaica Sportswoman of the Year") na Jamajce.

</doc>
<doc id="2728560" url="https://pl.wikipedia.org/wiki?curid=2728560" title="Shimanto">
Shimanto

 – miasto położone w południowo-zachodniej części prefektury Kōchi, w Japonii, na wyspie Sikoku.
Miasto powstało 10 kwietnia 2005 roku przez połączenie miasta Nakamura i wsi Nishitosa z powiatu Hata. Mieszkańcy posługują się dialektem . Przez miasto przepływa najdłuższa rzeka wyspy Sikoku – Shimanto o długości 196 km. 
Populacja.
Zmiany w populacji Shimanto w latach 1970–2015:

</doc>
<doc id="2728564" url="https://pl.wikipedia.org/wiki?curid=2728564" title="Diego Llorca Llopis">
Diego Llorca Llopis



</doc>
<doc id="2728565" url="https://pl.wikipedia.org/wiki?curid=2728565" title="Abel Thermeus">
Abel Thermeus

Abel Thermeus (ur. 19 stycznia 1983 w Montreuil) – haitański piłkarz występujący na pozycji napastnika.
Kariera klubowa.
Thermeus urodził się we Francji w rodzinie pochodzenia haitańskiego. Karierę rozpoczynał w 2000 roku w rezerwach AS Monaco, grających w CFA. W 2004 roku odszedł do US Créteil-Lusitanos z Ligue 2. Przez 1,5 roku w jego barwach rozegrał 3 spotkania. Na początku 2006 roku przeszedł do szkockiego Motherwell występującego w Scottish Premier League. W ciągu pół roku, wystąpił tam w jednym meczu.
W połowie 2006 roku Thermeus przeniósł się do rezerw hiszpańskiego trzecioligowca, Levante UD B. Spędził w nich dwa lata. Następnie grał w rezerwach węgierskiego klubu Debreceni VSC, a także cypryjskim drugoligowcu, Atromitosie Jeroskipu. W 2011 roku zakończył karierę.
Kariera reprezentacyjna.
W reprezentacji Haiti Thermeus zadebiutował w 2007 roku. W 2009 roku został powołany do kadry na Złoty Puchar CONCACAF. Zagrał na nim tylko w meczu fazy grupowej ze Stanami Zjednoczonymi (2:2), a Haiti zakończyło turniej na ćwierćfinale.
W latach 2007–2009 w drużynie narodowej rozegrał 10 spotkań.

</doc>
<doc id="2728566" url="https://pl.wikipedia.org/wiki?curid=2728566" title="Frederick Augustus Abel">
Frederick Augustus Abel



</doc>
<doc id="2728569" url="https://pl.wikipedia.org/wiki?curid=2728569" title="Gonzalo Viñes Masip">
Gonzalo Viñes Masip



</doc>
<doc id="2728570" url="https://pl.wikipedia.org/wiki?curid=2728570" title="Dom Historii Europejskiej">
Dom Historii Europejskiej

Dom Historii Europejskiej – muzeum w Brukseli, powstałe z inicjatywy Parlamentu Europejskiego i otwarte 6 maja 2017 r. Celem powstania Domu Historii Europejskiej jako instytucji kulturalnej i muzeum jest wykorzystanie wszystkich dostępnych narzędzi służących promowaniu lepszego zrozumienia historii Europy i integracji europejskiej przez ekspozycję stałą oraz ekspozycje czasowe i objazdowe, kolekcję obiektów i dokumentów, programy edukacyjne, imprezy kulturalne i publikacje, jak również szeroki zasób treści dostępnych online. Dom Historii Europejskiej znajduje się w pobliżu Parku Leopolda, w sąsiedztwie instytucji europejskich.
Historia projektu.
Pomysł utworzenia Domu Historii Europejskiej przedstawił przewodniczący Parlamentu Europejskiego Hans-Gert Pöttering w swoim przemówieniu programowym 13 lutego 2007 r. Jednym z głównych celów tego projektu "jest pogłębianie wiedzy Europejczyków wszystkich pokoleń na temat ich własnej historii i przyczynianie się w ten sposób do lepszego zrozumienia rozwoju Europy obecnie oraz w przyszłości. ". W październiku 2008 r. komisja ekspertów na czele z przewodniczącym Domu Historii Republiki Federacji Niemiec prof. Hansem Walterem Hütterem złożyła sprawozdanie zatytułowane: Założenia koncepcyjne Domu Historii Europejskiej, w którym nakreślono ogólną koncepcję i treść projektu oraz jego strukturę instytucjonalną.
W czerwcu 2009 r. Prezydium Parlamentu podjęło decyzję o przeznaczeniu budynku dawnej kliniki dentystycznej im. George'a Eastmana na potrzeby przyszłego muzeum a w lipcu ogłosiło międzynarodowy konkurs na projekt architektoniczny Domu Historii Europejskiej. 31 marca 2011 r. zwycięskiej grupie Chaix &amp; Morel et Associés (FR), JSWD Architekten (DE) oraz TPF (BE) powierzono zadanie przeprowadzenia renowacji i rozbudowy budynku. W celu przygotowania ekspozycji i struktury przyszłej instytucji Dyrekcja Generalna ds. Komunikacji Parlamentu Europejskiego powołała interdyscyplinarny zespół specjalistów pod kierunkiem historyka i kurator Taja Vovk van Gaal, wspierany przez radę naukową skupiającą wykwalifikowanych specjalistów pod przewodnictwem prof. Włodzimierza Borodzieja.
Treść Domu Historii Europejskiej.
Dom Historii Europejskiej ma być dla zwiedzających okazją do zapoznania się z przemianami i wydarzeniami historycznymi oraz do krytycznego spojrzenia na znaczenie tych przemian w dzisiejszym świecie. Ma to być centrum wystawowe, dokumentacyjne i informacyjne, które w szerszym kontekście historycznym i krytycznym ukaże zarówno przemiany, jak i wydarzenia, łącząc i zestawiając ze sobą pełne kontrastów doświadczenia Europejczyków na tle historii.
Ekspozycja stała skupia się na historii Europy XX wieku oraz historii integracji europejskiej przy jednoczesnym uwzględnieniu najważniejszych zjawisk i procesów historycznych wcześniejszych epok. Jej celem nie jest ukazanie sumy historii narodowych, ale spojrzenie na istotne dla całego kontynentu zjawiska historyczne z ponadnarodowej, europejskiej perspektywy.
Wyjątkowość Centrum polega na próbie ponadnarodowego spojrzenia na historię kontynentu, z uwzględnieniem jej różnorodności oraz mnogości jej interpretacji i sposobów postrzegania. Centrum ma umożliwić obywatelom zrozumienie najnowszej historii Europy na tle wcześniejszych stuleci, które kształtowały jej idee i wartości. W ten sposób Dom Historii Europejskiej chce stworzyć przestrzeń do debaty na temat Europy i Unii Europejskiej.
Główny element Domu Historii Europejskiej stanowi ekspozycja stała, zajmująca powierzchnię ok. 4 000 m².
Zgodnie z polityką Parlamentu Europejskiego dotyczącą dostępności dom ma być miejscem przyjaznym dla zwiedzających, przystosowanym do wymogów osób na wózkach inwalidzkich i dostępnym dla wszystkich. Główna oferta muzeum ma być dostępna w co najmniej 24 językach urzędowych Unii Europejskiej. Wielojęzyczność jest rozumiana jako wyraz kulturowej różnorodności Europy. Założeniem Domu Historii Europejskiej jest, aby zwiedzający postrzegali wielojęzyczność ekspozycji oraz innych jego ofert jako jeden z głównych atutów instytucji.
Lokalizacja.
Budynek Eastman, pierwotnie zaprojektowany na potrzeby kliniki dentystycznej, został nazwany na cześć George'a Eastmana, amerykańskiego filantropa i wynalazcy aparatu fotograficznego Kodak. Jego hojna pomoc finansowa pozwoliła na utworzenie punktów dentystycznych w Nowym Jorku, Londynie, Rzymie, Paryżu, Brukseli i Sztokholmie w celu zapewnienia darmowej opieki dentystycznej dzieciom znajdującym się w trudnej sytuacji życiowej.
W 1933 r. Fundacja Eastmana zwróciła się do szwajcarskiego architekta Michela Polaka znanego z tworzenia w stylu art déco, a w szczególności słynącego z projektu Résidence Palace w Brukseli, z prośbą o zaprojektowanie nowego budynku. Zainaugurowany w 1935 r. budynek jest interesujący zarówno pod względem inżynierii, jak i elementów art déco. W dawnej poczekalni dziecięcej zachowało się kilka malowideł autorstwa Camille Barthélémy przedstawiających ilustracje do bajek La Fontaine'a.
Park Leopolda wraz z obiektami zabytkowymi, takimi jak Instytut Pasteura czy Biblioteka Solvay, został objęty ochroną w 1976 r. Sam budynek Eastman nie jest objęty ochroną. Klinika dentystyczna została zamknięta w 1980 r., zanim jeszcze przeznaczono ją na biura dla instytucji europejskich.
Szacunkowe koszty i środki finansowe.
Faza rozwoju 2011 – 2015: 31 milionów euro na renowację i rozbudowę budynku, 21,4 miliona euro na wystawę stałą i pierwsze wystawy czasowe (15,4 miliona euro na wyposażenie sal wystawowych i innych pomieszczeń, 6 milionów euro na wielojęzyczność) i 3,75 miliona euro na stworzenie kolekcji.
Koszty realizacji projektu pokryje Parlament Europejski, ale koszty eksploatacji może współfinansować Komisja Europejska, której przewodniczący wyraził już gotowość do udzielenia wsparcia.
Debata i polemika.
Już od początkowej koncepcji trwają debaty na temat Domu Historii Europejskiej, zwłaszcza w Wielkiej Brytanii. Próba ustalenia jednej wspólnej wersji wydarzeń historii 27 zróżnicowanych państw członkowskich została skrytykowana przez brytyjski ośrodek analityczny Civitas, według którego: „Dom Historii Europejskiej nie może osiągnąć niczego prócz nieszczerego paradoksu, próbując przedstawić historię wszystkich 27 państw, a w rzeczywistości nie odnosząc się do historii w ogóle." Istnieje wiele niezgodności co do interpretacji podstawowych faktów historycznych na przykład związanych z drugą wojną światową czy rolą Stanów Zjednoczonych w powojennej Europie. To właśnie stało się powodem, dla którego niektórzy posłowie do Parlamentu Europejskiego, w tym polski poseł Adam Bielan, skrytykowali ten projekt.
Krytyce poddana zostały nie tylko treści historyczne muzeum, ale przede wszystkim koszty jego utworzenia. Zarzuty dotyczyły przede wszystkim kosztów projektu: koszty te miały "wzrosnąć ponad dwukrotnie”.[10] Krytykowano wydawanie pieniędzy w czasach recesji. Posłanka do PE z partii nacjonalistycznej Wielkiej Brytanii (UKIP) Marta Andreasen powiedziała: „Jest to wbrew wierze i logice, że w epoce cięć budżetowych posłowie do Parlamentu dysponują ogromną sumą pieniędzy, która pozwoli na sfinansowanie tak rażąco narcystycznego projektu."
Realizacja projektu i zarządzanie nim.
Nad procesem tworzenia Domu Historii Europejskiej jako instytucji, projektu powstałego z inicjatywy Parlamentu Europejskiego, czuwa kilka zespołów:
Rada Nadzorcza pod przewodnictwem byłego przewodniczącego Parlamentu Europejskiego Hansa-Gerta Pötteringa jest wieloosobowym organem składającym się z polityków wysokiego szczebla, łączącym kilka instytucji europejskich i władze w Brukseli. Reprezentują oni główne frakcje polityczne i organy Parlamentu. Rada nadzoruje ogólne zarządzanie projektem.
W skład Rady wchodzą — Włodzimierz Borodziej, Étienne Davignon, Hans-Walter Hütter, Miguel Angel Martínez, Gérard Onesta, Doris Gisela Pack, Chrysoula Paliadeli, Charles Picqué, Alain Lamassoure, Wojciech Roszkowski, Peter Sutherland, Androulla Vassiliou, Diana Wallis i Francis Wurtz.
Komitet Naukowy pod przewodnictwem historyka Włodzimierza Borodzieja, składający się z historyków i pracowników renomowanych na całym świecie muzeów, sprawuje nadzór i doradza w kwestiach dotyczących historii i muzealnictwa.
W skład Komitetu wchodzą: Norman Davies, Hans-Walter Hütter, Matti Klinge, Miguel Angel Martínez, Anita Meinarte, Hélène Miard-Delacroix, Mary Michailidou, Hans-Gert Pöttering, Oliver Rathkolb, Antonio Reis, Maria Schmidt, Jean-Pierre Verdier i Henk Wesseling.
Zespół naukowy pod przewodnictwem historyka i kurator Taji Vovk van Gaal odpowiedzialny jest za opracowanie ekspozycji oraz strukturę przyszłego muzeum.
Od października 2012 r. zespół wspiera w realizacji tych prac projektant Arnaud Dechelle.

</doc>
<doc id="2728571" url="https://pl.wikipedia.org/wiki?curid=2728571" title="Mistrzostwa Afryki w Piłce Ręcznej Kobiet 2002">
Mistrzostwa Afryki w Piłce Ręcznej Kobiet 2002

Mistrzostwa Afryki w piłce ręcznej kobiet 2002 – piętnaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się wraz z turniejem męskim w dniach 19–28 kwietnia 2002 roku w marokańskich miastach Rabat i Casablanca. Tytułu zdobytego w 2000 roku broniła reprezentacja Angoli.
Początkowo w zawodach miało wziąć udział dziesięć reprezentacji, jednak ostatecznie nie zagrała drużyna z Senegalu, tytuł mistrzowski obroniła zaś Angola.

</doc>
<doc id="2728572" url="https://pl.wikipedia.org/wiki?curid=2728572" title="Eli Ben Rimoj">
Eli Ben Rimoj

Eliahu „Eli” Ben Rimoj (hebr. אלי בן רימוז', ur. 20 listopada 1944) – izraelski piłkarz grający na pozycji napastnika. W swojej karierze rozegrał 2 mecze w reprezentacji Izraela.
Kariera klubowa.
Swoją karierę piłkarską Ben Rimoj rozpoczął w klubie Hapoel Jerozolima. W 1962 roku awansował do kadry pierwszej drużyny i w sezonie 1962/1963 zadebiutował w niej w pierwszej lidze izraelskiej. Największe sukcesy z Hapoelem osiągnął w sezonie 1972/1973, gdy zajął z nim trzecie miejsce w lidze (najwyższe w historii klubu) oraz zdobył Puchar Izraela. W sezonie 1976/1977 grał w Bene Jehuda Tel Awiw, a w latach 1977–1979 - ponownie w Hapoelu, w którym zakończył swoją karierę.
Kariera reprezentacyjna.
W reprezentacji Izraela Ben Rimoj zadebiutował 20 stycznia 1970 roku w przegranym 1:2 towarzyskim meczu z Rumunią. W 1970 roku był w kadrze Izraela na Mistrzostwa Świata w Meksyku, na których był rezerwowym i nie rozegrał żadnego meczu. W 1970 roku rozegrał w kadrze narodowej 2 mecze.

</doc>
<doc id="2728573" url="https://pl.wikipedia.org/wiki?curid=2728573" title="Magdalena (Żegałowa)">
Magdalena (Żegałowa)

Magdalena, imię świeckie Ludmiła Giermanowna Żegałowa (ur. 26 czerwca 1921 w Rydze, zm. 10 października 1996) – rosyjska mniszka prawosławna, przełożona monasteru Trójcy Świętej i św. Sergiusza z Radoneża w Rydze w latach 1977–1996. Ze względu na zasługi w wychowywaniu duchowym nowych mniszek, które zostały następnie igumeniami w monasterach otwartych po rozpadzie ZSRR, określana jako "igumenia całej Rusi".
Życiorys.
Córka Giermana Wasiljewicza Żegałowa, potomka rodziny kupieckiej z Jarosławia, następnie kapłana prawosławnego i jego żony Tatiany Wasiljewny Dmitrijewej. Ukończyła gimnazjum łotewskie w Saldusie, po czym pracowała na poczcie, a od 1942 jako księgowa. Równocześnie z błogosławieństwa egzarchy Krajów Bałtyckich metropolity Sergiusza prowadziła lekcje religii prawosławnej dla dzieci łotewskojęzycznych. W roku szkolnym 1943/1944 była również nauczycielką geografii i języka rosyjskiego. W sierpniu 1944 wywieziona razem z całą rodziną do Niemiec, żyła kolejno w Gdańsku, Chemnitz, Karlowych Warach. Od kwietnia 1945 ks. Gierman Żegałow podjął pracę duszpasterską w cerkwiach na terytorium Czechosłowacji – w Karlowych Warach, Mariańskich Łaźniach i Franciszkowych Łaźniach. Ludmiła Żegałowa pracowała jako nauczycielka religii i języka rosyjskiego.
W 1949 rodzina Żegałowów mogła wrócić na Łotwę. Ludmiła Żegałowa pracowała w fabryce, następnie jako nauczycielka szkoły podstawowej w placówce dla przewlekle chorych dzieci. W 1952 wstąpiła jako posłusznica do monasteru Trójcy Świętej i św. Sergiusza z Radoneża w Rydze, jedynej prawosławnej żeńskiej wspólnoty monastycznej na terytorium Łotewskiej SRR. W tym samym roku arcybiskup ryski i łotewski Filaret dokonał jej postrzyżyn w riasofor, nadając jej imię Magdalena. W monasterze była regentką chóru mniszek. 21 sierpnia 1958 złożyła wieczyste śluby mnisze przed biskupem Janem (Aleksiejewem), zachowując imię otrzymane w czasie poprzedniej profesji. W 1968 wybrana na zastępczynię przełożonej monasteru, pełniła wymienione obowiązki do 1971, gdy przeniesiono ją na stanowisko ekonomki. W 1976 została zastępczynią przełożonej odpowiedzialną za filialną pustelnię Przemienienia Pańskiego. 4 kwietnia 1977 na mocy decyzji patriarchy moskiewskiego i całej Rusi Pimena oraz arcybiskupa ryskiego i łotewskiego Leonida została mianowana przełożoną monasteru, zaś w maju tego samego roku otrzymała godność igumeni.
Kierowana przez nią wspólnota była jednym z nielicznych żeńskich monasterów na terenie ZSRR, które nie zostały zlikwidowane przez władze. Ihumenii Magdalenie zabroniono jedynie przyjmowania na stałe do klasztoru nowych kandydatek. Po upadku ZSRR, gdy Rosyjski Kościół Prawosławny zaczął odzyskiwać skonfiskowane mu monastery, na czele nowych żeńskich wspólnot stanęło dziewiętnaście mniszek, które swoją formację duchową przechodziły w Rydze, pod kierunkiem ihumenii Magdaleny. Z tego powodu patriarcha Aleksy II porównał ją do św. Sergiusza z Radoneża, nauczyciela duchowego szeregu późniejszych twórców męskich monasterów, nazywając ją "ihumenią całej Rusi".
Za swoją działalność ihumenia Magdalena otrzymała jedną z najwyższych nagród cerkiewnych przewidywanych dla mniszek – prawo noszenia dwóch krzyży z ozdobami (1990) oraz odznaczenia cerkiewne – Order Św. Sergiusza z Radoneża III stopnia (1981), Order Świętego Równego Apostołom Księcia Włodzimierza II stopnia (1987).
Zmarła w 1996 i została pochowana na cmentarzu pustelni Przemienienia Pańskiego.

</doc>
<doc id="2728574" url="https://pl.wikipedia.org/wiki?curid=2728574" title="Társila Córdoba Belda">
Társila Córdoba Belda



</doc>
<doc id="2728575" url="https://pl.wikipedia.org/wiki?curid=2728575" title="Crescencia Valls Espí">
Crescencia Valls Espí



</doc>
<doc id="2728576" url="https://pl.wikipedia.org/wiki?curid=2728576" title="Marino Blanes Giner">
Marino Blanes Giner



</doc>
<doc id="2728577" url="https://pl.wikipedia.org/wiki?curid=2728577" title="Linkbelt Oval">
Linkbelt Oval

Linkbelt Oval – stadion sportowy znajdujący się w Aiwo, na wyspie Nauru. Obecnie jest to jedyny działający tego typu obiekt w Republice Nauru. Nazywany jest również "Aida Oval" z powodu organizacji sportowej Aida, która organizuje tutaj rozgrywki oraz treningi. Stadion został zbudowany przez Nauruańską Korporację Fosforytową i może pomieścić około 3000 osób.

</doc>
<doc id="2728580" url="https://pl.wikipedia.org/wiki?curid=2728580" title="Jacqueline Pusey">
Jacqueline Pusey

Jacqueline "Jackie" Pusey (ur. 14 sierpnia 1959 w regionie Saint Mary) – jamajska lekkoatletka specjalizująca się w biegach sprinterskich, dwukrotna uczestniczka letnich igrzysk olimpijskich (Montreal 1976, Moskwa 1980).
W 1981 uhonorowana została tytułem "Sportsmenki Roku" (ang. "Jamaica Sportswoman of the Year") na Jamajce.

</doc>
<doc id="2728581" url="https://pl.wikipedia.org/wiki?curid=2728581" title="Jackie Pusey">
Jackie Pusey



</doc>
<doc id="2728582" url="https://pl.wikipedia.org/wiki?curid=2728582" title="ALCO Century 636">
ALCO Century 636

ALCO Century 636 – amerykańska ciężka lokomotywa spalinowa serii Century, budowana w latach 1967 - 1968 przez fabrykę ALCO. Wyprodukowano 63 egzemplarze. Stanowiła rozwinięcie wcześniejszego modelu ALCO Century 630, w którym rozbudowano chłodzenie silnika.
Lokomotywy te wykorzystywano w USA, Kanadzie, Meksyku i Australii. Nie były one jednak udaną konstrukcją, co w połączeniu z wysoką ceną, zadecydowało o wczesnym zakończeniu ich produkcji.

</doc>
<doc id="2728587" url="https://pl.wikipedia.org/wiki?curid=2728587" title="Juan Aguinaga">
Juan Aguinaga

Juan Francisco Aguinaga Garzón (ur. 4 stycznia 1978 w Quito) – ekwadorski piłkarz występujący na pozycji pomocnika.
Kariera klubowa.
Aguinaga rozpoczynał karierę w 1997 roku w zespole Espoli. Jego barwy reprezentował przez 6 sezonów. W 2003 roku odszedł do Deportivo Cuenca. Następnie grał w drużynie Barcelona SC, a w 2005 roku trafił do zespołu El Nacional. W sezonie 2005 wywalczył z nim mistrzostwo fazy Clausura.
W 2006 roku Aguinaga przeniósł się do drużyny Aucas. Występował tam przez 2 sezony. Następne 3 sezony spędził w klubie Universidad Católica Quito, a w 2010 roku zakończył karierę.
Kariera reprezentacyjna.
W reprezentacji Ekwadoru Aguinaga zadebiutował w 2001 roku. W tym samym roku został powołany do kadry na turniej Copa América. Zagrał na nim tylko w meczu z Wenezuelą (4:0), a Ekwador zakończył turniej na fazie grupowej. W drużynie narodowej Aguinaga rozegrał łącznie 6 spotkań, wszystkie w 2001 roku.

</doc>
<doc id="2728592" url="https://pl.wikipedia.org/wiki?curid=2728592" title="Mistrzostwa Afryki w Piłce Ręcznej Kobiet 2000">
Mistrzostwa Afryki w Piłce Ręcznej Kobiet 2000

Mistrzostwa Afryki w piłce ręcznej kobiet 2000 – czternaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 24 kwietnia–3 maja 2000 roku.
Tytuł zdobyty w 1998 roku obroniła reprezentacja Angoli i wraz z pozostałymi medalistami zakwalifikowała się na MŚ 2001.

</doc>
<doc id="2728594" url="https://pl.wikipedia.org/wiki?curid=2728594" title="Racing Port-au-Prince">
Racing Port-au-Prince



</doc>
<doc id="2728596" url="https://pl.wikipedia.org/wiki?curid=2728596" title="Kiliks">
Kiliks

Kiliks – syn Agenora i Telefassy, brat Europy. Po zaginięciu siostry założył Cylicję.

</doc>
<doc id="2728599" url="https://pl.wikipedia.org/wiki?curid=2728599" title="Mosze Romano">
Mosze Romano

Mosze Romano (hebr. משה רומנו, ang. Moshe Romano, ur. 6 maja 1946 w Tel Awiwie) – izraelski piłkarz grający na pozycji napastnika. W swojej karierze rozegrał 12 meczów w reprezentacji Izraela, w których strzelił 5 goli.
Kariera klubowa.
Swoją karierę piłkarską Romano rozpoczął w klubie Szimszon Tel Awiw. W 1964 roku awansował do kadry pierwszej drużyny i w sezonie 1964/1965 zadebiutował w niej w pierwszej lidze izraelskiej. W sezonie 1965/1966 z 17 golami został królem strzelców ligi Izraela. W 1968 roku odszedł do Highlands Park z Republiki Południowej Afryki i grał w nim do 1969 roku.
Jeszcze w 1969 roku Romano wrócił do Izraela i został zawodnikiem Beitaru Tel Awiw. W tamtym roku został z Beitarem mistrzem kraju, a następnie powrócił do Szimszonu Tel Awiw. W sezonach 1969/1970 i 1972/1973 został w barwach Szimszonu najlepszym strzelcem ligi. W sezonie 1970/1971 wywalczył z Shimshonem wicemistrzostwo Izraela.
W 1973 roku Romano przeszedł do Beitaru Tel Awiw. W sezonie 1974/1975 po raz czwarty w karierze został królem strzelców ligi izraelskiej. W Beitarze grał do końca sezonu 1979/1980. W latach 1980–1982 grał w Hapoelu Jehud, a w sezonie 1982/1983 - w Beitarze Ramla, w którym zakończył karierę.
Kariera reprezentacyjna.
W reprezentacji Izraela Romano zadebiutował 21 listopada 1965 roku w przegranym 1:2 meczu eliminacji do MŚ 1966 z Bułgarią, rozegranym w Ramat Gan. W 1968 roku zagrał w trzech meczach Pucharu Azji 1968: z Hongkongiem (6:1 i 2 gole), z Birmą (0:1) i z Tajwanem (4:1 i 2 gole). Został królem strzelców tego turnieju, a Izrael zajął na nim 3. miejsce.
W 1970 roku Romano był w kadrze Izraela na Mistrzostwa Świata w Meksyku, na których był rezerwowym i nie rozegrał żadnego meczu. Od 1965 do 1975 roku rozegrał w kadrze narodowej 12 meczów i strzelił 5 goli.

</doc>
<doc id="2728601" url="https://pl.wikipedia.org/wiki?curid=2728601" title="Melikertes">
Melikertes

Melikertes (gr. Μελικέρτης Melikértēs) – syn Ino i Atamasa, wnuk Kadmosa i Harmonii, prawnuk Aresa i Afrodyty.
Kiedy był dzieckiem, jego matka w przypływie szału zesłanym przez Herę, wrzuciła go do wrzącej wody, a ojciec zabił jego brata Learcha. Później Melikertes został morskim bogiem jako Palajmon.

</doc>
<doc id="2728602" url="https://pl.wikipedia.org/wiki?curid=2728602" title="Wspólna reprezentacja na Letnich Igrzyskach Olimpijskich 1992">
Wspólna reprezentacja na Letnich Igrzyskach Olimpijskich 1992

Wspólną reprezentację na Letnich Igrzyskach Olimpijskich 1992 reprezentowało 475 zawodników: 310 mężczyzn i 165 kobiety.
W skład wspólnej reprezentacji wchodzili zawodnicy z byłych republik Związku Radzieckiego, z wyjątkiem krajów bałtyckich, które wystawiły własne reprezentacje. Niemal wszystkie państwa występujące pod nazwą „wspólna reprezentacja” należały do Wspólnoty Niepodległych Państw.
Wspólnota Niepodległych Państw (WNP), która powstała 8 grudnia 1991 roku, zrzeszała państwa współtworzące wcześniej Związek Socjalistycznych Republik Radzieckich. W jej skład wchodziły: Rosja, Ukraina, Białoruś, Kazachstan, Kirgistan, Mołdawia, Turkmenistan, Uzbekistan, Tadżykistan, Armenia i Azerbejdżan. We wspólnej reprezentacji znaleźli się także sportowcy z Gruzji, która nie była wówczas członkiem WNP. Był to jedyny start na letnich igrzyskach olimpijskich wspólnej reprezentacji. Na kolejnych igrzyskach olimpijskich, każda z republik wchodzących w skład WNP i Gruzja wystawiała własną reprezentację olimpijską. Dorobek medalowy wspólnej reprezentacji w różnych klasyfikacjach jest zaliczany do reprezentacji Rosji.

</doc>
<doc id="2728604" url="https://pl.wikipedia.org/wiki?curid=2728604" title="Fabrice Noël">
Fabrice Noël

Fabrice Noël (ur. 21 lipca 1985 w Gressier) – haitański piłkarz występujący na pozycji napastnika.
Kariera klubowa.
Noël karierę rozpoczynał w 2001 roku w zespole Racing Club Haïtien. W 2002 roku wywalczył z nim mistrzostwo fazy Cloture (sezon zamknięcia). W tym samym roku, kiedy przebywał na turnieju piłkarskim w Stanach Zjednoczonych, jego dwóch starszych braci zostało zastrzelonych. Mordercami okazali się kibice klubu, do którego Noël odmówił przejścia. Po tym zdarzeniu otrzymał azyl w Stanach Zjednoczonych. Tam kontynuował karierę w drużynie piłkarskiej ze szkoły średniej Palm Beach Lakes Community High School.
W 2005 roku Noël podpisał kontrakt z Colorado Rapids z MLS. Zadebiutował tam 21 lipca 2005 roku w przegranym 1:2 pojedynku z Houston Dynamo. 13 października 2005 roku w wygranym 1:0 spotkaniu z Realem Salt Lake strzelił pierwszego gola w MLS. Przez dwa sezony w barwach Colorado rozegrał 16 spotkań i zdobył 2 bramki.
W 2007 roku Noël odszedł do Puerto Rico Islanders z USL First Division. W sezonie 2008 wywalczył z zespołem wicemistrzostwo tej ligi, a w sezonie 2009 dotarł z nim do finału CFU Club Championship. W 2010 roku przeniósł się do chińskiego Shanghai East Asia z China League One. Spędził tam sezon 2010, a potem odszedł z klubu.
Kariera reprezentacyjna.
W reprezentacji Haiti Noël zadebiutował w 2006 roku. W 2007 roku znalazł się w drużynie na Złoty Puchar CONCACAF. Wystąpił na nim w spotkaniach z Gwadelupą (1:1) oraz Kanadą (0:2). Z tamtego turnieju Haiti odpadło po fazie grupowej.
W 2009 roku Noël ponownie został powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0, gol), Stanami Zjednoczonymi (2:2) i Meksykiem (0:4), a Haiti zakończyło turniej na ćwierćfinale.

</doc>
<doc id="2728605" url="https://pl.wikipedia.org/wiki?curid=2728605" title="Fabrice Noel">
Fabrice Noel



</doc>
<doc id="2728608" url="https://pl.wikipedia.org/wiki?curid=2728608" title="Nana Mizuki Live Formula at Saitama Super Arena">
Nana Mizuki Live Formula at Saitama Super Arena

NANA MIZUKI LIVE FORMULA at SAITAMA SUPER ARENA – szóste DVD koncertowe japońskiej piosenkarki Nany Mizuki, wydane 9 maja 2008. Nagrania z pierwszego i drugiego dysku pochodzą z koncertu "NANA MIZUKI LIVE FORMULA 2007-2008", który odbył się 3 stycznia 2008 r. w Saitama Super Arena. Nagrania z trzeciego dysku z koncertów "NANA MIZUKI LIVE FORMULA 2007-2008", które odbyły się 24 i 31 grudnia 2007 roku. Album osiągnął 1 pozycję w rankingu Oricon dla muzycznych DVD oraz 4 w ogólnym rankingu DVD.

</doc>
<doc id="2728609" url="https://pl.wikipedia.org/wiki?curid=2728609" title="Highly Advanced Laboratory for Communications and Astronomy">
Highly Advanced Laboratory for Communications and Astronomy

Highly Advanced Laboratory for Communications and Astronomy (HALCA), znany też jako MUSES-B lub Haruka – japoński orbitalny radioteleskop o efektywnej średnicy 8 m, pierwszy wykorzystywany do obserwacji metodą interferometrii wielkobazowej (w ramach projektu VSOP). Prowadził obserwacje w pasmach 1,6 GHz i 5 GHz (miał również prowadzić badania na częstotliwości 22 GHz, jednak zrezygnowano z niej po umieszczeniu teleskopu na orbicie – prawdopodobnie z powodu wibracji przy starcie czułość w tym paśmie drastycznie spadła). Obserwacje dla projektu VSOP satelita zakończył w październiku 2003, jednak prowadził badania do listopada 2005.
Następcą teleskopu miał być satelita Astro-G (VSOP-2), którego start był planowany na rok 2012, jednak projekt skasowano w 2011 z powodów finansowych. Anulowanie misji Astro-G sprawiło, iż jedynym teleskopem kosmicznym prowadzącym obecnie obserwacje w interferometrii wielkobazowej jest rosyjski Spektr-R.
Osiągnięcia.
Ekipa zarządzająca teleskopem HALCA została nagrodzona w 2005 przez Międzynarodową Akademię Astronautyki.

</doc>
<doc id="2728610" url="https://pl.wikipedia.org/wiki?curid=2728610" title="HALCA">
HALCA



</doc>
<doc id="2728611" url="https://pl.wikipedia.org/wiki?curid=2728611" title="Filiponi">
Filiponi

Filiponi (także: "filipowcy", "staropomorcy") – jedna ze wspólnot rosyjskich staroobrzędowców, zaliczana do bezpopowców.
W przeszłości wyraz "filiponi" był używany jako synonimiczne określenie staroobrzędowców, w szczególności ich społeczności zamieszkałych w Polsce i Prusach Wschodnich. Obecnie takie stosowanie tego terminu uważa się za niepoprawne. 
Historia.
XVIII wiek.
Nurt filiponów powstał w 1729, gdy mnich Filip z Pustelni Wygowskiej odrzucił decyzję wspólnoty o uwzględnianiu we wspólnych modlitwach wspomnienia panującego cara. Filip ze swoimi zwolennikami opuścił klasztor i założył własną wspólnotę. Przetrwała ona do 1742, gdy jej członkowie, nie chcąc wpuścić na teren monasteru carskiej inspekcji, dokonali samospalenia, niszcząc także zamieszkiwane dotąd budynki.
Mimo samozniszczenia pierwszego ośrodka filiponów ich wspólnota przetrwała, gdyż część ośrodków bezpopowców nurtu pomorskiego przyjęła ich nauczanie. W latach 60. XVIII w. gminy filiponów odnotowano praktycznie we wszystkich obwodach Rosji centralnej, w Moskwie (dekadę później w mieście tym były już trzy takie placówki) i Petersburgu. Na początku XIX stulecia filipowcy pojawili się na zachodniej Syberii. W odróżnieniu od pomorców i fiedosiejewców wspólnota ta od śmierci założyciela nie posiadała jednego wyraźnego dominującego centrum teologicznego, lecz składała się z gmin posiadających bardzo szeroką autonomię, nie tylko w zakresie zarządzania swoim majątkiem i prowadzenia działalności duszpasterskiej, ale i w zakresie doktryny i liturgiki. Znaczący autorytet posiadała powstała w latach 60. XVIII w. gmina filipowska w Moskwie. Nie oznaczało to jednak możliwości formułowania wspólnego dla wszystkich gmin nauczania. W rezultacie już w ostatnich dekadach XVIII w. wśród gmin powołujących się na tradycję filiponów funkcjonowało kilka odrębnych poglądów w kwestii stosunku do innych staroobrzędowców, traktowania cara jako wcielenia Antychrysta, procedur przyjmowania nowych wiernych do wspólnot. 
XIX wiek.
W XIX w. filiponi żyli przede wszystkim w guberniach penzeńskiej, chersońskiej, archangielskiej i ołonieckiej, miastach Korczewie, Saratowie, Ugliczu, Jarosławiu, Moskwie i Petersburgu. W stolicy Rosji oprócz molenny prowadzili żeński skit. W XIX w. między poszczególnymi gminami filiponów doszło do sporu o kwestię małżeństwa. Do tej pory filipowcy nie uznawali małżeństw w ogóle, traktując współżycie płciowe jako grzech niezależnie od okoliczności i zobowiązując wyznawców do życia w czystości. W 1823 gmina w Kimrach zmieniła swoje nauczania w tym zakresie, zezwalając na życie rodzinne, podczas gdy filiponi moskiewscy nadal stanowczo sprzeciwiali się małżeństwom. W 1826 sobór filiponów w Ugliczu, na którym większe poparcie mieli zwolennicy drugiego poglądu, pozostawił tę kwestię do rozstrzygania nastawnikom poszczególnych gmin. Zagadnienie małżeństw było przedmiotem dyskusji wśród filipowców przez cały XIX wiek. 
XX wiek i współczesność.
W 1905, po ogłoszeniu przez cara Mikołaja II ukazu tolerancyjnego, staroobrzędowcy wszystkich nurtów uzyskali pełnię praw. Wszystkie największe wspólnoty bezpopowskie – pomorcy, fiedosiejewcy i filiponi – w kolejnych latach zbierały się na soborach, reorganizowały swoje struktury i formułowały nauczanie. Sobór filipowców odbył się w 1912. Jego postanowieniem wprowadzono jako obowiązujące tradycyjne surowe zasady wspólnoty: wyznawcy nie mieli prawa do życia rodzinnego pod rygorem wykluczenia z gminy, zabroniono im także picia herbaty i jedzenia mięsa. Jako warunek przyjęcia do wspólnoty wyznaczono ponowny chrzest. Jedynie fiedosiejewcy i pomorcy uznający małżeństwa mogli być przyjmowani wyłącznie po odbyciu odpowiednio sześcio- lub dwunastotygodniowego postu. 
W ZSRR filipowcy byli prześladowani, podobnie jak inne związki wyznaniowe. W 1926 zniszczona została ich główna molenna w Moskwie. Dopiero w 1940 filiponi otrzymali zgodę na korzystanie z kaplicy św. Mikołaja na cmentarzu Przemienienia Pańskiego – dawnym centrum nurtu fiedosiejewskiego. W 1990 gmina moskiewska zakończyła swoją działalność z powodu braku wiernych. 
Współcześnie liczbę filiponów w Rosji szacuje się na 250–300 osób. Osoby deklarujące przynależność do wspólnoty żyją w obwodach kirowskim, niżnonowogrodzkim, na Syberii, w Kimrach, zaś poza Rosją także na Ukrainie w Odessie i w Rumunii.
Nauczanie.
Filiponi nie wykształcili całkowicie odrębnego systemu teologicznego. Zachowują dogmaty całego Kościoła prawosławnego, jednak uważają wyłącznie swoją wspólnotę za kontynuatora prawdziwej prawosławnej tradycji. Nie pozostają w łączności kanonicznej z innymi nurtami bezpopowskimi. Nabożeństwa filiponów, podobnie jak u wszystkich bezpopowców, są zmodyfikowaną wersją nabożeństw cyklu dobowego. Z powodu braku kapłanów Święta Liturgia nie funkcjonuje, zastępują ją obiednia i rozbudowany molebień. Wszystkie nabożeństwa prowadzą świeccy nastawnicy, kwestie wypowiadane w czasie prawosławnych nabożeństw przez kapłanów zastępują określone formuły, zaś ektenie – odpowiednia liczba wezwań "Hospodi pomiłuj". Językiem liturgicznym jest język cerkiewnosłowiański.

</doc>
<doc id="2728615" url="https://pl.wikipedia.org/wiki?curid=2728615" title="Nigel Glendinning">
Nigel Glendinning

Nigel Glendinning (ur. 1929 w East Sheen, Surrey, zm. 23 lutego 2013 w Londynie) – angielski iberysta, historyk oraz krytyk literatury i sztuki, zajmujący się głównie XVIII wiekiem. Głównym przedmiotem jego badań i publikacji byli hiszpański poeta José Cadalso i malarz Francisco Goya. 
W 2008 roku zabrał głos w głośnej polemice zapoczątkowanej przez Muzeum Prado na temat autorstwa obrazu "Kolos", argumentując na rzecz Goi.

</doc>
<doc id="2728616" url="https://pl.wikipedia.org/wiki?curid=2728616" title="Mistrzostwa Afryki w Piłce Ręcznej Kobiet 1998">
Mistrzostwa Afryki w Piłce Ręcznej Kobiet 1998

Mistrzostwa Afryki w piłce ręcznej kobiet 1998 – trzynaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 18–28 października 1998 roku. Tytułu zdobytego w 1996 roku broniła reprezentacja Wybrzeża Kości Słoniowej.
Drużyny rywalizowały w dwóch trzyzespołowych grupach, z których dwie pierwsze awansowały do półfinałów, pozostałe dwie zaś rywalizowały o miejsce piąte. Tytuł mistrzowski wywalczyła reprezentacja Angoli i wraz z pozostałymi medalistami zakwalifikowała się na MŚ 1999.

</doc>
<doc id="2728619" url="https://pl.wikipedia.org/wiki?curid=2728619" title="Martwa piłka">
Martwa piłka

Martwa piłka – w koszykówce, jest to stan, w którym piłka nie może być zagrywana.
Piłka staje się martwa, gdy:
Piłka nie staje się martwa (i jeżeli rzut jest celny punkty zostaną zaliczone), gdy:
Piłka staje się żywa, gdy:

</doc>
<doc id="2728620" url="https://pl.wikipedia.org/wiki?curid=2728620" title="Mohamed Salah">
Mohamed Salah

Mohamed Salah Hamed Mahrous Ghaly (arab. محمد صلاح حامد محروس غالي, ur. 15 czerwca 1992 w Basjun) − egipski piłkarz, występujący na pozycji napastnika w angielskim klubie Liverpool oraz w reprezentacji Egiptu. Wychowanek El Mokawloon SC. W swojej karierze grał także w takich zespołach jak: FC Basel, Chelsea, ACF Fiorentina czy AS Roma. Zdobywca Ligi Mistrzów UEFA z Liverpoolem w sezonie 2018/2019.
Kariera klubowa.
Początki.
Karierę piłkarską rozpoczynał w klubie El Mokawloon SC. Zadebiutował w drużynie seniorów w egipskiej Premier League, w meczu wyjazdowym z El Mansourą. W sezonie 2010/2011 Salah awansował do pierwszej drużyny i stał się regularnym członkiem zespołu. Strzelił pierwszego gola 25 grudnia 2010 podczas zremisowanego 1:1 starcia z Al-Ahly Kair. Zagrał w każdym spotkaniu podczas kolejnego sezonu. Jednak po katastrofie Port Said Stadium, na początku lutego 2012, Egipska Premier League wstrzymała rozgrywki, a wszystkie mecze zostały przełożone. 10 marca 2012 Egipskie Stowarzyszenie Piłki Nożnej ogłosiło decyzję o anulowaniu reszty sezonu.
FC Basel.
Salah od dłuższego czasu był obserwowany przez szwajcarską drużynę – FC Basel. 10 kwietnia 2012 ogłoszono, że zawodnik podpisał umowę z Bazyleą, obowiązującą przez cztery lata począwszy od dnia 15 czerwca 2012. Zadebiutował w meczu fazy wstępnej Ligi Mistrzów UEFA przeciwko norweskiemu klubowi FK Molde. Pierwszy mecz ligowy rozegrał 12 sierpnia przeciwko Thunowi, rozgrywając pełny wymiar czasowy. Strzelił swoją pierwszą bramkę ligową tydzień później, w wygranym 2:0 meczu z Lausanne. Pierwszą bramkę w rozgrywkach europejskich zdobył w ćwierćfinale Ligi Europy, 11 kwietnia 2013, gdy Basel awansowało do półfinału, pokonując Tottenham Hotspur 4:1 w konkursie rzutów karnych. W półfinale Salah strzelił gola z Chelsea na Stamford Bridge, mimo że przegrali 2:5. Wraz z drużyną wywalczył tytuł mistrza kraju.
6 sierpnia 2013, piłkarz po raz pierwszy w rozgrywkach Ligi Mistrzów trafił do siatki przeciwko Maccabi Tel Awiw, w ramach trzeciej rundy kwalifikacyjnej. 26 listopada zdobył zwycięską bramkę w meczu grupowym z Chelsea, zapewniając zwycięstwo 1:0. Salah ponownie odniósł sukces krajowy, pomagając w wywalczeniu piątego z rzędu tytułu mistrzowskiego FC Basel, a dla samego pomocnika był to drugi z rzędu triumf w tych rozgrywkach. Łącznie w 29 rozegranych meczach, zdobył dziesięć bramek.
Chelsea.
23 stycznia 2014, angielska drużyna Chelsea ogłosiła, że zawarła porozumienie z Bazyleą w celu transferu Salaha. 26 stycznia za kwotę ok. 11 mln funtów, piłkarz podpisał kontrakt z "The Blues", stając się pierwszym Egipcjaninem w historii klubu. 8 lutego zadebiutował w Premier League, podczas zwycięstwa jego drużyny 3:0 z Newcastle. 22 marca, podczas derbowego pojedynku z Arsenalem, Salah wchodząc z ławki rezerwowych zdobył bramkę, ustalając tym samym wynik spotkania na 6:0. Przed rozpoczęciem sezonu 2014/2015 piłkarz zmienił numer na koszulce, z 15 na 17. Pomocnik nie był zadowolony ze swojej roli w zespole, dlatego też chciał aby został wypożyczony. Przed wypożyczeniem do Fiorentiny, rozegrał tylko trzy mecze we wszystkich rozgrywkach. Menedżer José Mourinho oświadczył, że dostanie medal mistrzowski, za wkład jaki włożył w grę zespołu.
ACF Fiorentina.
2 lutego 2015, Chelsea potwierdziła wypożyczenie zawodnika do włoskiej drużyny ACF Fiorentina. W ramach tej transakcji do londyńskiego klubu dołączył Juan Cuadrado. 14 lutego zdobył debiutancką bramkę w spotkaniu z Sassuolo Calcio. 5 marca podczas półfinałowego meczu Pucharu Włoch z Juventusem, piłkarz strzelił oba gole, przyczyniając się do zwycięstwa drużyny z Florencji. Pomimo tego, że umowa obowiązywała przez 18 miesięcy, Salah po zakończeniu sezonu odmówił dalszej gry w Fiorentinie i zdecydował się przenieść do AS Romy.
AS Roma.
6 sierpnia 2015, Salah został wypożyczony do Romy, wraz z opcją wykupu za kwotę 15 mln funtów. Pod koniec sezonu 2015/2016 został najlepszym graczem w klubie. Przez cały sezon zdobył piętnaście bramek, dokładając do tego sześć asyst. 3 sierpnia rzymski klub ogłosił, że piłkarz został wykupiony na stałe.
Liverpool.
22 czerwca 2017, Salah zgodził się na transfer do Liverpoolu. Podpisał długoterminową umowę, a kwota transferu wyniosła 42 mln euro, która może wzrosnąć do 50 mln.. Został tym samym najdroższym zawodnikiem w historii klubu (miano to utracił pół roku później na rzecz Virgila van Dijka). 12 sierpnia podczas inauguracyjnego meczu Premier League, zdobył pierwszą bramkę w barwach nowej drużyny w zremisowanym 3:3 meczu z Watfordem. Został wybrany przez kibiców "The Reds" najlepszym zawodnikiem zespołu w sierpniu. 1 czerwca 2019 Salah wygrał z Liverpoolem Ligę Mistrzów. Jego gol z rzutu karnego był trzecią najszybciej zdobytą bramką w historii finałów tych rozgrywek.
Styl gry.
Salah gra jako skrzydłowy, chociaż ustawiany jest również na pozycji napastnika. Jest obdarzony znakomitym dryblingiem i dysponuje niesamowitym przyspieszeniem. Jego umiejętności techniczne i tempo gry, oraz styl poruszania się po boisku, sprawiły, że został nazwany "egipskim Messim". Salah dysponuje dobrym strzałem zza pola karnego, oraz świetnie wykonuje stałe fragmenty gry. Podczas pobytu w Chelsea, ówczesny menedżer José Mourinho mówił o zawodniku: "Jest młody, szybki, kreatywny, wygląda na skromnego człowieka, który w pełni poświęca się dla zespołu".
Sukcesy.
Egipt.
Puchar Narodów Afryki
Egipt U-20.
Mistrzostwa Afryki U-20
Życie prywatne.
Salah poślubił Magi Sadeq w 2013. Ich pierwsza córka o imieniu Makka urodziła się w 2014. Otrzymała imię od pierwszego objawienia w Koranie i urodziła się w szpitalu Westminster w południowo-zachodnim Londynie. Salah jest muzułmaninem i często celebruje gole, wykonując tzw. "sudżud". W 2018 otrzymał honorowe obywatelstwo Czeczenii. W 2020 na świat przyszła druga córka Salaha i Magi, której rodzice nadali imię Kayan.

</doc>
<doc id="2728621" url="https://pl.wikipedia.org/wiki?curid=2728621" title="Nicodème Anani Barrigah-Benissan">
Nicodème Anani Barrigah-Benissan

Nicodème Anani Barrigah-Benissan (ur. 19 maja 1963 w Wagadugu) – togijski duchowny katolicki, arcybiskup mretropolita Lomé od 2019.
Życiorys.
8 sierpnia 1987 otrzymał święcenia kapłańskie. W 1993 rozpoczął przygotowanie do służby dyplomatycznej na Papieskiej Akademii Kościelnej. W latach 1997-2008 pracował jako sekretarz nuncjatur w Rwandzie, Salwadorze, na Wybrzeżu Kości Słoniowej i w Izraelu.
9 stycznia 2008 został mianowany przez Benedykta XVI biskupem Atakpamé. Sakry biskupiej 9 marca 2008 udzielił mu ghański kardynał - Peter Turkson. 
23 listopada 2019 papież Franciszek mianował go arcybiskupem metropolitą Lomé.

</doc>
<doc id="2728622" url="https://pl.wikipedia.org/wiki?curid=2728622" title="Dyfuzyjny współczynnik korelacji">
Dyfuzyjny współczynnik korelacji

Dyfuzyjny współczynnik korelacji – poprawka statystyczna wykorzystywana do określania typu mechanizmu dyfuzji.
Ogólne informacje.
Dyfuzyjny współczynnik korelacji f został wprowadzony ze względu na zmniejszające się prawdopodobieństwo kolejnych przeskoków (możliwości ruchu) atomu w sieci krystalicznej rozpuszczalnika. W przypadku, gdy stężenie atomów w pozycjach węzłowych i międzywęzłowych jest duże, to w konsekwencji rośnie prawdopodobieństwo, że część sąsiednich pozycji węzłowych i luk międzywęzłowych jest już zajęta przez inne atomy. Powoduje to zwiększenie prawdopodobieństwa powrotu atomu do poprzedniego położenia. Makroskopowo objawia się spowolnieniem procesów dyfuzyjnych.
Dyfuzyjny współczynnik korelacji zależy od:
Wartość tego współczynnika informuje o rodzaju dominujących mechanizmów dyfuzji jakie się odbywają w danej sieci dla danego pierwiastka w danym materiale. Dla mechanizmu wakansowego wyraża się go relacją:
gdzie:
Energia aktywacji współczynnika korelacji.
W przypadku heterodyfuzji zachodzącej mechanizmem wakancyjnym współczynnik korelacji formula_3 jest zależny od temperatury formula_4 Wprowadza się wtedy wielkość zwaną energią aktywacji współczynnika korelacji C daną równaniem:
gdzie:

</doc>
<doc id="2728624" url="https://pl.wikipedia.org/wiki?curid=2728624" title="Tomas Tamošauskas">
Tomas Tamošauskas

Tomas Tamošauskas (ur. 22 maja 1983 w Gorżdy) – litewski piłkarz, od 2006 roku grający w łotewskim klubie Liepājas Metalurgs. Występuje na pozycji pomocnika. W reprezentacji Litwy zadebiutował w 2003 roku. Do tej pory rozegrał w niej osiemnaście meczów, w których zdobył jedną bramkę (stan na 19 lipca 2012r.).

</doc>
<doc id="2728625" url="https://pl.wikipedia.org/wiki?curid=2728625" title="Mistrzostwa Afryki w Piłce Ręcznej Kobiet 1996">
Mistrzostwa Afryki w Piłce Ręcznej Kobiet 1996

Mistrzostwa Afryki w piłce ręcznej kobiet 1996 – dwunaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 16–29 października 1996 roku. Tytułu zdobytego w 1994 roku broniła reprezentacja Angoli.
Drugi tytuł w historii wywalczyła reprezentacja Wybrzeża Kości Słoniowej i wraz z pozostałymi medalistami zakwalifikowała się na MŚ 1997.

</doc>
<doc id="2728627" url="https://pl.wikipedia.org/wiki?curid=2728627" title="GE U30C">
GE U30C

GE U30C – ciężka sześcioosiowa lokomotywa spalinowa produkcji amerykańskiej, wyprodukowana w liczbie 600 sztuk przez General Electric Transportation Systems. Okazał się sukcesem i był kupowany przez firmy kolejowe w USA, które nie były w stanie nabyć nowoczesnych wówczas lokomotyw EMD SD40 i EMD SD40-2.
Wyprodukowano także 6 sztuk w wersji GE U30CG przeznaczonej do prowadzenia pociągów pasażerskich. 
Ze względu na zużycie, większość lokomotyw U30C zezłomowano w ostatnich latach, a tylko nieliczne zmodernizowano w ramach programu GE Super 7. 

</doc>
<doc id="2728628" url="https://pl.wikipedia.org/wiki?curid=2728628" title="Nauplios">
Nauplios

Nauplios – władca Eubei, ojciec Palamedesa.
Pomścił śmierć syna sprawiając, że część greckich statków powracających z wojny trojańskiej rozbiła się o skaliste wybrzeża. W trakcie oblężenia Troi namawiał żony wojowników do zdrady. Jego namowom uległa m.in. Klitajmestra zdradzając Agamemnona z Ajgistosem. Tylko wierna Penelopa nie dała się namówić Naupliosowi do zdrady.

</doc>
<doc id="2728629" url="https://pl.wikipedia.org/wiki?curid=2728629" title="Ballinagh">
Ballinagh

Ballinagh (irl.: "Béal Átha na nEach") – wieś w hrabstwie Cavan w Irlandii położona przy drodze N55. Liczba mieszkańców w 2011 roku wynosiła 766.

</doc>
<doc id="2728630" url="https://pl.wikipedia.org/wiki?curid=2728630" title="Henryk Gruber">
Henryk Gruber

Henryk Gruber (ur. 13 lutego 1892 w Sokalu, zm. 20 stycznia 1973 w Buenos Aires) – polski urzędnik państwowy, bankowiec i finansista, doktor prawa, prezes Pocztowej Kasy Oszczędności, organizator i prezes Banku Polska Kasa Opieki SA, oficer Legionów Polskich i kapitan Wojska Polskiego, członek władz Towarzystwa Rozwoju Ziem Wschodnich.
Życiorys.
Młodość.
Urodził się w żydowskiej rodzinie Jakuba, urzędnika w kancelarii adwokackiej, i Antoniny z Landesów. Po ukończeniu szkoły powszechnej uczęszczał do gimnazjów we Lwowie, których jednak nie ukończył (maturę zdał eksternistycznie w 1916 w C. K. Gimnazjum w Żółkwi). Chcąc usamodzielnić się życiowo porzucił naukę i podjął pracę początkowo jako pisarz w kancelarii adwokackiej, później w działających we Lwowie filiach angielskich i austriackich towarzystw ubezpieczeniowych.
W 1913 wyjechał do Wiednia, gdzie zatrudnił się w – jednym 
z największych towarzystw ubezpieczeniowych Austro-Węgier, pracował najpierw w biurze matematycznym, później w biurze emisji polis. W Wiedniu uczęszczał do Akademii Eksportowej (niem. "Exportakademie") na kursy zawodowe prowadzone przez austriackich ekspertów w dziedzinie ubezpieczeń (w tym prof. Ernsta Blaschke i dr. Wilhelma Berlinera).
Bezpośrednio po wybuchu I wojny światowej ochotniczo wstąpił do Legionów, był żołnierzem w kompanii Andrzeja Galicy, następnie dowódcą plutonu w 1 pułku piechoty, następnie w 4 pułku piechoty (ranny w bitwie pod Jastkowem), wreszcie w 6 pułku piechoty. Uczestnik bitwy pod Kostiuchnówką. 1 kwietnia 1916 roku został awansowany do stopnia chorążego. W 1916 uzyskał eksternistycznie maturę, zapisał się na studia na Wydziale Prawa Uniwersytetu Lwowskiego, na przełomie 1918/1919 roku przeniósł się na Wydział Prawa Uniwersytetu Jagiellońskiego. Po kryzysie przysięgowym 1917 wstąpił do służby państwowej Królestwa Polskiego. Pracował w kierowanym przez Jana Steckiego Ministerstwie Spraw Wewnętrznych, początkowo nad przygotowaniem ram prawnych państwowego nadzoru nad sektorem ubezpieczeniowym, następnie – po traktacie brzeskim – w Wydziale Emigracyjnym ministerstwa, zajmując się repatriacją Polaków z Rosji i Ukrainy. 10 listopada 1918 w trakcie rozbrajania armii niemieckiej w Warszawie przejął w mundurze legionowym z rąk niemieckich Zamek Królewski i gmach Poczty Głównej.
Działalność w II Rzeczypospolitej.
W rządzie Jędrzeja Moraczewskiego powołany przez ministra spraw wewnętrznych Stanisława Thugutta na stanowisko kierownika Wydziału Ubezpieczeń MSW. Wobec ofensywy Armii Czerwonej na Polskę w czasie wojny polsko-bolszewickiej 10 lipca 1920 zgłosił się do macierzystego 6 pp Legionów i otrzymał rozkaz wyjazdu do kadry pułku w Płocku. Uczestniczył w walkach z III Kawkorem Gaj chana, w bitwie o Płock, a później w bitwie nad Niemnem w składzie 1 Dywizji Piechoty Legionów. Służbę wojskową zakończył w stopniu kapitana. Odznaczony Orderem Virtuti Militari i trzykrotnie Krzyżem Walecznych.
28 października 1922 roku Naczelnik Państwa mianował go dyrektorem Urzędu Nadzoru nad Zakładami Ubezpieczeń w Ministerstwie Skarbu w IV stopniu służbowym.
Po wojnie jako szef Państwowego Urzędu Kontroli Ubezpieczeń w latach 1923–1929 brał udział jako pełnomocnik Rzeczypospolitej w tzw. Arbitrażu Górnośląskim (Trybunał Calondera), który dotyczył praw nabytych niemieckich towarzystw ubezpieczeniowych. Autor ustawy o przymusowym ubezpieczeniu od ognia (1919). W 1923 ukończył studia prawnicze i obronił doktorat na Wydziale Prawa Uniwersytetu Jagiellońskiego. Jako szef PUKU przygotował projekt rozporządzenia Prezydenta RP z 26 stycznia 1928 roku o kontroli ubezpieczeń, określającego zasady koncesjonowania i nadzoru rządowego nad działalnością towarzystw ubezpieczeniowych w Polsce.
Od 1 kwietnia 1928 był prezesem Pocztowej Kasy Oszczędności. Autor sloganu reklamowego PKO: "Pewność i Zaufanie". Stworzył z PKO największą instytucję finansową w dwudziestoleciu międzywojennym i równocześnie jedną z najbardziej rozpoznawalnych polskich marek. Pełniąc funkcję prezesa PKO, w 1929 r. objął dodatkowo stanowisko prezesa Rady Nadzorczej nowo utworzonego banku, Polskiej Kasy Opieki S.A., którego usługi kierowane były do polskich emigrantów. Bank został założony 17 marca 1929 roku na podstawie decyzji Ministerstwa Skarbu, 29 października 1929 wpisany do rejestru handlowego. Akcjonariuszami spółki były trzy państwowe instytucje finansowe: Pocztowa Kasa Oszczędności, Bank Gospodarstwa Krajowego i Państwowy Bank Rolny. Bank utworzył filie w Paryżu, Nowym Jorku, Tel Awiwie i Buenos Aires. Urząd dyrektora PKO pełnił do 1939.
Losy po 1939.
Po agresji III Rzeszy i ZSRR w 1939 na uchodźstwie. Przez Rumunię wyjechał do Francji, a po klęsce Francji do Argentyny, gdzie objął funkcję prezesa filii banku Polska Kasa Opieki SA – Banco Polaco. Skonfliktowany z rządem RP na uchodźstwie na tle kontroli nad bankiem i własności akcji banku, zrezygnował w początku 1942 ze stanowiska prezesa Polskiej Kasy Opieki S.A. oraz jego argentyńskiej filii – Banco Polaco. Po wojnie pracował w branży ubezpieczeniowej, był m.in. szefem argentyńskiej filii American International Underwriters.
Przeszedł na emeryturę w 1965 r.
Był żonaty z Marią Harczyk. Ze związku tego w 1922 urodziła się córka Anna, a w 1924 syn Jan.

</doc>
<doc id="2728631" url="https://pl.wikipedia.org/wiki?curid=2728631" title="Saturn-Shuttle">
Saturn-Shuttle

Saturn-Shuttle był proponowaną rakietą nośną do wyniesienia promu kosmicznego na orbitę okołoziemską. Projekt składał się ze zmodyfikowanego stopnia S-IC (zdolnego do powrotu do kosmodromu po wyczerpaniu paliwa) jako I stopnia, oraz zbiornika zewnętrznego zasilającego 3 silniki RS-25 SSME umieszczone na orbiterze STS. Porzucony ze względu na wysokie koszty.

</doc>
<doc id="2728633" url="https://pl.wikipedia.org/wiki?curid=2728633" title="Filipowcy">
Filipowcy



</doc>
<doc id="2728634" url="https://pl.wikipedia.org/wiki?curid=2728634" title="Synody w Toledo">
Synody w Toledo

Synody w Toledo ("Concilia toletana") - 18 synodów, jakie odbyły się w tym mieście od V do pocz. VIII wieku. 

</doc>
<doc id="2728636" url="https://pl.wikipedia.org/wiki?curid=2728636" title="Staropomorcy">
Staropomorcy



</doc>
<doc id="2728638" url="https://pl.wikipedia.org/wiki?curid=2728638" title="Mistrzostwa Afryki w Piłce Ręcznej Kobiet 1994">
Mistrzostwa Afryki w Piłce Ręcznej Kobiet 1994

Mistrzostwa Afryki w piłce ręcznej kobiet 1994 – jedenaste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 5–24 listopada 1994 roku. Tytułu zdobytego w 1992 roku broniła reprezentacja Angoli.
W turnieju ponownie triumfowała Angola i wraz z reprezentantkami Wybrzeża Kości Słoniowej uzyskała awans na MŚ 1995.

</doc>
<doc id="2728639" url="https://pl.wikipedia.org/wiki?curid=2728639" title="GE U36C">
GE U36C

GE U36C – ciężka sześcioosiowa lokomotywa spalinowa produkcji amerykańskiej, wyprodukowana w ilości 218 sztuk przez General Electric Transportation Systems jako rozwinięcie wcześniejszych serii lokomotyw Universal, jak U36C. Wykorzystywany w USA i Meksyku. 
Wersja U36CG produkowana w Meksyku była przeznaczona do obsługi ruchu osobowego. 

</doc>
<doc id="2728642" url="https://pl.wikipedia.org/wiki?curid=2728642" title="Katedra św. Michała w Qingdao">
Katedra św. Michała w Qingdao

Katedra św. Michała () – katedra rzymskokatolickiej diecezji Qingdao, znajdująca się przy ulicy Zhongshan w dzielnicy Shinan w chińskim mieście Qingdao, największy kościół w mieście.
Historia.
Pierwsze plany budowy dużego kościoła w Qingdao, będącego wówczas niemiecką koncesją, powstały przed 1914 rokiem i były związane z szybko rosnącą liczbą wiernych, na potrzeby których nie wystarczała dotychczasowa świątynia, wzniesiona w latach 1900–1902. Do realizacji projektu nie doszło jednak z powodu wybuchu I wojny światowej i zajęcia miasta przez Japończyków. Powrócono do niego w latach 20., w związku z utworzeniem w 1925 roku prefektury, a następnie w 1928 wikariatu apostolskiego Qingdao. Katedrę, pierwotnie noszącą wezwanie św. Emila, wzniesiono w latach 1932–1934. Projektantem był niemiecki architekt Pepieruch. W trakcie budowy trzeba było dokonać pewnych modyfikacji projektu, związanych z oszczędnościami wynikłymi z obcięcia płynących z Niemiec funduszy po dojściu do władzy Adolfa Hitlera. Dokonano m.in. zmniejszenia rozmiarów budynku, który pierwotnie miał mieć ponad 100 m wysokości.
W latach 50. niemieccy misjonarze zostali wydaleni z Chin, a kościół został przejęty przez Patriotyczne Stowarzyszenie Katolików Chińskich.
W czasie rewolucji kulturalnej kościół został zamknięty i zdewastowany, zniszczono m.in. posiadające 2400 piszczałek organy, jedne z dwóch największych w Azji. Ponownie otwarto go w kwietniu 1981 roku, rozpoczęto jego renowację i wpisano na listę zabytków. W 2008 roku w kościele założono nowe organy, zamówione za kwotę 700 tysięcy euro u niemieckiego organmistrza Wolfganga Brommera.
Architektura.
Wzniesiona na planie krzyża łacińskiego świątynia nawiązuje architektonicznie do stylów romańskiego i gotyckiego. Jako budulca użyto żółtego granitu i żelbetu. Budowla zajmuje powierzchnię 2740 m². We frontowej fasadzie znajdują się dwie wieże o wysokości 56 m, pokryte czerwoną dachówką i zwieńczone 4,5-metrowymi krzyżami. Każda z nich posiada po 4 dzwony. W nawie głównej, długiej na 18 metrów, może pomieścić się ponad 1000 wiernych. Nawa główna oświetlona jest 7 wielkimi żyrandolami. Zakończona jest ołtarzem, ozdobionym freskiem z przedstawieniem Nieba i napisami w języku łacińskim "Gloria in excelsis Deo" i "Venite adoremus Dominum".

</doc>
<doc id="2728644" url="https://pl.wikipedia.org/wiki?curid=2728644" title="Mistrzostwa Afryki w Piłce Ręcznej Kobiet 1992">
Mistrzostwa Afryki w Piłce Ręcznej Kobiet 1992

Mistrzostwa Afryki w piłce ręcznej kobiet 1992 – dziesiąte mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce. Odbył się w dniach 11–24 listopada 1992 roku. Tytułu zdobytego w 1991 roku broniła reprezentacja Nigerii.
Zwyciężczynie turnieju – reprezentantki Angoli – jako jedyne awansowały na MŚ 1993.

</doc>
<doc id="2728645" url="https://pl.wikipedia.org/wiki?curid=2728645" title="Kuchnia wielkopolska">
Kuchnia wielkopolska

Kuchnia wielkopolska – polska kuchnia regionalna, charakterystyczna dla terenów Wielkopolski.
Historia.
W najdawniejszych, prehistorycznych czasach, podstawę wyżywienia mieszkańców terenu obecnej Wielkopolski stanowiła pszenica, proso i jęczmień (pierwsze uprawy tych zbóż datowane są na około 2500 lat p.n.e.). W VIII wieku n.e. zaczęto uprawiać żyto. We wczesnym średniowieczu znano już także rośliny strączkowe, len i niektóre rośliny oleiste. Hodowano też krowy, świnie i owce (wcześniej dominowało łowiectwo). Od XI wieku pojawiły się warzywa: ogórki, dynia i czosnek, a następnie kapusta, brukiew, marchew, rzepa oraz pasternak. W czasach I Rzeczypospolitej, a potem pod zaborem pruskim jadano różnorakie mięsa – dziczyznę, drób, wołowinę i wieprzowinę. Pito gorzałkę i miód, a także rozcieńczane piwo. Z przypraw sięgano do dawnego instrumentarium kuchni polskiej – stosowano czosnek, cebulę, zieloną pietruszkę, czy liście laurowe, a także szafran, rodzynki, pieprz, imbir, cynamon, gałkę muszkatołową, tudzież cytryny.
O odrębności kulturowej kuchni wielkopolskiej zadecydował dopiero XIX wiek, kiedy to rozpowszechniły się ziemniaki. Zrobiły one w Wielkopolsce tak dużą kulinarną karierę, że mieszkańcy pozostałych zaborów zaczęli utożsamiać kuchnię wielkopolską głównie ze spożyciem ziemniaków, zwanych gwarowo "pyrami". Potrawy z ziemniaków i mąki stanowiły podstawę wyżywienia szerokich mas mieszkańców regionu. Mięso (w tym również ryby) spożywano znacznie rzadziej, co nie oznacza, że potrawy z tych półproduktów nie należą do kanonu dań regionalnych. W uboższych domach mięso (czyli "chabas") jadano od święta, np. przy okazji świniobicia. Podstawę codziennej diety drobnomieszczaństwa i proletariatu stanowiły, oprócz ziemniaka, potrawy mączne, kasze, kapusta kiszona, chleb, śledzie, słonina i niewielkie ilości gorszego mięsa. W przypadku najuboższych robotników menu stanowiły właściwie głównie ziemniaki i kapusta.
Po uwłaszczeniu chłopów na terenie Prus, gospodarstwa wielkopolskie rozpoczęły produkcję żywności na rynek zewnętrzny, a nie tylko na własne potrzeby domowe. Skutkiem tego było otwarcie się wsi na różnego rodzaju nowości, w tym kulinarne. Zmieniały się powoli stosowane produkty, potrawy oraz zwyczaje związane ze stołem.
Po kongresie wiedeńskim (1815) wschodnia część Wielkopolski pozostała w granicach Królestwa Polskiego, stąd różnice między kuchnią w Kaliskiem a Poznańskiem są widoczne do dzisiaj i dostrzec je można zarówno w sposobie przyrządzania większości tradycyjnych potraw, jak i ich nazwach.
Trzon kuchni wielkopolskiej ustalił się, jako wypadkowa działania wielu czynników, przede wszystkim wymierającej powoli starej, tradycyjnej kuchni polskiej, silnych wpływów wysokiej kuchni francuskiej, niewielkich wpływów żydowskich (mieszczaństwo żydowskie Poznania preferowało kuchnię europejską, do potraw tradycyjnych sięgając w zasadzie tylko od święta), a nade wszystko wpływu trzech głównych kuchni niemieckich: południowej (inspirowanej tradycjami wiedeńskimi, bardzo wykwintnej, opartej na sznyclach, kotletach i rybach), północnej (inspirowanej angielskimi rumsztykami, rostbefem, baraniną, używającej sosu Worcester i ostrych przypraw) oraz przede wszystkim środkowej (specjalizującej się w ciężkich, pieczonych lub smażonych mięsach).
Dania charakterystyczne.
Do charakterystycznych dań kuchni wielkopolskiej należą:

</doc>
<doc id="2728647" url="https://pl.wikipedia.org/wiki?curid=2728647" title="Rodrigo Lemos">
Rodrigo Lemos

Rodrigo Javier Lemos Rosende (ur. 3 października 1973 w Las Piedras) – urugwajski piłkarz występujący na pozycji pomocnika.
Kariera klubowa.
Lemos karierę rozpoczynał w 1993 roku w zespole Club Nacional. W 1995 roku, a także w 1996 roku wywalczył z nim wicemistrzostwo Urugwaju. W 1998 roku odszedł do chińskiego Tianjin Teda. W 1999 roku wrócił jednak do Urugwaju, gdzie został graczem Bella Visty. Spędził tam 3 sezony.
Na początku 2002 roku Lemos wyjechał do Meksyku, gdzie grał w zespołach Pumas UNAM, Lagartos de Tabasco oraz Tiburones Rojos. W 2005 roku odszedł do chilijskiego Audax Italiano. Jednak jeszcze w tym samym roku powrócił do Urugwaju. Występował tam kolejno w drużynach Liverpool Montevideo, Rentistas, Peñarol Flores, Liverpool de Canelones oraz Juventud Las Piedras. W 2011 roku zakończył karierę.
Kariera reprezentacyjna.
W reprezentacji Urugwaju Lemos zadebiutował w 1996 roku. W 2001 roku został powołany do kadry na turniej Copa América. Zagrał na nim w meczach z Boliwią (1:0), Kostaryką (1:1), Hondurasem (0:1), ponownie z Kostaryką (2:1, gol), Meksykiem (1:2) i ponownie z Hondurasem (2:2, 4:5 w rzutach karnych). Tamten turniej Urugwaj zakończył na 4. miejscu.
W latach 1996-2001 w drużynie narodowej Lemos rozegrał łącznie 8 spotkań i zdobył 1 bramkę.

</doc>
<doc id="2728649" url="https://pl.wikipedia.org/wiki?curid=2728649" title="Traktat windsorski">
Traktat windsorski



</doc>
<doc id="2728650" url="https://pl.wikipedia.org/wiki?curid=2728650" title="Susan Brownmiller">
Susan Brownmiller

Susan Brownmiller (ur. 15 lutego 1935 w Nowym Jorku) – amerykańska feministka, dziennikarka i autorka.
Jej najbardziej znaną książką jest opublikowana w 1975 roku "Against Our Will: Men, Women, and Rape" ("Wbrew naszej woli: mężczyźni, kobiety i gwałt"), w której Brownmiller stwierdza, że gwałcenie kobiet przez mężczyzn jest "niczym mniej i niczym więcej, lecz świadomym procesem zastraszania, dzięki któremu wszyscy mężczyźni utrzymują wszystkie kobiety w stanie strachu". Książka analizuje gwałt w dwóch kontekstach: kulturowym i historycznym. Autorka uważa, że wszyscy mężczyźni (nie tylko ci, którzy gwałcą kobiety) czerpią korzyści z kultury gwałtu, gdyż pozwala ona na społeczne podporządkowanie kobiet mężczyznom.

</doc>
<doc id="2728653" url="https://pl.wikipedia.org/wiki?curid=2728653" title="Juliet Wilson Bareau">
Juliet Wilson Bareau

Juliet Wilson Bareau (ur. 9 sierpnia 1935) – brytyjska krytyczka i historyk sztuki. Głównym przedmiotem jej badań i publikacji są hiszpański malarz Francisco Goya oraz francuski impresjonista Édouard Manet.
W 2008 roku zabrała głos w głośnej polemice zapoczątkowanej przez Muzeum Prado na temat autorstwa obrazu "Kolos", przypisując je uczniowi Goi, a nie samemu artyście.
W 1974 r. wydała razem z Pierre'em Gassierem katalog twórczości Goi zatytułowany "Vida y obra de Francisco de Goya" (wyd. Juventud de Barcelona). Iberysta Nigel Glendinning określił je mianem najlepszego i najbardziej kompletnego katalogu dzieł Goi.

</doc>
<doc id="2728656" url="https://pl.wikipedia.org/wiki?curid=2728656" title="Mistrzostwa Afryki w Piłce Ręcznej Kobiet 1991">
Mistrzostwa Afryki w Piłce Ręcznej Kobiet 1991

Mistrzostwa Afryki w piłce ręcznej kobiet 1991 – dziewiąte mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Egipcie we wrześniu 1991 roku. Tytułu zdobytego w 1989 roku broniła reprezentacja Angoli.
Pierwszy triumf w historii tej imprezy zanotowały Nigeryjki i uzyskały awans do IO 1992.

</doc>
<doc id="2728658" url="https://pl.wikipedia.org/wiki?curid=2728658" title="Frantz Gilles">
Frantz Gilles

Frantz Gilles (ur. 1 listopada 1977 w Léogâne) – haitański piłkarz występujący na pozycji obrońcy.
Kariera klubowa.
Gilles karierę rozpoczynał w zespole AS Cavaly. W 2001 roku odszedł do drużyny Zénith, ale w 2002 roku wrócił do AS Cavaly. W sezonie 2007 wywalczył z nim mistrzostwo fazy Fermeture (sezon zamknięcia). W 2016 roku zakończył karierę.
Kariera reprezentacyjna.
W reprezentacji Haiti Gilles zadebiutował w 2000 roku. W 2002 roku zagrał w dwóch pojedynkach Złotego Pucharu CONCACAF: z Kanadą (0:2) i Ekwadorem (2:0). Haiti dotarło w tamtym turnieju do ćwierćfinału.
W 2007 roku ponownie znalazł się w drużynie na Złoty Puchar CONCACAF. Wystąpił na nim w spotkaniach z Gwadelupą (1:1), Kostaryką (1:1) oraz Kanadą (0:2). Z tamtego turnieju Haiti odpadło po fazie grupowej.
W 2009 roku Gilles po raz trzeci został powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0), Stanami Zjednoczonymi (2:2) i Meksykiem (0:4), a Haiti zakończyło turniej na ćwierćfinale.
W latach 2000–2010 w drużynie narodowej rozegrał 77 spotkań i zdobył 1 bramkę.

</doc>
<doc id="2728660" url="https://pl.wikipedia.org/wiki?curid=2728660" title="Mistrzostwa Afryki w Piłce Ręcznej Kobiet 1989">
Mistrzostwa Afryki w Piłce Ręcznej Kobiet 1989

Mistrzostwa Afryki w piłce ręcznej kobiet 1989 – ósme mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Algierii w 1989 roku. Tytułu zdobytego w 1987 roku broniła reprezentacja Wybrzeża Kości Słoniowej.
Zwyciężczynie turnieju – reprezentantki Angoli – jako jedyne awansowały na MŚ 1990.

</doc>
<doc id="2728662" url="https://pl.wikipedia.org/wiki?curid=2728662" title="Pierre Gassier">
Pierre Gassier

Pierre Gassier (ur. 1 września 1915 w Étampes; zm. 28 maja 2000 w Marbelli) – pochodzący z Francji krytyk i historyk sztuki. Głównym przedmiotem jego badań i publikacji był hiszpański malarz Francisco Goya.
W 1974 wydał razem z Juliet Wilson Bareau katalog twórczości Goi zatytułowany "Vida y obra de Francisco de Goya" (wyd. Juventud de Barcelona). Iberysta Nigel Glendinning określił je mianem najlepszego i najkompletniejszego katalogu dzieł Goi.

</doc>
<doc id="2728664" url="https://pl.wikipedia.org/wiki?curid=2728664" title="Gijjora Spiegel">
Gijjora Spiegel

Gijjora Spiegel (hebr. גיורא שפיגל, ur. 27 lipca 1947 w Petach Tikwie) – izraelski piłkarz grający na pozycji pomocnika. W swojej karierze rozegrał 44 mecze w reprezentacji Izraela, w których strzelił 18 goli.
Kariera klubowa.
Swoją karierę piłkarską Spiegel rozpoczął w klubie Maccabi Tel Awiw. W 1963 roku awansował do kadry pierwszej drużyny i w sezonie 1963/1964 zadebiutował w niej w pierwszej lidze izraelskiej. W Maccabi występował do końca sezonu 1972/1973. W sezonach 1967/1968, 1969/1970 i 1971/1972 wywalczył z Maccabi trzy tytuły mistrza Izraela. Zdobył też dwa Puchary Izraela w sezonach 1966/1967 i 1969/1970 i dwa Azjatyckie Puchary Mistrzów w 1969 i 1971 roku.
W 1973 roku Spiegel wyjechał do Francji i został zawodnikiem tamtejszego pierwszoligowca, RC Strasbourg. Grał w nim przez trzy sezony. W 1976 roku przeszedł do Olympique Lyon, w którym spędził dwa lata.
W 1978 roku Spiegel wrócił do Izraela, do Maccabi Tel Awiw. W sezonie 1978/1979 wywalczył mistrzostwo Izraela. W sezonie 1979/1980 był zawodnikiem Hakoah Ramat Gan, a w latach 1980–1982 - Beitaru Tel Awiw. W 1982 roku zakończył karierę.
Kariera reprezentacyjna.
W reprezentacji Izraela Spiegel zadebiutował 21 listopada 1965 roku w przegranym 1:2 meczu eliminacji do MŚ 1966 z Bułgarią, rozegranym w Ramat Gan. W 1968 roku zagrał w czterech meczach Pucharu Azji 1968: z Hongkongiem (6:1 i 2 gole), z Birmą (0:1), z Tajwanem (4:1 i 1 gol) i z Iranem (1:2 i gol). Został królem strzelców tego turnieju, a Izrael zajął na nim 3. miejsce. W tym samym roku reprezentował Izrael na Igrzyskach Olimpijskich w Meksyku.
W 1970 roku Spiegel był w kadrze Izraela na Mistrzostwa Świata w Meksyku, na których rozegrał trzy mecze: z Urugwajem (0:2), ze Szwecją (1:1) i z Włochami (0:0). Od 1965 do 1980 roku rozegrał w kadrze narodowej 44 mecze i strzelił 18 goli.
Kariera trenerska.
Po zakończeniu kariery piłkarskiej Spiegel został trenerem. Prowadził takie kluby jak: Hapoel Petach Tikwa, Maccabi Tel Awiw, Bene Jehuda Tel Awiw, Maccabi Hajfa, ponownie Bene Jehuda Tel Awiw i Ironi Riszon le-Cijjon. W sezonie 1989/1990 doprowadził Bene Jehuda wywalczenia do pierwszego historii klubu mistrzostwa Izraela. Z kolei w sezonie 1993/1994 został mistrzem kraju z Maccabi Hajfa. Jako trener trzykrotnie zdobył Puchar Izraela, w latach 1989 (Maccabi Tel Awiw), 1995 i 1998 (Maccabi Hajfa).

</doc>
<doc id="2728666" url="https://pl.wikipedia.org/wiki?curid=2728666" title="Mistrzostwa Afryki w Piłce Ręcznej Kobiet 1987">
Mistrzostwa Afryki w Piłce Ręcznej Kobiet 1987

Mistrzostwa Afryki w piłce ręcznej kobiet 1987 – siódme mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Maroku w 1987 roku. Tytułu zdobytego w 1985 roku broniła reprezentacja Konga.
Zwycięska okazała się reprezentacja Wybrzeża Kości Słoniowej, która tym samym uzyskała awans na mistrzostwa świata B 1987 oraz igrzyska olimpijskie 1988.

</doc>
<doc id="2728668" url="https://pl.wikipedia.org/wiki?curid=2728668" title="Masa papierowa">
Masa papierowa



</doc>
<doc id="2728669" url="https://pl.wikipedia.org/wiki?curid=2728669" title="Fotografia analogowa">
Fotografia analogowa



</doc>
<doc id="2728671" url="https://pl.wikipedia.org/wiki?curid=2728671" title="Mistrzostwa Afryki w Piłce Ręcznej Kobiet 1985">
Mistrzostwa Afryki w Piłce Ręcznej Kobiet 1985

Mistrzostwa Afryki w piłce ręcznej kobiet 1985 – szóste mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Angoli w 1985 roku. Tytułu zdobytego w 1983 roku broniła reprezentacja Konga.
Czwarty tytuł z rzędu zdobyły reprezentantki Konga.

</doc>
<doc id="2728674" url="https://pl.wikipedia.org/wiki?curid=2728674" title="Zamach w Burgasie">
Zamach w Burgasie

Zamach w Burgasie – atak terrorystyczny na lotnisku w bułgarskim mieście Burgas, który miał miejsce w dniu 18 lipca 2012.
Atak.
18 lipca 2012 roku o godz. 17:23 wybuchła bomba w autobusie na lotnisku w Burgasie na skutek eksplozji spowodowanej przez zamachowca-samobójcę, zginęło siedem osób. Wśród zabitych byli zamachowiec, bułgarski kierowca autobusu oraz pięciu izraelskich turystów, którzy byli celem zamachu. 32 osoby zostały ranne, w tym 11-letnia dziewczynka i dwie kobiety w ciąży. W wyniku eksplozji dwa inne autobusy zostały również zniszczone. Atak wydarzył się w 18. rocznicę zamachu w Buenos Aires, kiedy to 18 lipca 1994 zginęło 85 osób, głównie Żydów.
Według wstępnych sprawozdań władz bułgarskich wybuch został spowodowany przez bombę w bagażniku. Izraelski dyplomata Ofir Gendelman twierdził, że autobus został ostrzelany, a urządzenie wybuchowe wyrzucone. Jednakże, później stwierdzono, że wybuch został prawdopodobnie przeprowadzony przez mężczyznę zamachowca-samobójcę. Izrael początkowo oskarżył za spowodowanie zamachu libańskie ugrupowanie Hezbollah i Iran. Iran jednak odrzucił oskarżenia o przeprowadzenie zamachu na izraelskich turystów. Izraelski premier Binjamin Netanjahu podejrzenia skierował na Hezbollah.

</doc>
<doc id="2728676" url="https://pl.wikipedia.org/wiki?curid=2728676" title="Mistrzostwa Afryki w Piłce Ręcznej Kobiet 1983">
Mistrzostwa Afryki w Piłce Ręcznej Kobiet 1983

Mistrzostwa Afryki w piłce ręcznej kobiet 1983 – piąte mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Egipcie w 1983 roku. Tytułu zdobytego w 1981 roku broniła reprezentacja Konga.
Trzeci tytuł z rzędu zdobyły reprezentantki Konga.

</doc>
<doc id="2728678" url="https://pl.wikipedia.org/wiki?curid=2728678" title="Skałki (Beskid Żywiecki)">
Skałki (Beskid Żywiecki)

Skałki lub Skałka (1253 m) – szczyt górski w północnym grzbiecie Pilska w Beskidzie Żywieckim. Grzbiet ten oddziela dolinę potoku Buczynka od doliny potoku Sopotnia. Skałki mają charakter mało wybitnego grzbietu i znajdują się pomiędzy Kopcem (1391 m) a Buczynką (1215 m). Są też zwornikiem: w północno-wschodnim kierunku odgałęzia się od nich boczny grzbiet, który poprzez wzniesienie Szlakówka opada do Korbielowa Górnego. Na północnym stoku Skałek i na grzbiecie łączącym je z Buczynką znajduje się Hala Jodłowcowa, poza tym Skałki są całkowicie zalesione. 
Nazwa szczytu pochodzi od tego, że w lesie porastającym Skałki znajduje się wiele pojedynczych skałek i całe ich grupy, a także nisze i rozpadliny. Jedna z tych skałek, mająca formę ambony znajduje się zaraz za wierzchołkiem, po prawej stronie szlaku turystycznego (w kierunku od dołu do góry). Las to górnoreglowa świerczyna. Rośnie w niej kilkanaście posadzonych około 1960 r. limb i znajduje się tablica informacyjna ścieżki przyrodniczej.

</doc>
<doc id="2728682" url="https://pl.wikipedia.org/wiki?curid=2728682" title="Traktat windsorski (1175)">
Traktat windsorski (1175)

Traktat windsorski – umowa podpisana 6 października 1175 w Windsorze pomiędzy królem Anglii Henrykiem II i arcykrólem Irlandii ("Lordship of Ireland") Rorym O’Connorem, dzieląca Irlandię pomiędzy Normanami a Irlandczykami.
Według traktatu król Irlandii był zobowiązany składać daninę na rzecz Anglii. Traktat oddawał również pod panowanie angielskie tereny wokół Dublina oraz dzisiejszych hrabstw Waterford i Wexford.
Traktat został zerwany po 2 latach, w momencie gdy Rory O’Connor nie był w stanie zapobiec okupacji Normanów. W 1177 roku rozpoczął na terenach Munsteru ataki na Normanów, a ponieważ Henryk II był już w tym czasie we Francji, nie był w stanie ich bezpośrednio stłumić. W tym samym roku zastąpił go najmłodszy syn Henryka II – Jan bez Ziemi, otrzymując tytuł Lorda Irlandii i zostając tym samym pierwszym angielskim formalnym władcą Irlandii. W tym czasie na wyspie rozpoczął się okres panowania feudalnego.

</doc>
<doc id="2728685" url="https://pl.wikipedia.org/wiki?curid=2728685" title="Puchar CEV w piłce siatkowej mężczyzn (2012/2013)">
Puchar CEV w piłce siatkowej mężczyzn (2012/2013)

Puchar CEV siatkarzy 2012/2013 (oficjalna nazwa: 2013 CEV Volleyball Cup) – 6. sezon Pucharu CEV rozgrywanego od 2007 roku (41. turniej ogólnie, wliczając Puchar Europy Zdobywców Pucharów i Puchar Top Teams), organizowanego przez Europejską Konfederację Piłki Siatkowej (CEV) w ramach europejskich pucharów dla 32 męskich klubowych zespołów siatkarskich "starego kontynentu".
Puchar CEV był najważniejszym turniejem klubowym w tym sezonie po Lidze Mistrzów.
System rozgrywek.
Rywalizacja w pierwszych trzech rundach toczyła w parach systemem pucharowym (gorszy odpada). Po zakończeniu ćwierćfinałów odbyła się tzw. runda Challenge. Zostały do niej zakwalifikowani 4 zwycięzcy ćwierćfinałów Pucharu CEV oraz 4 najlepsze ekipy fazy grupowej Ligi Mistrzów sezonu 2012/2013, które nie wyszły z grupy (w sumie 8 drużyn). Zwycięzcy tego szczebla awansowały do półfinałów, po których rozegrane zostały finały.
We wszystkich rundach rozgrywane były dwumecze (mecz i rewanż). Według regulaminu o zwycięstwie w dwumeczu decyduje liczba wygranych meczów. W przypadku remisu (1 wygrana każdej z drużyn), niezależnie od liczby wygranych i przegranych setów, o awansie decyduje dodatkowy tzw. złoty set, rozgrywany bezpośrednio po drugim meczu. Złoty set rozgrywany jest do 15 punktów.
Drużyny uczestniczące.
Czarnogóra, Czechy i Hiszpania nie zgłosiły żadnego klubu, Chorwacja natomiast wystawiła tylko jeden klub. Zespoły z Belgii, Niemiec i Rosji otrzymały dzikie karty na grę w Lidze Mistrzów, stąd nie wystawiły swoich przedstawicieli w Pucharze CEV. Kluby z Bośni i Hercegowiny, Cypru, Estonii, Izraela, Słowacji i Ukrainy otrzymały dzikie karty na grę w Pucharze CEV.

</doc>
<doc id="2728686" url="https://pl.wikipedia.org/wiki?curid=2728686" title="Mistrzostwa Afryki w Piłce Ręcznej Kobiet 1981">
Mistrzostwa Afryki w Piłce Ręcznej Kobiet 1981

Mistrzostwa Afryki w piłce ręcznej kobiet 1981 – czwarte mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Tunezji w 1981 roku.
Tytuł zdobyty w 1979 roku obroniła reprezentacja Konga, wygrywając z reprezentacją Tunezji 11-10.

</doc>
<doc id="2728687" url="https://pl.wikipedia.org/wiki?curid=2728687" title="Praktik">
Praktik

Praktik, właściwie Jakub Nowak (ur. 1976) – polski muzyk, kompozytor i producent muzyczny. Jakub Nowak znany jest przede wszystkim z występów w duecie wraz z raperem Wojciechem „Dizkret” Nosowskim. Efektem współpracy był album "IQ", który ukazał się w 2002 roku nakładem wytwórni muzycznej Konkret Promo.
W 2004 roku nakładem Embargo Nagrania ukazał się jedyny album producencki Praktik pt. "Dobra częstotliwość". Gościnnie na płycie wystąpili m.in. raperzy: Pezet i Ten Typ Mes oraz skrzypek jazzowy Michał Urbaniak. Pewną popularność zyskał pochodzący z wydawnictwa utwór pt. „Kilka lat później”. Piosenka dotarła do 29. miejsca Szczecińskiej Listy Przebojów Polskiego Radia.
Jako producent muzyczny współpracował ponadto z raperem Jackiem „Eisem” Nalewajko oraz zespołem 2cztery7.

</doc>
<doc id="2728688" url="https://pl.wikipedia.org/wiki?curid=2728688" title="Simochromis loocki">
Simochromis loocki



</doc>
<doc id="2728689" url="https://pl.wikipedia.org/wiki?curid=2728689" title="Limnotilapia loocki">
Limnotilapia loocki



</doc>
<doc id="2728691" url="https://pl.wikipedia.org/wiki?curid=2728691" title="Étienne Mourrut">
Étienne Mourrut

Étienne Mourrut (ur. 4 grudnia 1939 w Le Grau-du-Roi, zm. 19 października 2014) – francuski polityk.

</doc>
<doc id="2728692" url="https://pl.wikipedia.org/wiki?curid=2728692" title="Walter Guglielmone">
Walter Guglielmone

Walter Fernando Guglielmone Gómez (ur. 11 kwietnia 1978 w Salto) – urugwajski piłkarz występujący na pozycji napastnika. Zawodnik klubu BIT FC.
Kariera klubowa.
Guglielmone karierę rozpoczynał w 1999 roku w zespole Club Nacional. W tym samym roku wywalczył z nim wicemistrzostwo Urugwaju. Po tym osiągnięciu odszedł do drużyny Frontera Rivera. Potem grał w Montevideo Wanderers, a w 2002 roku wrócił do Club Nacional. W połowie tego samego roku podpisał kontrakt z francuskim AC Ajaccio. W Ligue 1 zadebiutował 3 sierpnia 2002 roku w zremisowanym 2:2 pojedynku z RC Strasbourg. W Ajaccio spędził rok.
W 2003 roku Guglielmone ponownie został graczem Club Nacional i wywalczył z nim drugie wicemistrzostwo Urugwaju. W 2004 roku przeszedł do Danubio, z którym w tym samym roku zdobył mistrzostwo Urugwaju. Po tym sukcesie wyjechał do Meksyku, gdzie grał w zespołach CF Pachuca oraz Jaguares de Chiapas. Następnie występował w urugwajskich drużynach Peñarol oraz Liverpool Montevideo.
W 2007 roku Guglielmone przeszedł do azerskiego klubu İnter Baku. W 2008 roku zdobył z nim mistrzostwo Azerbejdżanu, a w 2009 roku z 17 bramkami na koncie został królem strzelców Premyer Liqa. W tym samym roku przeniósł się do Neftçi PFK. Spędził tam rok.
Potem występował w paragwajskim Club Guaraní, Montevideo Wanderers oraz brazylijskim Pelotas, a w 2012 roku trafił do chińskiego zespołu BIT FC z China League One.
Kariera reprezentacyjna.
W reprezentacji Urugwaju Guglielmone rozegrał 2 spotkania. Zadebiutował w niej 20 lipca 2001 roku w przegranym 0:1 meczu fazy grupowej Copa América z Hondurasem. Na tamtym turnieju, zakończonym przez Urugwaj na 4. miejscu, zagrał jeszcze w meczu o 3. miejsce, również z Hondurasem (2:2, 4:5 w rzutach karnych).

</doc>
<doc id="2728694" url="https://pl.wikipedia.org/wiki?curid=2728694" title="Trevor Nunn">
Trevor Nunn

Trevor Nunn, właśc. sir Trevor Robert Nunn, CBE (ur. 14 stycznia 1940) – brytyjski reżyser teatralny, filmowy i telewizyjny. Nunn był dyrektorem artystycznym w Royal Shakespeare Company oraz Royal National Theatre, a obecnie w Theatre Royal.
Jego najpopularniejszymi reżyseriami są prapremiery Kotów (1981) i Les Misérables (1985). Był wielokrotnie nominowany i nagradzany Tony Award, Laurence Olivier Award i Drama Desk Award.
Wczesne lata.
Trevor Nunn urodził się w Ipswich, jego rodzicami byli stolarz Robert Alexander Nunn i Dorothy May Piper. Ukończył szkołę podstawową Northgate Grammar School w Ipswich oraz Downing College w Cambridge, gdzie rozpoczynał karierę sceniczną. Po otrzymaniu stypendium został w 1962 roku reżyserem stażystą w Belgrade Theatre w Coventry, gdzie wyreżyserował muzyczną adaptację W 80 dni dookoła świata.
Kariera.
W 1964 Nunn dołączył do zespołu Royal Shakespeare Company (RSC), w 1968 roku został jego dyrektorem artystycznym, które to stanowisko piastował do 1986 r. W 1997 został dyrektorem artystycznym Royal National Theatre
Musical.
Najbardziej spektakularne sukcesy Nunn odniósł w reżyserii musicali. Był współautorem sukcesu takich produkcji, jak:
Inne inscenizacje musicalowe Nunna to m.in.:
Dramaty.
Najbardziej znane jego inscenizacje (wystawiane przez RSC) to:
Film.
Nunn był reżyserem kilku filmów kinowych i telewizyjnych. Najbardziej znanym jest Wieczór Trzech Króli, adaptacja Szekspira z 1996 roku.
Życie osobiste.
Nunn był trzy razy żonaty:
Został pasowany na kawalera Orderu Imperium Brytyjskiego w 2002 roku.

</doc>
<doc id="2728695" url="https://pl.wikipedia.org/wiki?curid=2728695" title="Mistrzostwa Afryki w Piłce Ręcznej Kobiet 1979">
Mistrzostwa Afryki w Piłce Ręcznej Kobiet 1979

Mistrzostwa Afryki w piłce ręcznej kobiet 1979 – trzecie mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w dniach 20–31 lipca 1979 roku w Kongu. Tytułu zdobytego w 1976 roku broniła reprezentacja Tunezji.
W turnieju zwyciężyły gospodynie, uzyskując awans do turnieju kwalifikacyjnego do Igrzysk Olimpijskich 1980, a po wycofaniu się Korei Południowej uzyskały z niego awans do samego turnieju olimpijskiego.

</doc>
<doc id="2728698" url="https://pl.wikipedia.org/wiki?curid=2728698" title="Jana Głotowa">
Jana Głotowa

Jana Głotowa (ur. 8 kwietnia 1995) – rosyjska lekkoatletka, sprinterka. 
Osiągnięcia.
Medalistka mistrzostw Rosji w różnych kategoriach wiekowych.

</doc>
<doc id="2728699" url="https://pl.wikipedia.org/wiki?curid=2728699" title="Yana Glotova">
Yana Glotova



</doc>
<doc id="2728700" url="https://pl.wikipedia.org/wiki?curid=2728700" title="Don Bosco Pétionville">
Don Bosco Pétionville



</doc>
<doc id="2728702" url="https://pl.wikipedia.org/wiki?curid=2728702" title="Mistrzostwa Afryki w Piłce Ręcznej Kobiet 1976">
Mistrzostwa Afryki w Piłce Ręcznej Kobiet 1976

Mistrzostwa Afryki w piłce ręcznej kobiet 1976 – drugie mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Algierii w 1976 roku.
Tytuł zdobyty w 1974 roku obroniła reprezentacja Tunezji.

</doc>
<doc id="2728703" url="https://pl.wikipedia.org/wiki?curid=2728703" title="Roulado Gonaïves">
Roulado Gonaïves



</doc>
<doc id="2728705" url="https://pl.wikipedia.org/wiki?curid=2728705" title="Atak terrorystyczny na lotnisku w Burgas w 2012">
Atak terrorystyczny na lotnisku w Burgas w 2012



</doc>
<doc id="2728706" url="https://pl.wikipedia.org/wiki?curid=2728706" title="Polska Kasa Opieki S.A.">
Polska Kasa Opieki S.A.



</doc>
<doc id="2728708" url="https://pl.wikipedia.org/wiki?curid=2728708" title="Monès Chéry">
Monès Chéry

Monès Chéry (ur. 2 grudnia 1981 w Gonaïves) – haitański piłkarz występujący na pozycji pomocnika. Zawodnik klubu Aiglon du Lamentin.
Kariera klubowa.
Chéry karierę rozpoczynał w 2001 roku w zespole Roulado FC. W sezonie 2002 wywalczył z nim mistrzostwo fazy Ouverture (sezon otwarcia). W 2003 roku odszedł do Racing Club Haïtien. Spędził tam jeden sezon. Przez następne trzy grał w Don Bosco FC, a potem wrócił do Racing Club Haïtien. W 2009 roku przeszedł do martynikańskiego klubu Aiglon du Lamentin.
Kariera reprezentacyjna.
W reprezentacji Haiti Chéry zadebiutował w 2003 roku. W 2007 roku znalazł się w drużynie na Złoty Puchar CONCACAF. Wystąpił na nim w spotkaniach z Gwadelupą (1:1, gol), Kostaryką (1:1) oraz Kanadą (0:2). Z tamtego turnieju Haiti odpadło po fazie grupowej.
W 2009 roku Chéry ponownie został powołany do kadry na Złoty Puchar CONCACAF. Zagrał na nim w meczach z Grenadą (2:0), Stanami Zjednoczonymi (2:2, gol) i Meksykiem (0:4), a Haiti zakończyło turniej na ćwierćfinale.

</doc>
<doc id="2728709" url="https://pl.wikipedia.org/wiki?curid=2728709" title="Mones Chery">
Mones Chery



</doc>
<doc id="2728711" url="https://pl.wikipedia.org/wiki?curid=2728711" title="Mistrzostwa Afryki w Piłce Ręcznej Kobiet 1974">
Mistrzostwa Afryki w Piłce Ręcznej Kobiet 1974

Mistrzostwa Afryki w piłce ręcznej kobiet 1974 – pierwsze mistrzostwa Afryki w piłce ręcznej kobiet, oficjalny międzynarodowy turniej piłki ręcznej o randze mistrzostw kontynentu organizowany przez CAHB mający na celu wyłonienie najlepszej żeńskiej reprezentacji narodowej w Afryce, który odbył się w Tunezji w 1974 roku.
Inauguracyjny tytuł mistrzyń kontynentu zdobyły Tunezyjki, awansując jednocześnie na MŚ 1975.

</doc>
<doc id="2728713" url="https://pl.wikipedia.org/wiki?curid=2728713" title="Española Santiago de Chile">
Española Santiago de Chile



</doc>
<doc id="2728715" url="https://pl.wikipedia.org/wiki?curid=2728715" title="Prawosławne seminarium duchowne w Wilnie">
Prawosławne seminarium duchowne w Wilnie

Prawosławne seminarium duchowne w Wilnie – seminarium duchowne dla alumnów wyznania prawosławnego działające w Wilnie w latach 1839–1947, z przerwą na lata 1944–1946, kolejno w jurysdykcji Rosyjskiego Kościoła Prawosławnego i Polskiego Autokefalicznego Kościoła Prawosławnego. Jego siedzibą był monaster Św. Trójcy przy ulicy Ostrobramskiej.
Historia.
W Imperium Rosyjskim.
Prawosławne seminarium duchowne w Wilnie powstało w 1845, gdy do miasta, nowej siedziby eparchii wileńskiej i litewskiej, przeniesiona została siedziba seminarium funkcjonującego dotąd przy monasterze w Żyrowiczach. Seminarium to powstało z kolei w 1828 jako placówka unicka i przeszło do Kościoła prawosławnego po synodzie połockim w 1839, gdy wszystkie struktury Kościoła unickiego na ziemiach litewskich i białoruskich Imperium Rosyjskiego zostały włączone do Rosyjskiego Kościoła Prawosławnego. W Wilnie siedzibą szkoły stał się monaster Św. Trójcy. W Żyrowiczach początkowo językiem wykładowym szkoły był polski, w przypadku niektórych przedmiotów łacina, następnie jednak wprowadzony został rosyjski. Od momentu przeniesienia siedziby seminarium do Wilna stanowisko jego rektora było łączone z funkcją przełożonego tegoż klasztoru. Szkoła przyjęła nazwę Litewskiego Seminarium Duchownego.
Seminarium wileńskie w 1860 wprowadziło w życie postanowienia ogólnej reformy szkolnictwa teologicznego w Rosji opracowanej przez Świątobliwy Synod Rządzący. Odtąd było podporządkowane biskupowi eparchialnemu (w tym wypadku wileńskiemu i litewskiemu), który potwierdzał przedstawione przez rektora kandydatury na wykładowców. Seminarium było szkołą sześcioklasową, osoby ubiegające się o przyjęcie do niego musiały ukończyć wcześniej czteroklasową szkołę duchowną. Po reformie z programu nauczania usunięto patrystykę, archeologię cerkiewną, polemikę teologiczną, zasady gospodarowania na wsi, elementy medycyny. Nowy program zakładał skupienie się na nauce teologii i uzyskanie specjalizacji w jej obrębie. Kolejna reforma programowa miała miejsce w 1884. Seminaria poddano wówczas jeszcze ściślejszej kontroli biskupów, ograniczono nauczanie przedmiotów ogólnokształcących i języków obcych (te ostatnie były wykładane jedynie chętnym, za dodatkową opłatą) na rzecz poszerzonego kursu prawa kanonicznego. Słuchaczami seminarium wileńskiego w zdecydowanej większości byli synowie prawosławnych duchownych. Trzy lata wcześniej wydana została odrębna instrukcja Synodu dotycząca oddziaływania wychowawczego na uczniów szkół. Wykładowców zobowiązano w niej do łagodnego i serdecznego traktowania alumnów, by wychować ich w duchu rosyjskiego patriotyzmu i osobistej kultury. Zabroniono także używania w szkołach (także w rozmowach prywatnych) języków ukraińskiego i białoruskiego. Efektem wprowadzenia powyższych zaleceń było zwolnienie z pracy w wileńskim seminarium wykładowców nierespektujących ich. W 1896 wprowadzono obowiązek uczestnictwa wychowanków w nabożeństwach cyklu dobowego i czynnego udziału w niedzielnej Świętej Liturgii w charakterze lektorów, psalmistów i chórzystów. Seminarium wileńskie posiadało bogatą bibliotekę, obejmującą księgozbiory monasterów wileńskiego, żyrowickiego i supraskiego (w tym pochodzące z czasów ich przynależności do bazylianów) oraz prywatne zbiory metropolity wileńskiego i litewskiego Józefa.
W 1863 Świątobliwy Synod Rządzący rozważał przekształcenie seminarium w Wilnie w piątą w Imperium Rosyjskim Akademię Duchowną dającą możliwość ukończenia pełnych studiów teologicznych, w tym uzyskiwania stopni kandydata, magistra i doktora nauk teologicznych. Absolwenci Akademii mieli być w szczególny sposób przygotowywani do polemiki z Kościołem katolickim, by mogli brać udział w rozszerzaniu wpływów prawosławia na ziemiach zagarniętych drogą trzech zaborów Rzeczypospolitej (co wiązało się z ich rusyfikacją). Plan ten nie został urzeczywistniony z powodu sprzeciwu metropolity moskiewskiego Filareta, w ocenie którego wystarczające byłoby podniesienie poziomu samego seminarium i skupienie się na lepszym przygotowaniu jego absolwentów, białych duchownych, do pracy misyjnej. Projekt powołania Wileńskiej Akademii Duchownej był rozważany ponownie w latach 90. XIX w., jednak tym razem został odrzucony z powodu sprzeciwu biskupa wileńskiego Aleksego. Seminarium działało do 1915, gdy jego wykładowcy razem z całym prawosławnym duchowieństwem Wilna udali się na bieżeństwo. 
Zgodnie z zaleceniami Synodu z 1860 liczebność jednego roku słuchaczy nie mogła przekraczać 40 osób. Łącznie w XIX w. seminaria duchowne w Wilnie i Krzemieńcu ukończyło 800 alumnów. Nauka w seminarium była płatna i wynosiła 20 rubli za pierwszy i drugi rok nauki, 15 za trzeci i czwarty oraz 10 za piąty i szósty. Dodatkowo słuchacze wnosili 110 rubli opłaty za obowiązkowe zakwaterowanie w internacie. Wyróżniający się studenci z ubogich rodzin otrzymywali stypendia.
W II Rzeczypospolitej.
W 1921 władze niepodległej Polski wyraziły zgodę na organizację prawosławnych seminariów duchownych w Krzemieńcu i w Wilnie. Seminarium wileńskie "de facto" wznowiło działalność w dotychczasowej siedzibie już dwa lata wcześniej. W placówce kształcili się kandydaci na duchownych pochodzący z diecezji wileńsko-lidzkiej, diecezji grodzieńskiej oraz pińsko-poleskiej. W państwie polskim seminarium zachowało rosyjski charakter, jaki posiadało w poprzednim stuleciu. Język rosyjski pozostał językiem wykładowym szkoły, również kadra pedagogiczna składała się z Rosjan, zachowano program nauczania opracowany w XIX w. przez Świątobliwy Synod Rządzący, dodając jedynie do przedmiotów obowiązkowych język polski i język białoruski. Działo się tak mimo niewielkiej liczby uczniów narodowości rosyjskiej. W 1923 z 292 słuchaczy seminarium 221 zadeklarowało narodowość białoruską, 63 – rosyjską, 7 – ukraińską i 1 polską. Równocześnie 210 osób podało, iż w domu rodzinnym posługuje się językiem rosyjskim, 63 – białoruskim, po jednej ukraińskim i polskim, zaś 11 – mieszanką dwóch lub trzech języków sposób wymienionych wyżej. Środowiska białoruskie w Polskim Autokefalicznym Kościele Prawosławnym zabiegały o białorutenizację szkoły. Seminarium utrzymywało dobre kontakty z wileńskim Gimnazjum Białoruskim, którego siedzibą również był budynek monasteru Trójcy Świętej. 
W 1924 Ministerstwo Wyznań Religijnych i Oświecenia Publicznego zreformowało seminarium, decydując o przekształceniu go w ośmioletnie gimnazjum ogólne, o statusie szkoły państwowej, i dwuletnie studium teologii, szkołę prywatną. Od zgody PAKP na reformę uzależniono dalsze funkcjonowanie placówki, w związku z czym w roku szkolnym 1924/1925 seminarium rozpoczęło pracę w opisanej wyżej formie. Przy poparciu rektora seminarium archimandryty Filipa (Morozowa) (a wbrew oczekiwaniom metropolity warszawskiego i całej Polski Dionizego i duchowieństwa diecezji) do szkoły wprowadzono jako wykładowy język polski. Reforma nie przyniosła jednak spodziewanych efektów. W 1932 Instytut Spraw Narodowościowych ocenił poziom nauczania w placówce jako niski, postępy polonizacji (mimo faktycznego prowadzenia wielu zajęć w języku polskim) jako nieznaczne z powodu utrzymującego się prestiżu języka rosyjskiego. W 1927 odrębne pismo kuratora wileńskiego okręgu szkolnego wskazywało ponadto na konieczność remontu biblioteki szkolnej i uporządkowania księgozbioru. 
Do seminarium w Wilnie w okresie międzywojennym przyjmowani byli mężczyźni wyznania prawosławnego, obywatele polscy. To samo obywatelstwo było wymagane od kandydatów na wykładowców, których wskazywał Sobór Biskupów PAKP, zaś zatwierdzał minister wyznań religijnych i oświecenia publicznego. Naukę w szkole mogli podejmować absolwenci czteroklasowych szkół ogólnokształcących, równorzędnych szkół prywatnych. Dla osób nieposiadających takiego wykształcenia przeprowadzany był egzamin wstępny. Zakwaterowanie w internacie nie było obowiązkowe. W 1921 korzystało z niego 70 słuchaczy z ogółu 200. Od reformy w 1924 do 1932 w seminarium nauczane były przedmioty teologiczne oraz świeckie: język polski, geografię powszechną i Polski, wiedzę o Polsce, przyrodę z logiką, filozofię, fizykę, chemię, rysunek kaligraficzny, śpiew, matematykę, gimnastykę. Z języków obcych słuchacze obowiązkowo poznawali łacinę i grekę, język rosyjski oraz do wyboru język białoruski lub ukraiński. 
W 1932, w ramach ogólnej reformy szkolnictwa, seminarium w Wilnie zostało przekształcone w Liceum Teologiczne łączące program liceum ogólnokształcącego z nauczaniem przedmiotów teologicznych. W roku szkolnym 1935/1936, po naradach państwowo-kościelnych, obie strony zgodziły się na likwidację seminarium wileńskiego (jak i analogicznej placówki w Krzemieńcu) i zastąpienie jej przez jedno Liceum Teologiczne w Warszawie. Proces ten nie doszedł do skutku z powodu wybuchu II wojny światowej.
II wojna światowa.
Seminarium zostało zlikwidowane po aneksji Litwy do ZSRR w 1940, podobnie jak wszystkie inne placówki kształcące duchownych poszczególnych wyznań. 
W 1944 egzarcha Krajów Bałtyckich metropolita Sergiusz zorganizował w jego zastępstwie trzysemestralne kursy teologiczne, których celem było kształcenie kapłanów na potrzeby parafii na Litwie, Łotwie i w Estonii, jak również na potrzeby Pskowskiej Misji Prawosławnej. Kierownikiem kursów został były profesor seminarium duchownego w Moskwie protoprezbiter Wasilij Winogradow, a następnie ostatni przedwojenny rektor seminarium Józef Dziczkowski. Zadania wykładowców pełnili miejscowi duchowni prawosławni. Jedyny rocznik kursów, liczący 27 osób, ukończył edukację 27 kwietnia 1944.
Po ponownym włączeniu Litwy do ZSRR prawosławny biskup wileński otrzymał zgodę władz radzieckich na ponowne uruchomienie placówki. W ich pierwotnych planach prawosławie na Litwie miało uzyskać wsparcie państwa, by osłabić pozycję większościowego Kościoła rzymskokatolickiego. Koncepcja ta została jednak szybko zarzucona i już w 1946 władze zamknęły seminarium.

</doc>
<doc id="2728716" url="https://pl.wikipedia.org/wiki?curid=2728716" title="Sylosis">
Sylosis

Sylosis – brytyjska grupa muzyczna założona w 2000 roku w Reading (hrabstwo Berkshire) w Anglii. Wykonywana przez zespół muzyka określana jest jako thrash metal, melodic death metal oraz metal progresywny.
Ostatni album studyjny grupy, "Edge of the Earth", został wydany 11 marca 2011 roku nakładem wytwórni płytowej Nuclear Blast.
Historia.
Początki (2000-2007).
Grupa została założona w 2000 roku w Reading (hrabstwo Berkshire) w Anglii przez piętnastoletnich kolegów ze szkoły. Młodzi muzycy zamierzali wykonywać głównie thrash metal oraz death metal. Pierwszym koncertem zespołu był występ podczas konkursu "Battle of the Bands". Grupa zdobyła pierwsze miejsce. Na bis muzycy wykonali utwór "Stripped, Raped and Strangled" zespołu Cannibal Corpse. Nagrodą za zwycięstwo była możliwość nagrania płyty w No Machine Studios w miejscowości Wokingham.
Przez następne lata nierzadko dochodziło do rotacji w składzie zespołu. Muzycy z racji obowiązków szkolnych oraz braku prawa jazdy nie byli w stanie często występować. Przeszkodę stanowił również brak metalowej sceny undergroundowej.
12 października 2006 roku nakładem In at the Deep End Records wydany został pierwszy minialbum grupy zatytułowany "Casting Shadows".
W listopadzie 2007 roku, podczas trasy koncertowej w Wielkiej Brytanii, grupa otrzymała e-maila od niemieckiej wytwórni płytowej Nuclear Blast. Firma fonograficzna wyraziła chęć współpracowania z Sylosis. W grudniu został podpisany kontrakt. 16 grudnia odbyła się premiera "The Supreme Oppressor" – drugiego minialbumu grupy wydanego przez wytwórnię In at the Deep End Records.
"Conclusion of an Age" (2008-2010).
24 października 2008 roku nakładem Nuclear Blast ukazał się pierwszy album grupy zatytułowany "Conclusion of an Age". Za proces produkcji odpowiada Scott Atkins. 6 listopada opublikowany został teledysk do utworu "Teras". Reżyserią wideoklipu zajął się Khaled Lowe.
14 czerwca 2009 roku grupa po raz pierwszy wystąpiła podczas Download Festival. Na scenie sponsorowanej przez Tuborg grały również takie zespoły jak Meshuggah oraz Voivod. 16 grudnia został wydany dwusetny numer brytyjskiego czasopisma "Metal Hammer". Z okazji piątej rocznicy śmierci gitarzysty Dimebaga Darrella Abbotta do magazynu dodano płytę z coverami. Pojawił się na niej utwór "Strength Beyond Strength" – interpretacja kompozycji grupy Pantera w wykonaniu Sylosis. W grudniu odbyła się premiera teledysku do utworu "After Lifeless Years".
W maju 2010 roku grupę opuścił wokalista Jamie Graham. Jego rolę przejął Josh Middleton.
"Edge of the Earth" (2011).
11 marca odbyła się premiera "Edge of the Earth", drugiego albumu studyjnego grupy. Produkcją płyty grupy Sylosis ponownie zajął się Scott Atkins. Jest to album koncepcyjny opowiadający o człowieku żyjącym w odosobnieniu przez całe życie. 21 marca w ramach promocji nowego materiału opublikowany został teledysk do utworu "Empyreal (Part 1)". 14 sierpnia grupa wystąpiła w warszawskiej Progresji. Wraz z zespołem Born Anew stanowiła support dla formacji As I Lay Dying. 12 września grupa uruchomiła projekt na platformie PledgeMusic. Zespół zbierał pieniądze, które miały sfinansować pobyt Sylosis podczas trasy koncertowej w Stanach Zjednoczonych. Fani w ramach pakietu Special Digital Package otrzymali 25 grudnia między innymi utwory "Slings and Arrows" oraz "Symbolic" (interpretacja utworu grupy Death).
"Monolith" (od 2012).
2 marca 2012 roku odbyła się premiera singla "Slings and Arrows". 8 czerwca zespół wystąpił podczas Download Festival na scenie sponsorowanej przez Pepsi. 5 października odbędzie się premiera płyty zatytułowanej "Monolith". Produkcją albumu zajął się Romesh Dodangoda w walijskim Monnow Valley Studio. Jens Bogren natomiast był odpowiedzialny za mastering. Opinia Middletona na temat muzyki zawartej na płycie:

</doc>
<doc id="2728717" url="https://pl.wikipedia.org/wiki?curid=2728717" title="Marian Naszkowski">
Marian Naszkowski

Marian Naszkowski (ur. 15 sierpnia 1912 we Lwowie, zm. 28 września 1996 w Warszawie) – działacz komunistyczny, generał brygady, w latach 1950–1952 szef Głównego Zarządu Politycznego Wojska Polskiego, dyplomata PRL.
Życiorys.
W latach 1930–1934 studiował polonistykę na Uniwersytecie Jana Kazimierza we Lwowie. Początkowo związany z katolickim stowarzyszeniem „Odrodzenie”, rozczarowany jego programem związał się z ruchem lewicowym. W 1934 wstąpił do Komunistycznego Związku Młodzieży Polski, a w 1935 do Komunistycznej Partii Polski. Pracował w komitecie walki o amnestię dla więźniów politycznych i w Międzynarodowej Organizacji Pomocy Rewolucjonistom. Był sekretarzem Komunistycznej Partii Zachodniej Ukrainy w Drohobyczu i Stanisławowie. W latach 1934–1935 odbywał służbę wojskową. Skazany na 8 lat więzienia za działalność komunistyczną, karę odbywał w Rawiczu. Po wybuchu II wojny światowej wydostał się na wolność i od października 1939 pełnił funkcję kierownika wydziału w redakcji polskojęzycznej gazety komunistycznej „Czerwony Sztandar” w zajętym przez ZSRR Lwowie. Po ataku Niemiec na ZSRR w czerwcu 1941 został ewakuowany w głąb ZSRR. Redaktor komunistycznego, agitacyjnego radia polskojęzycznego w Saratowie.
Od maja do grudnia 1942 żołnierz Armii Czerwonej. Działacz Związku Patriotów Polskich. Od maja 1943 oficer polityczny 1 Dywizji Piechoty. W 1, później 3 pułku piechoty był zastępcą dowódcy ds. polityczno-wychowawczych. W 1945 został majorem i zastępcą dowódcy 5 Dywizji Piechoty.
Po zakończeniu wojny został szefem Polskiej Misji Wojskowej w Paryżu, a następnie attaché wojskowym. Od 1946 pułkownik i ambasador RP w Moskwie (do 1950), zaangażowany w prace Komitetu Słowiańskiego w Polsce. Od 12 czerwca 1950 generał brygady i Szef Głównego Zarządu Polityczno-Wychowawczego WP. W listopadzie 1950 został wiceministrem obrony narodowej. Zaliczany do „puławian” podczas walki o władzę w kierownictwie Polskiej Zjednoczonej Partii Robotniczej (PZPR) w latach pięćdziesiątych. Od października 1952 do 1968 wiceminister spraw zagranicznych, następnie w okresie 1968–1972 był redaktorem naczelnym organu prasowego PZPR „Nowe drogi”. W latach 1972–1977 – ambasador – stały przedstawiciel PRL przy Międzynarodowej Organizacji Pracy w Genewie.
W 1951 roku jako szef Głównego Zarządu Politycznego zabronił śpiewania kolęd żołnierzom.
Delegat na II Zjazd Polskiej Partii Robotniczej i wszystkie zjazdy PZPR, od I (1948) do VI (1971) włącznie. W latach 1948–1968 członek Komitetu Centralnego PZPR, a w latach 1968–1971 członek Centralnej Komisji Kontroli Partyjnej. W 1983 roku wybrany w skład Krajowej Rady Towarzystwa Przyjaźni Polsko-Radzieckiej.
Autor wspomnień. Pochowany na cmentarzu Powązki Wojskowe w Warszawie (kwatera C2-12-16/17).
Życie prywatne.
Syn Michała, urzędnika państwowego, jego matka była nauczycielką muzyki. Mieszkał w Warszawie. Był żonaty z Klarą Naszkowską z domu Kalinowską (1913–1987). Miał córkę.
Odznaczenia.
i inne.

</doc>
<doc id="2728718" url="https://pl.wikipedia.org/wiki?curid=2728718" title="Defensor Sporting Montevideo">
Defensor Sporting Montevideo



</doc>
<doc id="2728719" url="https://pl.wikipedia.org/wiki?curid=2728719" title="Danubio Montevideo">
Danubio Montevideo



</doc>
<doc id="2728722" url="https://pl.wikipedia.org/wiki?curid=2728722" title="Józef Dziadura">
Józef Dziadura

Józef Wiktor Dziadura (ur. 21 maja 1917 w Słupicy, zm. 26 września 1997 w Warszawie) – generał brygady Wojska Polskiego.
Życiorys.
Przed wojną skończył 7 klas szkoły powszechnej. Pracował w zakładzie kowalskim i na roli w gospodarstwie rodziców, a w latach 1937–1938 odbył służbę wojskową w 1 dywizjonie pociągów pancernych w Legionowie. Po ukończeniu szkoły podoficerskiej został kapralem i dowódcą drużyny. W 1939 pracował krótko na kolei jako strażnik i zwrotniczy. Uczestnik wojny 1939, dostał się do niewoli sowieckiej. Wywieziony na Syberię, gdzie był maszynistą i przebywał tam do 30 listopada 1940 roku.
Od 12 lipca 1943 w 1 Dywizji Piechoty im. Tadeusza Kościuszki, następnie w 2 Dywizji Piechoty im. H. Dąbrowskiego, z którą przeszedł szlak bojowy służąc w 2 dywizjonie artylerii przeciwpancernej. Od sierpnia 1943 dowódca plutonu rusznic przeciwpancernych, awansowany 22 sierpnia 1943 na chorążego. Od 11 września 1944 do 31 grudnia 1945 skierowany do Szkoły Oficerskiej 1 Armii WP na dowódcę szkolnego plutonu strzeleckiego, a 18 grudnia 1944 awansowany na podporucznika i wyznaczony na stanowisko dowódcy kompanii. 23 maja 1945 został porucznikiem. Po odbyciu kursu dowódców batalionu (od 3 marca do 30 listopada 1947) w Wyższej Szkole Piechoty w Rembertowie do 14 grudnia 1949 pełnił obowiązki szefa sztabu pułku i dowódcy 37 pułku piechoty. 27 marca 1948 awansował na majora. Od 15 grudnia 1949 dowodził 18 pułkiem piechoty.
Przebywał od 1 października 1951 do 7 sierpnia 1952 na kursie doskonalenia oficerów ASG. Od 8 sierpnia 1952 dowódca 1 pułku piechoty. W czasie dowodzenia pułkiem otrzymał awans na podpułkownika. Dowódca 1 Dywizji Piechoty od 20 listopada 1952 do 10 października 1955 roku. Od 9 lipca 1955 pułkownik a od 11 października 1955 do 7 grudnia 1956 dowódca 5 Saskiej Dywizji Piechoty. Szef Zarządu III Głównego Zarządu Szkolenia Bojowego, Komendant garnizonu miasta stołecznego Warszawy od Wigilii 1963 i szef Wojewódzkiego Sztabu Wojskowego. W 1959 ukończył Wojskową Akademię Sztabu Generalnego Sił Zbrojnych ZSRR im Woroszyłowa.
6 października 1962 uchwałą Rady Państwa Nr 42/62 mianowany do stopnia generał brygady (nominację otrzymał od przewodniczącego Rady Państwa Aleksandra Zawadzkiego). Od 14 października 1972 do 1 października 1973 szef polskiej misji w Międzynarodowej Komisji Kontroli i Nadzoru w Korei. Od 2 października 1973 w dyspozycji MON. W wieku 58 lat, 6 czerwca 1975 roku na wniosek Wojskowej Komisji Lekarskiej został zwolniony do rezerwy. Pożegnany wraz z grupą odchodzących w stan spoczynku generałów przez ministra obrony narodowej gen. armii Wojciecha Jaruzelskiego. 
Pochowany na cmentarzu Powązki Wojskowe w Warszawie (kwatera B4-7-10a.

</doc>
<doc id="2728724" url="https://pl.wikipedia.org/wiki?curid=2728724" title="Casting Shadows">
Casting Shadows

Casting Shadows – pierwszy minialbum brytyjskiej grupy muzycznej Sylosis. Został wydany 12 października 2006 roku przez wytwórnię płytową In at the Deep End Records.

</doc>
<doc id="2728725" url="https://pl.wikipedia.org/wiki?curid=2728725" title="Holger Schön">
Holger Schön

Holger Schön (ur. 30 marca 1910 w Solnie, zm. 25 marca 1980 w Sztokholmie) – szwedzki narciarz, uczestnik Zimowych Igrzysk Olimpijskich 1932. W latach 1930 i 1934 zdobywał tytuły indywidualnego i drużynowego mistrza Szwecji w skokach narciarskich.

</doc>
<doc id="2728729" url="https://pl.wikipedia.org/wiki?curid=2728729" title="Antoni Frankowski">
Antoni Frankowski

Antoni Frankowski (ur. w Zasławiu na Wołyniu zm. 30 kwietnia 2001 w Bydgoszczy) – generał brygady LWP. 
Życiorys.
Urodził się w rodzinie fornala. W 1924 ukończył technikum budowlane i pracował jako majster na budowach. W 1927 r. został powołany do Armii Czerwonej. W 1931 skierowano go do oficerskiej szkoły artylerii w Kijowie. Po jej ukończeniu pełnił służbę w jednostkach artylerii w Korosteniu i Leningradzie.
W 1937 został w ramach „akcji polskiej” zwolniony z wojska i pracował jako tokarz w jednym z zakładów w Leningradzie. Z chwilą rozpoczęcia wojny radziecko-fińskiej powołano go do czynnej służby i skierowano na front na Przesmyk Karelski do 168 Dywizji Strzeleckiej. 
Po rozpoczęciu wojny z Niemcami walczył w 67 Armii na Froncie Leningradzkim. W roku 1943 w stopniu majora został skierowany do Wojska Polskiego, gdzie objął stanowisko dowódcy 2 pułku artylerii Lekkiej a potem 1 pułku artylerii lekkiej, którym dowodził w bitwie pod Lenino, gdzie został kontuzjowany. Przeszedł cały szlak bojowy 1 Armii WP do Berlina na stanowiskach dowódcy artylerii 3 Dywizji Piechoty i 2 Dywizji Piechoty.
Po wojnie był dowódcą artylerii 2 DP w Kielcach, 11 Dywizji Piechoty w Żarach, organizował 14 Brygadę Artylerii Ciężkiej w Pstrążu, dowodził artylerią 11 Korpusu Piechoty w Wałczu, 9 Korpusem Piechoty w Lublinie.
W 1954 ukończył kurs doskonalenia oficerów w Akademii Sztabu Generalnego. W latach 1954–1956 był Komendantem Oficerskiej Szkoły Uzbrojenia w Bartoszycach. Od 1957 r. pełnił funkcję zastępcy dowódcy artylerii Pomorskiego Okręgu Wojskowego. W 1963 awansował na stopień generała brygady. W tym też roku został przeniesiony do rezerwy a później na emeryturę.
Życie prywatne.
Mieszkał w Bydgoszczy. Od 1940 był żonaty ze Stefanią Gajewską (1915-1984), uczestniczką bitwy pod Lenino w stopniu podporucznika. Małżeństwo miało syna Tadeusza. 

</doc>
<doc id="2728734" url="https://pl.wikipedia.org/wiki?curid=2728734" title="Oliver Janich">
Oliver Janich

Oliver Janich (ur. 3 stycznia 1969 w Monachium) – niemiecki pisarz, dziennikarz Financial Times Deutschland, Süddeutsche Zeitung i Focus Money i polityk, od przewodniczący Partia Rozsądku (Partei der Vernunft).

</doc>
<doc id="2728735" url="https://pl.wikipedia.org/wiki?curid=2728735" title="Janich">
Janich



</doc>
<doc id="2728736" url="https://pl.wikipedia.org/wiki?curid=2728736" title="Marisol Touraine">
Marisol Touraine

Marisol Touraine (ur. 7 marca 1959 w Paryżu) – francuska polityk, parlamentarzystka, a także minister.
Życiorys.
Absolwentka "École normale supérieure" oraz Instytutu Nauk Politycznych w Paryżu. Pracowała jako wykładowca akademicki, specjalizując się w zagadnieniach ekonomicznych i społecznych. Zaangażowała się w działalność Partii Socjalistycznej. W latach 1988–1991 pełniła funkcję doradcy premiera Michela Rocarda ds. strategii międzynarodowej.
W wyborach parlamentarnych w 1997 została po raz pierwszy wybrana do Zgromadzenia Narodowego XI kadencji z trzeciego okręgu wyborczego w departamencie Indre i Loara, pokonując dotychczasowego centroprawicowego posła Jeana-Jacques’a Descampsa. Pięć lat później nie utrzymała mandatu, który odzyskał w tym okręgu jej poprzednik. Do parlamentu powróciła jednak w wyniku wyborach w 2007, wygrywając z tym samym konkurentem. Obejmowała też różne funkcje w administracji lokalnej, w 1998 zasiadła w radzie departamentu Indre i Loara, była jej wiceprzewodniczącą (2008–2011) i przewodniczącą (2011–2012).
16 maja 2012 objęła urząd ministra spraw socjalnych i zdrowia w rządzie, którego premierem został Jean-Marc Ayrault. Utrzymała mandat poselski w wyborach przeprowadzonych w kolejnym miesiącu. Po dokonanej 21 czerwca 2012 rekonstrukcji pozostała w drugim gabinecie tego samego premiera na dotychczasowym stanowisku. 2 kwietnia 2014 ponownie powierzono jej tę funkcję w rządzie Manuela Vallsa. Pozostała na niej również w utworzonym w sierpniu 2014 drugim gabinecie tegoż premiera oraz w powołanym w grudniu 2016 rządzie Bernarda Cazeneuve’a. Zakończyła urzędowanie wraz z całym gabinetem w maju 2017.
Życie prywatne.
Jest córką socjologa Alaina Touraine i pochodzącej z Chile Adriany Arenas Pizarro. Jej mąż, Michel Reveyrand de Menthon, został dyplomatą, m.in. ambasadorem w Czadzie. Ma troje dzieci.

</doc>
<doc id="2728744" url="https://pl.wikipedia.org/wiki?curid=2728744" title="Carlos Morales (ur. 1970)">
Carlos Morales (ur. 1970)

Carlos María Morales Maeso (ur. 1 marca 1970 w Montevideo) – urugwajski piłkarz występujący na pozycji napastnika, później trener.
Kariera klubowa.
Morales karierę rozpoczynał w 1990 roku w zespole River Plate Montevideo. Spędził tam 2 sezony. Następnie grał w chilijskich drużynach O’Higgins, Deportes Temuco oraz Unión Española. W 1995 roku wyjechał do Meksyku, by grać w tamtejszym Deportivo Toluca. Po dwóch latach przeniósł się do San Luis FC, gdzie spędził rok.
W 1998 roku Morales odszedł do ekwadorskiego LDU Quito i w tym samym roku zdobył z nim mistrzostwo Ekwadoru. Na początku 1999 roku wrócił do Deportivo Toluca. W sezonach 1998/1999 oraz 1999/2000 wywalczył z nim mistrzostwo fazy Verano. W 2002 roku odszedł do Club Atlas. Następnie grał w Tecos UAG oraz Puebla FC. W 2006 roku przeniósł się do chilijskiego klubu Everton Viña del Mar. Występował tam do końca sezonu 2006.
Potem Morales grał w Urugwaju, w zespołach River Plate Montevideo, Defensor Sporting, Danubio oraz Montevideo Wanderers. W 2009 roku zakończył karierę.
Kariera reprezentacyjna.
W reprezentacji Urugwaju Morales zadebiutował w 2001 roku. W tym samym roku został powołany do kadry na turniej Copa América. Zagrał na nim w meczach z Boliwią (1:0), Kostaryką (1:1, gol), Hondurasem (0:1), ponownie z Kostaryką (2:1) i Meksykiem (1:2, czerwona kartka). Tamten turniej Urugwaj zakończył na 4. miejscu.
W drużynie narodowej Morales rozegrał 7 spotkań i zdobył 1 bramkę, wszystko w 2001 roku.

</doc>
<doc id="2728745" url="https://pl.wikipedia.org/wiki?curid=2728745" title="Jacques Triger">
Jacques Triger



</doc>
<doc id="2728747" url="https://pl.wikipedia.org/wiki?curid=2728747" title="Carlos Maria Morales">
Carlos Maria Morales



</doc>
<doc id="2728750" url="https://pl.wikipedia.org/wiki?curid=2728750" title="Jehoszua Feigenbaum">
Jehoszua Feigenbaum

Jehoszua Feigenbaum (hebr. יהושע פייגנבוים, ur. 15 lutego 1947 w Jafie) – izraelski piłkarz grający na pozycji napastnika. W swojej karierze rozegrał 51 meczów w reprezentacji Izraela, w których strzelił 24 gole.
Kariera klubowa.
Swoją karierę piłkarską Feigenbaum rozpoczął w klubie Hapoel Tel Awiw. W 1965 roku awansował do kadry pierwszej drużyny i w sezonie 1965/1966 zadebiutował w niej w pierwszej lidze izraelskiej. W Hapoelu występował do końca sezonu 1978/1979. W sezonach 1965/1966, i 1968/1969 wywalczył z Hapoelem dwa tytuły mistrza Izraela. Zdobył też Puchar Izraela w 1972 roku i Azjatycki Puchar Mistrzów w 1967 roku.
W 1979 roku Feigenbaum przeszedł do Szimszonu Tel Awiw. W sezonie 1980/1981 grał w Hapoelu Jerozolima, a w 1981 roku odszedł do Hapoelu Ramat Gan. W trakcie sezonu 1982/1983 został zawodnikiem Hapoelu Hajfa. Z kolei w 1983 roku został piłkarzem Beitaru Ramla, w którym w 1984 roku zakończył karierę.
Kariera reprezentacyjna.
W reprezentacji Izraela Feigenbaum zadebiutował 15 czerwca 1966 roku w przegranym 1:2 towarzyskim meczu z Urugwajem, rozegranym w Ramat Gan. W 1968 roku reprezentował Izrael na Igrzyskach Olimpijskich w Meksyku.
W 1970 roku Feigenbaum był w kadrze Izraela na Mistrzostwa Świata w Meksyku, na których rozegrał trzy mecze: z Urugwajem (0:2), ze Szwecją (1:1) i z Włochami (0:0). Od 1966 do 1977 roku rozegrał w kadrze narodowej 51 meczów i strzelił 24 gole.
Kariera trenerska.
Po zakończeniu kariery piłkarskiej Feigenbaum został trenerem. Prowadził takie kluby jak: Hapoel Hajfa, Beitar Netanja, Hapoel Jerozolima, Maccabi Netanja, Hapoel Tel Awiw, Maccabi Petach Tikwa, Maccabi Herclijja, Bene Jehuda Tel Awiw, Hapoel Ironi Riszon le-Cijjon, Hapoel Cafririm Holon, Maccabi Ahi Nazaret, Bene Sachnin, Hapoel Umm al-Fahm, Hapoel Aszkelon, Hapoel Hadera i Hapoel Ironi Nir Ramat ha-Szaron. W sezonie 1985/1986 wygrał z Beitarem Netanja rozgrywki drugiej ligi. W sezonie 1994/1995 zdobył z Maccabi Petach Tikwa Toto Cup.

</doc>
<doc id="2728752" url="https://pl.wikipedia.org/wiki?curid=2728752" title="Real España San Pedro Sula">
Real España San Pedro Sula



</doc>
<doc id="2728754" url="https://pl.wikipedia.org/wiki?curid=2728754" title="Huracán Buceo Montevideo">
Huracán Buceo Montevideo



</doc>
<doc id="2728756" url="https://pl.wikipedia.org/wiki?curid=2728756" title="Nacional Montevideo">
Nacional Montevideo



</doc>
<doc id="2728757" url="https://pl.wikipedia.org/wiki?curid=2728757" title="Stal toledańska">
Stal toledańska

Stal toledańska – typ stali produkowanej w Toledo (Hiszpania) w XVIII w. Wykorzystywana była m.in. do produkcji broni.
Fabryka stali toledańskiej została założona przez króla Karola III, na wzór fabryki w Neapolu. Produkcja rozpoczęła się w 1761 r.

</doc>
<doc id="2728761" url="https://pl.wikipedia.org/wiki?curid=2728761" title="Alina Galicka">
Alina Galicka

Alina Galicka (ur. 26 lutego 1993) – rosyjska lekkoatletka, sprinterka. 
Osiągnięcia.
Złota medalistka mistrzostw Rosji w kategorii juniorów.

</doc>
<doc id="2728762" url="https://pl.wikipedia.org/wiki?curid=2728762" title="Krzysztof Wolicki">
Krzysztof Wolicki

Krzysztof Wolicki (ur. 19 września 1925 w Warszawie, zm. 20 kwietnia 2001, tamże) – polski działacz polityczny, dziennikarz i publicysta.
Życiorys.
Od 1945 do 1952 studiował matematykę na Uniwersytecie Warszawskim. Od 1943 do 1945 przebywał w Niemczech na robotach przymusowych. Od 1944 do 1945 należał do Komunistycznej Partii Niemiec. W 1945 wrócił do kraju i został pracownikiem Wojewódzkiego Urzędu Bezpieczeństwa Publicznego w Warszawie. Następnie pracował w Polskiej Agencji Prasowej. Od 1952 do 1957 był redaktorem „Trybuny Ludu"”, a następnie „Trybuny Kultury”. Od 1964 do 1968 był członkiem ORMO.
Od 1945 do 1948 należał do Polskiej Partii Robotniczej, a od 1948 do 1967 do Polskiej Zjednoczonej Partii Robotniczej, z której odszedł po wykluczeniu Leszka Kołakowskiego. Od 1976 współpracował z Komitetem Obrony Robotników. W 1978 podpisał deklarację założycielską Towarzystwa Kursów Naukowych i był jego wykładowcą. 23 sierpnia 1980 roku dołączył do apelu 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami. W latach 80. publikował w pismach drugiego obiegu. W stanie wojennym był internowany.
Zajmował się też teatrem. Opublikował m.in.
Po 1989 był publicystą m.in. „Gazety Wyborczej”, „Tygodnika Powszechnego” i „Przeglądu”. Był także tłumaczem m.in. tekstów Karola Marksa i Fryderyka Engelsa. W 2001 został powołany w skład Rady Etyki Mediów. Przed odebraniem nominacji zmarł. Pochowany na wojskowych Powązkach (kwatera AII-6-2).

</doc>
<doc id="2728765" url="https://pl.wikipedia.org/wiki?curid=2728765" title="Julija Kołtaczichina">
Julija Kołtaczichina

Julija Kołtaczichina (ur. 14 października 1993) – rosyjska lekkoatletka, sprinterka. 
Osiągnięcia.
Medalistka mistrzostw Rosji w kategorii juniorów.

</doc>
<doc id="2728766" url="https://pl.wikipedia.org/wiki?curid=2728766" title="Yuliya Koltachikhina">
Yuliya Koltachikhina



</doc>
<doc id="2728767" url="https://pl.wikipedia.org/wiki?curid=2728767" title="Alina Galitskaya">
Alina Galitskaya



</doc>
<doc id="2728768" url="https://pl.wikipedia.org/wiki?curid=2728768" title="Jesusa Vega">
Jesusa Vega

Jesusa Vega González (ur. 1957) – hiszpańska krytyczka i historyczka sztuki. Doktorat z historii sztuki otrzymała na Uniwersytecie Complutense w Madrycie w 1987 roku. Kontynuowała studia oraz badania w "Museum of Fine Arts" w Bostonie oraz w "Warburg Institute" na Uniwersytecie Londyńskim. Była dyrektorką "Fundacji Lázaro Galdiano" w Madrycie w latach 2006-2009. Obecnie wykłada sztukę współczesną na "Universidad Autónoma de Madrid".
W 2008 roku zabrała głos w głośnej polemice zapoczątkowanej przez Muzeum Prado na temat autorstwa obrazu "Kolos", argumentując na rzecz Goi.

</doc>
<doc id="2728769" url="https://pl.wikipedia.org/wiki?curid=2728769" title="Allan V. Cox">
Allan V. Cox

Allan V. Cox (ur. 17 grudnia 1926 w Santa Ana, Kalifornia, zm. 27 stycznia 1987 w Stanford) – amerykański naukowiec, profesor "Earth Sciences" w Stanford University, specjalista w dziedzinie historii Ziemi (m.in. geofizyka, oceanografia), znany przede wszystkim z badań potwierdzających teorię tektoniki płyt na podstawie badań paleomagnetyzmu – resztkowego magnetyzmu skał płyt oceanicznych, zależnego od położenia biegunów magnetycznych Ziemi w czasie powstawania i rozwoju oceanów.
Życiorys.
Urodził się w Santa Ana (Kalifornia) jako syn malarza pokojowego. W dzieciństwie był dobrym uczniem i bibliofilem. W liceum w Santa Ana zainteresował się chemią w szczególnych okolicznościach – wtedy, gdy nauczyciel przedmiotu był zmuszony zrealizować program semestralny w ciągu sześciu tygodni. Cox stwierdził po latach, że tak intensywna praca, wymagająca pełnego zaangażowania, była bardzo stymulującym doświadczeniem. Wstępując do University of California wskazał chemię, jako prawdopodobny główny kierunek studiów, jednak zamiaru nie zrealizował – porzucił uczelnię już po kilku miesiącach. Przez trzy lata służył w Marynarce Handlowej, gdzie miał dużo czasu na ulubione lektury.
Po powrocie do Berkeley początkowo zamierzał kontynuować studia chemiczne, jednak uczestnicząc w letnich terenowych pracach geologicznych na Alasce (z Clyde Wahrhaftig) wybrał geologię. W czasie tych letnich ekspedycji interesował się głównie lodowcami (glacjologia), a przede wszystkim ich ruchem, ale pracę dyplomową wykonywał w dziedzinie geofizyki pod opieką Jana Verhoogena, zajmującego się magnetyzmem skał. Tych zagadnień dotyczyła również praca doktorska (1959 r.), wykonywana też pod wpływem idei Verhoogena, dotyczącej możliwości doświadczalnej weryfikacji teorii Wegenera (wówczas często kwestionowanej). Po doktoracie badania kontynuował jako pracownik US Geological Survey.
Wspólnie z Richardem Doellem i Brentem Dalrymple badał strefy płyty oceanicznej, występujące w różnych odległościach od ryftu w grzbiecie oceanicznym (strefy spreadingu), w których kierunek resztkowego namagnesowania skał jest naprzemiennie zgodny lub przeciwny do kierunku linii dzisiejszego pola magnetycznego Ziemi. Korzystając z technik datowania skał i metod magnetometrycznych ustalono daty przebiegunowania Ziemi. Potwierdzono hipotezę Wegenera wykazując, że w pobliżu ryftu znajdują się najmłodsze strefy płyty oceanicznej, namagnesowane zgodnie ze współczesnym kierunkiem ziemskiego pola magnetycznego. Wiek skał wzrasta w miarę oddalania się od ryftu – nowa płyta oddala się od strefy ryftu z prędkością możliwą do doświadczalnego określenia. Przenosi w skałach zapis okresowych zmian położenia biegunów.
Allan Cox wrócił do pracy w Uniwersytecie Stanfordzkim w roku 1967, gdzie został zatrudniony na stanowisku profesora "Earth Sciences" – kontynuował badania paleomagnetyczne i prowadził działalność dydaktyczną. W 1979 roku został mianowany dziekanem "School of Earth Sciences".
Publikacje.
Jest autorem ponad stu publikacji naukowych, spośród których wymienia się m.in. książki:
Stowarzyszenia naukowe.
Był członkiem National Academy of Sciences od roku 1969 i American Academy of Arts and Sciences od roku 1974. W latach 1978–1980 był przewodniczącym "American Geophysical Union".
Wspomnienia i upamiętnienie.
Allan Cox jest wspominany jako autor prac charakteryzujących się drobiazgową starannością, w tym uważnym opracowaniem statystycznym. Jest wspominany również jako dydaktyk, który miał umiejętność przyciągania uwagi studentów do zagadnień paleomagnetyzmu, utalentowany przede wszystkim w przygotowywaniu studenckich projektów badawczych. Znajduje to m.in. wyraz w ustanowieniu nagrody jego imienia – "Allan V. Cox Student Research Award", corocznie przyznawanej studentom przez "The Geological Society of America" za wyróżniające się prace badawcze w dziedzinie geofizyki oraz "Allan V. Cox Medal", nadawanego przez Stanford University.

</doc>
<doc id="2728770" url="https://pl.wikipedia.org/wiki?curid=2728770" title="Pierre Richard Bruny">
Pierre Richard Bruny

Pierre Richard Bruny (ur. 6 kwietnia 1972) – haitański piłkarz występujący na pozycji obrońcy. Zawodnik klubu Don Bosco FC.
Kariera klubowa.
Bruny karierę rozpoczynał w 1992 roku w zespole Don Bosco FC. W 2001 roku przeszedł do klubu Joe Public FC z Trynidadu i Tobago. W tym samym roku zdobył z nim Puchar Trynidadu i Tobago. W 2003 roku wrócił do Don Bosco FC. W sezonie 2003 wywalczył z nim mistrzostwo fazy Ouverture (sezon otwarcia).
Kariera reprezentacyjna.
W reprezentacji Haiti Bruny zadebiutował w 1998 roku. W 2000 roku po raz pierwszy wziął udział w Złotym Pucharze CONCACAF. Zagrał na nim w meczach ze Stanami Zjednoczonymi (0:3) i Peru (1:1), a Haiti odpadło z turnieju po fazie grupowej.
W 2002 roku zagrał w trzech pojedynkach Złotego Pucharu CONCACAF: z Kanadą (0:2), Ekwadorem (2:0) i Kostaryką (1:1, 1:2 po dogrywce). Haiti dotarło w tamtym turnieju do ćwierćfinału.
W 2007 roku Bruny znowu znalazł się w drużynie na Złoty Puchar CONCACAF. Wystąpił na nim w spotkaniach z Gwadelupą (1:1), Kostaryką (1:1) oraz Kanadą (0:2, czerwona kartka). Z tamtego turnieju Haiti odpadło po fazie grupowej.
W 2009 roku Bruny raz czwarty powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0), Stanami Zjednoczonymi (2:2) i Meksykiem (0:4), a Haiti zakończyło turniej na ćwierćfinale.

</doc>
<doc id="2728772" url="https://pl.wikipedia.org/wiki?curid=2728772" title="Manuel Valls">
Manuel Valls

Manuel Carlos Valls Galfetti (ur. 13 sierpnia 1962 w Barcelonie) – francuski samorządowiec i polityk pochodzenia hiszpańskiego, parlamentarzysta, w latach 2012–2014 minister spraw wewnętrznych. Od 31 marca 2014 do 6 grudnia 2016 premier Francji.
Życiorys.
Działalność do 2014.
Jego ojciec pod koniec lat 40. wyemigrował z rządzonej przez Francisco Franco Hiszpanii i osiedlił się we Francji, gdzie ożenił się z włoskojęzyczną Szwajcarką z kantonu Ticino. Manuel Valls francuskie obywatelstwo przyjął w 1982 w ramach procedury naturalizacji.
W czasie studiów na Université de Paris I wstąpił do lewicowej organizacji studenckiej Unef-ID, został też członkiem Partii Socjalistycznej. Awansował w strukturze partyjnej, stając się jednym ze stronników Michela Rocarda. W okresie pełnienia przez tego funkcji premiera (1988–1991) zajmował stanowisko doradcy ds. młodzieży. W rządzie Lionela Jospina (1997–2002) pracował jako doradca ds. komunikacji społecznej.
Pełnił szereg funkcji w administracji lokalnej i regionalnej. Był radnym rady regionu Île-de-France (1986–2002), a w latach 1998–2002 także jej pierwszym wiceprzewodniczącym. Od 1989 do 1998 zajmował stanowisko zastępcy mera Argenteuil, od 2001 do 2012 sprawował urząd mera miejscowości Évry. W wyborach parlamentarnych w 2002 i 2007 był wybierany do Zgromadzenia Narodowego XII i XIII kadencji w jednym z okręgów wyborczych departamentu Essonne. W 2007 miał odmówić prezydentowi Nicolasowi Sarkozy’emu wejścia do centroprawicowego rządu.
W 2011 zgłosił swoją kandydaturę (jako przedstawiciel tzw. prawego skrzydła partii) do przeprowadzonych przez jego ugrupowanie prawyborów kandydata socjalistów na wybory prezydenckie w 2012. W pierwszej turze głosowania otrzymał 150 tys. głosów (niespełna 6%), popierając następnie François Hollande’a przeciwko Martine Aubry. Brał udział w kampanii wyborczej François Hollande’a jako dyrektor ds. komunikacji.
16 maja 2012, po zwycięstwie François Hollande’a w wyborach prezydenckich i powołaniu przez niego nowego rządu, Manuel Valls został ministrem spraw wewnętrznych w gabinecie, którego premierem został Jean-Marc Ayrault. Utrzymał następnie mandat poselski w wyborach przeprowadzonych w kolejnym miesiącu. Po dokonanej 21 czerwca 2012 rekonstrukcji pozostał w drugim gabinecie tego samego premiera na dotychczasowym stanowisku.
Premier.
31 marca 2014, po przegranych przez socjalistów wyborach miejskich, premier Jean-Marc Ayrault podał się do dymisji. Prezydent François Hollande tego samego dnia desygnował Manuela Vallsa na stanowisko premiera. Skład rządu został ogłoszony 2 kwietnia 2014, objął wyłącznie ministrów należących do Partii Socjalistycznej oraz do Lewicowej Partii Radykalnej. 9 kwietnia 2012 nominowano dodatkowo sekretarzy stanu.
25 sierpnia 2014 Manuel Valls ogłosił dymisję rządu po tym, jak minister gospodarki i odnowy produkcji Arnaud Montebourg skrytykował politykę gospodarczą prowadzoną przez rząd. Prezydent Francji François Hollande tego samego dnia powierzył dotychczasowemu premierowi misję utworzenia nowego gabinetu. Skład rządu ogłoszono 26 sierpnia 2014. W rządzie podczas jego funkcjonowania kilkakrotnie dochodziło do zmian kadrowych, najpoważniejsza rekonstrukcja miała miejsce 11 lutego 2016.
5 grudnia 2016 Manuel Valls ogłosił, że zamierza się ubiegać o urząd prezydenta w wyborach prezydenckich, które zaplanowano na 23 kwietnia 2017. W związku z tym złożył dymisję z funkcji premiera, która została przyjęta. Prezydent François Hollande 6 grudnia 2016 na stanowisko nowego premiera desygnował dotychczasowego ministra spraw wewnętrznych Bernarda Cazeneuve’a.
Działalność od 2016.
W styczniu 2017 Manuel Valls wziął udział w zorganizowanych przez socjalistów prawyborach prezydenckich. W pierwszej turze głosowania zajął drugie miejsce z wynikiem około 31% głosów, przegrywając z Benoîtem Hamonem. W drugiej turze zorganizowanej 29 stycznia 2017 uzyskał ponad 41% głosów, również przegrywając ze swoim konkurentem.
W wyborach parlamentarnych w 2017 startował pod szyldem niezależnego kandydata lewicy (socjaliści cofnęli mu rekomendację za poparcie En Marche!), uzyskując mandat poselski na kolejną kadencję. Wkrótce po wyborach wystąpił z Partii Socjalistycznej, dołączając do frakcji poselskiej prezydenckiego ugrupowania.
We wrześniu 2018 zrezygnował z zasiadania w parlamencie, deklarując swój start w wyborach na burmistrza Barcelony w 2019. Wystartował wówczas z listy partii Obywatele, uzyskując mandat radnego miejskiego.
Odznaczony Orderem Narodowym Zasługi I klasy.

</doc>
<doc id="2728779" url="https://pl.wikipedia.org/wiki?curid=2728779" title="Dibamus smithi">
Dibamus smithi

Dibamus smithi – gatunek jaszczurki z rodziny Dibamidae, opisany w 1985 roku przez Allena Greera na łamach "Journal of Herpetology". Jej nazwa gatunkowa honoruje dr. Malcolma A. Smitha, który jako pierwszy opisał okazy, które posłużyły do wydzielenia tego gatunku. Smith też jako pierwszy dostrzegł różnice między nimi a okazami "Dibamus montanus". "D. smithi" znany jest z Wietnamu. Młode osobniki są podobne do blisko spokrewnionego "D. montanus", ale z wiekiem stają się coraz bardziej odmienne. "D. smithi" osiąga ponad 10 centymetrów długości. Ma 130-137 kręgów przedkrzyżowych i 30-34 ogonowych. Gatunek ten ma pory przedanalne - jedną u samic i dwie u samców.
"D. smithi" wyróżnia się od pozostałych przedstawicieli tego rodzaju redukcją w ontogenezie szwów rostralnych na grzbietowej części pyska. Ponadto ma 18-19 rzędów łusek w środkowej części ciała.

</doc>
<doc id="2728780" url="https://pl.wikipedia.org/wiki?curid=2728780" title="Złotokap alpejski">
Złotokap alpejski

Złotokap alpejski ("Laburnum alpinum") – gatunek małego drzewa lub wysokiego krzewu należący do rodziny bobowatych, pochodzący z terenów górzystych południowej Europy. Gatunek bardzo podobny do złotokapu zwyczajnego, od którego różni się budową kwiatów i porą kwitnienia, prawie całkowitym brakiem owłosienia poszczególnych części rośliny, długością strąków i orzęsieniem liści. Gatunek należy do roślin silnie trujących, gdyż poszczególne części rośliny: nasiona, liście i korzenie zawierają silnie toksyczną cytyzynę. 
Wymagania i zastosowanie.
Roślina preferuje miejsca dobrze nasłonecznione, gleby żyzne, często również wapienne, źle znosi gleby suche. Wykazuje odporność na mrozy do 5 strefy, w Polsce nie jest zupełnie mrozoodporny, wykazuje również odporność na silne wiatry, oraz na zanieczyszczenie powietrza, przez co często sadzony jest w dużych miastach. Ze względu na dużą dekoracyjność kwiatów i ich zapach używany jako roślina ozdobna.

</doc>
<doc id="2728781" url="https://pl.wikipedia.org/wiki?curid=2728781" title="Płaton (Gorodecki)">
Płaton (Gorodecki)



</doc>
<doc id="2728784" url="https://pl.wikipedia.org/wiki?curid=2728784" title="Maida Arslanagić">
Maida Arslanagić

Maida Arslanagić (ur. 20 kwietnia 1984 w Banja Luce w Bośni i Hercegowinie), chorwacka piłkarka ręczna, reprezentantka kraju grająca na pozycji lewej rozgrywającej. Obecnie występuje w duńskiej lidze, w drużynie KIF Vejen.
Jest córką Abaza Arslanagica, jugosłowiańskiego szczypiornisty.
Sukcesy.
klubowe.
Mistrzostwa Chorwacji:
Puchar Chorwacji:

</doc>
<doc id="2728786" url="https://pl.wikipedia.org/wiki?curid=2728786" title="Nuragus (winorośl)">
Nuragus (winorośl)

Nuragus - biała odmiana winorośli, występująca tylko na Sardynii. 
Charakterystyka.
Przypuszcza się, że szczep nuragus sprowadzili na Sardynię Fenicjanie. Nazwa wywodzi się prawdopodobnie od nuragów, starożytnych kamiennych budowli cywilizacji nuragijskiej z epoki neolitu, spotykanych na całej wyspie.
Odmiana dobrze adaptuje się do różnych rodzajów podłoży. Szczególnie rozpowszechniona jest w prowincji Cagliari, gdzie ma prawo do apelacji DOC Nuragus di Cagliari. Duże obszary upraw znajdują się także w prowincjach Sassari i Nuoro. W 1999 roku zarejestrowano  ha winnic.
Winorośl dojrzewa późno, rozrasta się średnio szybko i dostarcza wysokich plonów. Z odmiany nuragus wytwarza się przeważnie proste, białe wina o bladej barwie i niewyróżniającej się jakości, dobrze harmonizujące z owocami morza. Aromat przywołuje kwaśne jabłka i migdały. Producenci, stawiający na jakość, którzy kosztem zmniejszenia plonów potrafią ukazać pełny potencjał odmiany, są nieliczni.
Synonimy.
Szczep jest znany także pod następującymi nazwami: abbondosa, abboudossa, abbsudosa, abundans, aksina de marjian, aksina de popurus, axina de margiai ("lisia winorośl"), axina de popurus ("winorośl ubogich", ze względu na wysoką plenność), axina scacciadeppidus, bruscu biancu, garnaccia, granazza, lacconargiu, malvasia di luras, meragus, nuragus blanc de sardaigne, nuragus moscadeddu, nuragus moscatello i nuragus trebbiana.

</doc>
<doc id="2728788" url="https://pl.wikipedia.org/wiki?curid=2728788" title="Gra mieszana w tenisie ziemnym na Letnich Igrzyskach Olimpijskich 2012">
Gra mieszana w tenisie ziemnym na Letnich Igrzyskach Olimpijskich 2012

Gra mieszana w tenisie ziemnym na Letnich Igrzyskach Olimpijskich 2012 – tenisowe zawody miksta, rozgrywane w ramach XXX Letnich Igrzysk Olimpijskich, pomiędzy 1 a 5 sierpnia. Areną zmagań były trawiaste korty londyńskiego klubu All England Lawn Tennis and Croquet Club. Gra mieszana wróciła do programu igrzysk po raz pierwszy od 1924 roku.
Olimpijski turniej był organizowany i zarządzany przez Międzynarodową Federację Tenisową (ITF), Międzynarodowy Komitet Olimpijski (MKOl), All England Club oraz Londyński Komitet Organizacyjny Igrzysk Olimpijskich i Paraolimpijskich 2012. Zawody miksta, były częścią WTA Tour 2012 i ATP World Tour 2012, podobnie jak konkurencje singlowe i deblowe kobiet i mężczyzn.
Wielka Brytania, jako organizator igrzysk olimpijskich, po raz drugi w historii gościła tenisistów, ale po raz pierwszy w konkurencji gry mieszanej. Podczas pierwszych igrzysk w tym kraju reprezentacja gospodarzy zdobyła wszystkie złote medale za konkurencje tenisowe. W 1948 roku, kiedy igrzyska po raz drugi odbywały się w Wielkiej Brytanii, tenis ziemny nie był konkurencją olimpijską.
W zawodach gry mieszanej wystąpiło 32 zawodników, czyli 16 tenisistów i 16 tenisistek (16 par).
Wszystkie mecze trwały dopóki jedna ze stron nie wygrała dwóch setów. Odstępstwem od tej zasady był trzeci set, w którym zawodnicy rywalizowali w pojedynku super tie-breaka, czyli do dziesięciu wygranych punktów z dwupunktową przewagą.
Zwykłe tie-breaki w meczach możliwe były tylko w pierwszych dwóch setach. W rozgrywkach cztery deble były rozstawione. Podczas igrzysk olimpijskich w Londynie w 2012 roku turniej tenisowy został rozegrany według formatu pucharowego, w którym zwycięzcy i przegrani z półfinałowych spotkań zagrali przeciw sobie w meczach o pozycje medalowe.
Ostatnimi zwycięzcami igrzysk w tej konkurencji z Paryża (1924) byli Amerykanie: Hazel Hotchkiss Wightman i Richard N. Williams.
Harmonogram zawodów.
Zawody miały miejsce pomiędzy 1 a 5 sierpnia.
Zawodnicy biorący udział w zawodach.
Uczestnicy par mikstowych zostali ogłoszeni i potwierdzeni podczas trwania igrzysk, 31 lipca 2012 roku. W mikście 12 par zostało wyłonionych spośród wszystkich uczestników igrzysk na podstawie rankingu z dnia 11 czerwca 2012 roku. Pozostałe cztery wolne miejsca przyznane były przez Międzynarodową Federację Tenisową.

</doc>
<doc id="2728789" url="https://pl.wikipedia.org/wiki?curid=2728789" title="Maria Wincencja Masia Ferragud">
Maria Wincencja Masia Ferragud



</doc>
<doc id="2728790" url="https://pl.wikipedia.org/wiki?curid=2728790" title="Gra podwójna mężczyzn w tenisie ziemnym na Letnich Igrzyskach Olimpijskich 2012">
Gra podwójna mężczyzn w tenisie ziemnym na Letnich Igrzyskach Olimpijskich 2012

Gra podwójna mężczyzn w tenisie ziemnym na Letnich Igrzyskach Olimpijskich 2012 – tenisowe zawody deblowe mężczyzn, rozgrywane w ramach XXX Letnich Igrzysk Olimpijskich, pomiędzy 28 lipca a 4 sierpnia. Areną zmagań były trawiaste korty londyńskiego klubu All England Lawn Tennis and Croquet Club.
Olimpijski turniej był organizowany i zarządzany przez Międzynarodową Federację Tenisową (ITF), Międzynarodowy Komitet Olimpijski (MKOl), All England Club oraz Londyński Komitet Organizacyjny Igrzysk Olimpijskich i Paraolimpijskich 2012. Zawody deblowe mężczyzn, jak również singlowe były częścią ATP World Tour 2012, podobnie jak singel oraz debel kobiet były elementami WTA Tour 2012.
Wielka Brytania, jako organizator igrzysk olimpijskich, po raz drugi w historii gościł tenisistów. Podczas pierwszych igrzysk w tym kraju reprezentacja gospodarzy zdobyła wszystkie złote medale za konkurencje tenisowe. W 1948 roku, kiedy igrzyska po raz drugi odbywały się w Wielkiej Brytanii, tenis ziemny nie był konkurencją olimpijską.
W zawodach gry podwójnej mężczyzn wystąpiło 64 tenisistów (32 pary) z 25 krajów. ITF przyznało osiem dzikich kart. Niektórzy tenisiści biorący udział w zawodach zostali wyznaczeni przez narodowy komitet do niesienia flagi podczas ceremonii otwarcia Letnich Igrzysk Olimpijskich 2012. Wśród chorążych tenisistów znaleźli się: Białorusin Maks Mirny, Rumun Horia Tecău, Serb Novak Đoković i Hiszpan Rafael Nadal. Hiszpan zrezygnował jednak z tej funkcji, gdyż nie wystartuje on na igrzyskach.
Wszystkie mecze trwały dopóki jedna ze stron nie wygrała dwóch setów. Podczas igrzysk olimpijskich w Londynie w 2012 roku turniej tenisowy został rozegrany według formatu pucharowego, w którym zwycięzcy i przegrani z półfinałowych spotkań zagrali przeciw sobie w meczach o pozycje medalowe.
Tie-breaki w meczach możliwe były tylko w pierwszych dwóch setach. W przypadku rozgrywania trzeciego seta, gra toczyła się do chwili osiągnięcia przewagi dwóch gemów nad przeciwnikami. W rozgrywkach osiem debli było rozstawionych.
Obrońcami tytułu z igrzysk z Pekinu (2008) byli Szwajcarzy: Roger Federer i Stanislas Wawrinka.
Podczas zawodów, w meczu drugiej rundy, Marcelo Melo i Bruno Soares pokonali Tomáša Berdycha i Radka Štěpánka 1:6, 6:4, 24:22 w czasie czterech godzin i dwudziestu jeden minut. Rozegrano łącznie sześćdziesiąt trzy gemy, zarazem ustanawiając rekord w długości trwania spotkania deblowego pod względem liczby gemów. Pobito również rekord czasu trwania decydującego seta, który wyniósł trzy godziny i jedenaście minut.
Harmonogram zawodów.
Zawody miały miejsce pomiędzy 28 lipca a 4 sierpnia.
Zawodnicy biorący udział w zawodach.
26 czerwca International Tennis Federation opublikowała listę z wszystkimi zawodnikami dopuszczonymi do startu w igrzyskach. Poniżej znajduje się tabela prezentująca dopuszczonych tenisistów.

</doc>
<doc id="2728791" url="https://pl.wikipedia.org/wiki?curid=2728791" title="Gra podwójna kobiet w tenisie ziemnym na Letnich Igrzyskach Olimpijskich 2012">
Gra podwójna kobiet w tenisie ziemnym na Letnich Igrzyskach Olimpijskich 2012

Gra podwójna kobiet w tenisie ziemnym na Letnich Igrzyskach Olimpijskich 2012 – tenisowe zawody deblowe kobiet, rozgrywane w ramach XXX Letnich Igrzysk Olimpijskich, pomiędzy 28 lipca a 5 sierpnia. Areną zmagań były trawiaste korty londyńskiego klubu All England Lawn Tennis and Croquet Club.
Olimpijski turniej był organizowany i zarządzany przez Międzynarodową Federację Tenisową (ITF), Międzynarodowy Komitet Olimpijski (MKOl), All England Club oraz Londyński Komitet Organizacyjny Igrzysk Olimpijskich i Paraolimpijskich 2012. Zawody deblowe kobiet, jak również singlowe były częścią WTA Tour 2012, podobnie jak singel oraz debel mężczyzn były elementami ATP World Tour 2012.
Wielka Brytania, jako organizator igrzysk olimpijskich, po raz drugi w historii gościła tenisistki, ale po raz pierwszy w konkurencji deblowej. Podczas pierwszych igrzysk w tym kraju reprezentacja gospodarzy zdobyła wszystkie złote medale za konkurencje tenisowe. W 1948 roku, kiedy igrzyska po raz drugi odbywały się w Zjednoczonym Królestwie, tenis ziemny nie był konkurencją olimpijską.
W zawodach gry podwójnej kobiet wystąpiły 62 tenisistki (31 par) z 21 krajów. ITF przyznało osiem dzikich kart. Polka Agnieszka Radwańska, biorąca udział w tej konkurencji, została wyznaczona przez narodowy komitet do niesienia flagi podczas ceremonii otwarcia Letnich Igrzysk Olimpijskich 2012.
Wszystkie mecze trwały dopóki jedna ze stron nie wygrała dwóch setów. Podczas igrzysk olimpijskich w Londynie w 2012 roku turniej tenisowy został rozegrany według formatu pucharowego, w którym zwyciężczynie i przegrane z półfinałowych spotkań zagrały przeciw sobie w meczach o pozycje medalowe.
Tie-breaki w meczach możliwe były tylko w pierwszych dwóch setach. W przypadku rozgrywania trzeciego seta, gra toczyła się do chwili osiągnięcia przewagi dwóch gemów nad przeciwniczkami. W rozgrywkach osiem debli było rozstawionych.
Obrończyniami tytułu z igrzysk z Pekinu (2008) były amerykańskie siostry Williams: Serena i Venus.
Harmonogram zawodów.
Zawody miały miejsce pomiędzy 28 lipca a 5 sierpnia.
Zawodniczki biorące udział w zawodach.
26 czerwca International Tennis Federation opublikowała listę z wszystkimi zawodniczkami dopuszczonymi do startu w igrzyskach. Poniżej znajduje się tabela prezentująca dopuszczone tenisistki.

</doc>
<doc id="2728792" url="https://pl.wikipedia.org/wiki?curid=2728792" title="Gra pojedyncza kobiet w tenisie ziemnym na Letnich Igrzyskach Olimpijskich 2012">
Gra pojedyncza kobiet w tenisie ziemnym na Letnich Igrzyskach Olimpijskich 2012

Gra pojedyncza kobiet w tenisie ziemnym na Letnich Igrzyskach Olimpijskich 2012 – tenisowe zawody singlowe kobiet, rozgrywane w ramach XXX Letnich Igrzysk Olimpijskich, pomiędzy 28 lipca a 4 sierpnia. Areną zmagań były trawiaste korty londyńskiego klubu All England Lawn Tennis and Croquet Club.
Olimpijski turniej był organizowany i zarządzany przez Międzynarodową Federację Tenisową (ITF), Międzynarodowy Komitet Olimpijski (MKOl), All England Club oraz Londyński Komitet Organizacyjny Igrzysk Olimpijskich i Paraolimpijskich 2012. Zawody singlowe kobiet, jak również deblowe były częścią WTA Tour 2012, podobnie jak singel oraz debel mężczyzn były elementami ATP World Tour 2012.
Wielka Brytania, jako organizator igrzysk olimpijskich, po raz drugi w historii gościła tenisistki. Podczas pierwszych igrzysk w tym kraju reprezentacja gospodarzy zdobyła wszystkie złote medale za konkurencje tenisowe. W 1948 roku, kiedy igrzyska po raz drugi odbywały się w Wielkiej Brytanii, tenis ziemny nie był konkurencją olimpijską.
W zawodach gry pojedynczej kobiet wystąpiły 64 tenisistek z 34 krajów. Spośród pierwszej dwudziestki rankingowej kobiet zabrakło Marion Bartoli, która jest skonfliktowana z narodową federacją, a także kontuzjowanych Andrei Petković i Kai Kanepi. ITF przyznało sześć dzikich kart, a dwie zawodniczki zaproszenia otrzymały od Komisji Trójstronnej. Niektóre tenisistki biorące udział w zawodach zostały wyznaczone przez narodowy komitet do niesienia flagi podczas ceremonii otwarcia Letnich Igrzysk Olimpijskich 2012. Wśród chorążych tenisistek znalazły się: Stephanie Vogt z Liechtensteinu, Polka Agnieszka Radwańska i Rosjanka Marija Szarapowa.
Wszystkie mecze trwały dopóty, dopóki jedna ze stron nie wygra dwóch setów. Podczas igrzysk olimpijskich w Londynie w 2012 roku turniej tenisowy został rozegrany według formatu pucharowego, w którym zwyciężczynie i przegrane z półfinałowych spotkań zagrały przeciw sobie w meczach o pozycje medalowe.
Tie-breaki w meczach możliwe były tylko w pierwszych dwóch setach. W przypadku rozgrywania trzeciego seta, gra toczyła się do chwili osiągnięcia przewagi dwóch gemów nad przeciwniczką. W rozgrywkach szesnaście zawodniczek było rozstawionych.
Obrończynią tytułu z igrzysk z Pekinu (2008) była Rosjanka Jelena Diemientjewa, która zakończyła karierę zawodową w 2010 roku.
Harmonogram zawodów.
Zawody miały miejsce pomiędzy 28 lipca a 4 sierpnia.
Podział punktów.
Women’s Tennis Association postanowiła uwzględnić turniej olimpijski w systemie otrzymywania punktów. W związku z tym za osiągnięcie danej pozycji zawodniczka otrzymała odpowiednią liczbę punktów rankingowych.
Zawodniczki biorące udział w zawodach.
26 czerwca International Tennis Federation opublikowała listę z wszystkimi zawodniczkami dopuszczonymi do startu w igrzyskach. Poniżej znajduje się tabela prezentująca dopuszczone tenisistki na podstawie rankingu WTA z dnia 23 lipca 2012, czyli ostatniego wydanego przed igrzyskami. Lista uwzględnia tylko zawodniczki, które zostały ujęte w wykazie ITF z dnia 26 czerwca. Oznaczone kolorem zostały tenisistki, które mimo możliwości, nie wystartowały w zawodach.

</doc>
<doc id="2728793" url="https://pl.wikipedia.org/wiki?curid=2728793" title="Gra pojedyncza mężczyzn w tenisie ziemnym na Letnich Igrzyskach Olimpijskich 2012">
Gra pojedyncza mężczyzn w tenisie ziemnym na Letnich Igrzyskach Olimpijskich 2012

Gra pojedyncza mężczyzn w tenisie ziemnym na Letnich Igrzyskach Olimpijskich 2012 – tenisowe zawody singlowe mężczyzn, rozgrywane w ramach XXX Letnich Igrzysk Olimpijskich, pomiędzy 28 lipca a 5 sierpnia. Areną zmagań były trawiaste korty londyńskiego klubu All England Lawn Tennis and Croquet Club.
Olimpijski turniej był organizowany i zarządzany przez Międzynarodową Federację Tenisową (ITF), Międzynarodowy Komitet Olimpijski (MKOl), All England Club oraz Londyński Komitet Organizacyjny Igrzysk Olimpijskich i Paraolimpijskich 2012. Zawody singlowe mężczyzn, jak również deblowe były częścią ATP World Tour 2012, podobnie jak singel oraz debel kobiet były elementami WTA Tour 2012.
Wielka Brytania, jako organizator igrzysk olimpijskich, po raz drugi w historii gościła tenisistów. Podczas pierwszych igrzysk w tym kraju reprezentacja gospodarzy zdobyła wszystkie złote medale za konkurencje tenisowe. W 1948 roku, kiedy igrzyska po raz drugi odbywały się w Wielkiej Brytanii, tenis ziemny nie był konkurencją olimpijską.
W zawodach gry pojedynczej mężczyzn wystąpiło 64 tenisistów z 34 krajów. Spośród pierwszej dwudziestki rankingowej mężczyzn zabrakło kontuzjowanych Rafaela Nadala, Gaëla Monfilsa i Philippa Kohlschreibera, Mardy’ego Fisha, który potwierdził udział w turnieju w Waszyngtonie oraz Ołeksandra Dołgopołowa, który nie dopełnił obowiązków związanych z reprezentowaniem kraju. ITF przyznało osiem dzikich kart. Niektórzy tenisiści biorący udział w zawodach zostali wyznaczeni przez narodowy komitet do niesienia flagi podczas ceremonii otwarcia Letnich Igrzysk Olimpijskich 2012. Wśród chorążych tenisistów znaleźli się: Cypryjczyk Markos Pagdatis, Serb Novak Đoković i Hiszpan Rafael Nadal. Hiszpan zrezygnował jednak z tej funkcji, gdyż nie wystartuje on na igrzyskach.
Wszystkie mecze trwały dopóki jedna ze stron nie wygrała dwóch setów. Odstępstwem od tej zasady był finał gry pojedynczej mężczyzn, w którym zawodnicy rywalizowali w pojedynku do trzech wygranych setów. Podczas igrzysk olimpijskich w Londynie w 2012 roku turniej tenisowy został rozegrany według formatu pucharowego, w którym zwycięzcy i przegrani z półfinałowych spotkań zagrali przeciw sobie w meczach o pozycje medalowe.
Tie-breaki w meczach możliwe były tylko w pierwszych dwóch setach (w finale w pierwszych czterech) w singlu. W przypadku rozgrywania trzeciego seta, gra toczyła się do chwili osiągnięcia przewagi dwóch gemów nad przeciwnikiem. W rozgrywkach szesnastu zawodników było rozstawionych.
Zwycięzcą z igrzysk z Pekinu (2008) był Hiszpan Rafael Nadal, który w zawodach nie wystąpił z powodu kontuzji.
Podczas zawodów ustanowiono rekord w długości seta rozgrywanego na igrzyskach olimpijskich w singlu mężczyzn. W meczu drugiej rundy Jo-Wilfried Tsonga pokonał Milosa Raonicia 6:3, 3:6, 25:23 w czasie trzech godzin i pięćdziesięciu sześciu minut. Nowy rekord był większy od poprzedniego o osiemnaście gemów. Był to także najdłuższy set w historii tenisa ziemnego na zawodach olimpijskich. Poprzedni rekord został ustanowiony w zawodach gry podwójnej kobiet w 1988 roku, kiedy to spotkanie zakończyło się wynikiem 20:18 w ostatnim secie.
Harmonogram zawodów.
Zawody miały miejsce pomiędzy 28 lipca a 5 sierpnia.
Podział punktów.
Association of Tennis Professionals postanowiła uwzględnić turniej olimpijski w systemie otrzymywania punktów. W związku z tym za osiągnięcie danej pozycji zawodnik otrzymał odpowiednią liczbę punktów rankingowych.
Zawodnicy biorący udział w zawodach.
26 czerwca International Tennis Federation opublikowała listę z wszystkimi zawodnikami dopuszczonymi do startu w igrzyskach. Poniżej znajduje się tabela prezentująca dopuszczonych tenisistów na podstawie rankingu ATP z dnia 23 lipca 2012, czyli ostatniego wydanego przed igrzyskami. Lista uwzględnia tylko zawodników, którzy zostali ujęci w wykazie ITF z dnia 26 czerwca. Oznaczeni kolorem zostali tenisiści, którzy mimo możliwości, nie wystartowali w zawodach.

</doc>
<doc id="2728794" url="https://pl.wikipedia.org/wiki?curid=2728794" title="Maria Teresa Ferragud Roig">
Maria Teresa Ferragud Roig



</doc>
<doc id="2728795" url="https://pl.wikipedia.org/wiki?curid=2728795" title="Jelena Grubišić">
Jelena Grubišić

Jelena Grubišić (ur. 20 stycznia 1987 w Zagrzebiu), chorwacka piłkarka ręczna, reprezentantka kraju grająca na pozycji bramkarki. Obecnie występuje w słoweńskim RK Krim.
Sukcesy.
klubowe.
Mistrzostwa Chorwacji:
Puchar Chorwacji:
Mistrzostwa Słowenii:
Puchar Słowenii:
Liga Mistrzyń:

</doc>
<doc id="2728801" url="https://pl.wikipedia.org/wiki?curid=2728801" title="Julio Rodríguez (ur. 1977)">
Julio Rodríguez (ur. 1977)

Julio Pablo Rodríguez Cristóbal (ur. 9 sierpnia 1977 w Juan Lacaze) – urugwajski piłkarz występujący na pozycji pomocnika. Zawodnik klubu Real España.
Kariera klubowa.
Rodríguez karierę rozpoczynał w zespole Huracán Buceo. W 2002 roku trafił do klubu Club Nacional. W tym samym roku wywalczył z nim mistrzostwo Urugwaju, a w 2003 roku wicemistrzostwo Urugwaju. W 2004 roku odszedł do drużyny Fénix. Następnie grał w Deportivo Maldonado, a w 2005 roku trafił do brazylijskiego Grêmio.
Jednak jeszcze w tym samym roku Rodríguez wrócił do Urugwaju, gdzie został graczem klubu Defensor Sporting. W 2006 roku ponownie trafił do Brazylii, tym razem do AA Ponte Preta. Po zakończeniu odszedł do Montevideo Wanderers. Spędził tam 2 lata. Potem występował w cypryjskim Alki Larnaka, chilijskim Deportes Antofagasta oraz Montevideo Wanderers.
Na początku 2010 roku Rodríguez przeszedł do honduraskiego Realu España. W sezonie 2010/2011 wywalczył z nim mistrzostwo fazy Apertura.
Kariera reprezentacyjna.
W reprezentacji Urugwaju Rodríguez zadebiutował 29 lipca 2001 roku w meczu o 3. miejsce turnieju Copa América z Hondurasem (2:2, 4:5 w rzutach karnych).
W latach 2001-2003 w drużynie narodowej rozegrał łącznie 2 spotkania.

</doc>
<doc id="2728803" url="https://pl.wikipedia.org/wiki?curid=2728803" title="Julio Pablo Rodriguez">
Julio Pablo Rodriguez



</doc>
<doc id="2728804" url="https://pl.wikipedia.org/wiki?curid=2728804" title="Maria Weronika Masia Ferragud">
Maria Weronika Masia Ferragud



</doc>
<doc id="2728805" url="https://pl.wikipedia.org/wiki?curid=2728805" title="Maria Felicyta Masiá Ferragud">
Maria Felicyta Masiá Ferragud



</doc>
<doc id="2728808" url="https://pl.wikipedia.org/wiki?curid=2728808" title="I Want You (cover Madonny)">
I Want You (cover Madonny)

I Want You – utwór stworzony przez Leona Ware i Arthura Rossa. Oryginalnym jego wykonawcą jest Marvin Gaye. Madonna nagrała cover tej piosenki wraz z angielskim zespołem trip hopowym Massive Attack i umieściła go na swojej składance największych ballad "Something to Remember" wydanej w 1995 roku. Pierwotnie utwór miał być wydany jako pierwszy singel z tego albumu, jednak ukazał się tylko jako promocyjny. Do nagrania stworzono także wideoklip, który ukazał się kilka miesięcy później.
"I Want You" pojawił się na płycie w dwóch wersjach. Pierwsza to pierwotnie nagrana z Massive Attack, a druga to wersja z orkiestrą. Istnieją także różne wersje utworu, które można znaleźć w internecie.
Utwór zdobył także pozytywne recenzje m.in. od redaktora portalu AllMusic Stephena Tomasa Erlewine'a, który powiedział, że "I Want You jest jedynym utworem, spośród trzech nowych z "Something to Remember", który jest najbardziej godny uwagi". Pozytywnie o utworze wyrazili się także Jim Farber z gazety New York Daily News i Tony Moc z Blendera.
Utwór nie został wydany oficjalnie przez co nie był notowany na listach przebojów.
Teledysk do utworu był nagrywany w dniach 5-6 sierpnia 1995 w Long Island City w Nowym Jorku. Wyreżyserował go Earle Sebastian, a wyprodukował Joel Hinman. Inspiracją do stworzenia wideoklipu był film "A Telephone Call" stworzony na podstawie książki amerykańskiej pisarki Dorothy Parker. Sam klip został wydany na DVD "" w 2009 roku.

</doc>
<doc id="2728809" url="https://pl.wikipedia.org/wiki?curid=2728809" title="Józefa Rajmunda Masia Ferragud">
Józefa Rajmunda Masia Ferragud



</doc>
<doc id="2728810" url="https://pl.wikipedia.org/wiki?curid=2728810" title="Andrea Šerić">
Andrea Šerić

Andrea Šerić (ur. 3 sierpnia 1985 w Splicie), chorwacka piłkarka ręczna, reprezentantka kraju grająca na pozycji obrotowej. Obecnie występuje w słoweńskim RK Krim.
Sukcesy.
klubowe.
Mistrzostwa Chorwacji:
Puchar Chorwacji:
Liga Regionalna:
Mistrzostwa Słowenii:
Puchar Słowenii:

</doc>
<doc id="2728811" url="https://pl.wikipedia.org/wiki?curid=2728811" title="Aigle Noir Port-au-Prince">
Aigle Noir Port-au-Prince



</doc>
<doc id="2728812" url="https://pl.wikipedia.org/wiki?curid=2728812" title="Northside">
Northside



</doc>
<doc id="2728814" url="https://pl.wikipedia.org/wiki?curid=2728814" title="Issy Paris Hand">
Issy Paris Hand

Issy Paris Handball – francuski klub piłki ręcznej kobiet powstały w 1990 z siedzibą w Issy-les-Moulineaux. Klub występuje w rozgrywkach Division 1 Kobiet, do której awansował w sezonie 2000/01.

</doc>
<doc id="2728815" url="https://pl.wikipedia.org/wiki?curid=2728815" title="Issy Paris HB">
Issy Paris HB



</doc>
<doc id="2728817" url="https://pl.wikipedia.org/wiki?curid=2728817" title="Kopiec (Pilsko)">
Kopiec (Pilsko)

Kopiec (1391 m) – mało wybitny szczyt górski w Grupie Pilska w Beskidzie Żywieckim. Znajduje się w grzbiecie nad Halą Miziową, pomiędzy wierzchołkami Góra Pięciu Kopców (1543 m) i Munczolik (1353 m). Grzbietem tym przebiega granica polsko-słowacka oraz Wielki Europejski Dział Wodny oddzielający zlewiska Morza Bałtyckiego i Morza Czarnego. Kopiec jest też zwornikiem; w północno-wschodnim kierunku opada z niego z początku niewyraźna grzęda, niżej przekształcająca się w grzbiet, który poprzez Skałki, Buczynkę, Malorkę, Uszczawne Niżne i Łabysówkę opada do Krzyżowej. Grzbiet ten oddziela dolinę potoku Buczynka od doliny potoku Sopotnia. 
Kopiec ma kopulasty wierzchołek, stoki południowe (słowackie) zalesione, północne (polskie) w większości bezleśne. Dawniej był wypasany. Znajdują się w jego otoczeniu aż trzy hale (w pasterskim rozumieniu tego słowa): Hala Cebulowa (stoki północno-wschodnie), Hala Miziowa (stoki północne) i Hala Słowikowa (stoki północno-zachodnie i zachodnie). Obecnie jednak Kopiec ma największe znaczenie dla narciarzy. Na jego szczycie znajduje się bowiem górna stacja wyciągu narciarskiego z Hali Miziowej. Jest to jeden z wielu wyciągów ośrodka narciarskiego w Korbielowie.

</doc>
<doc id="2728818" url="https://pl.wikipedia.org/wiki?curid=2728818" title="Brunel Fucien">
Brunel Fucien

Brunel Fucien (ur. 26 sierpnia 1984) – haitański piłkarz występujący na pozycji pomocnika. Zawodnik klubu Aiglon du Lamentin.
Kariera klubowa.
Fucien karierę rozpoczynał w 2002 roku w zespole Aigle Noir AC. Sezon 2005 spędził na wypożyczeniu w chilijskiej Cobreloi. Po zakończeniu tamtego sezonu wrócił do Aigle Noir. W sezonie 2006 wywalczył z nim mistrzostwo fazy Fermeture (sezon zamknięcia). W 2008 roku przeszedł do martynikańskiego klubu Aiglon du Lamentin. W 2009 roku zdobył z nim Puchar Martyniki. W 2012 roku był zawodnikiem haitańskiego AS Capoise, a następnie wrócił do Aiglon du Lamentin.
Kariera reprezentacyjna.
W reprezentacji Haiti Fucien zadebiutował w 2004 roku. W 2007 roku znalazł się w drużynie na Złoty Puchar CONCACAF. Wystąpił na nim w spotkaniach z Gwadelupą (1:1), Kostaryką (1:1) oraz Kanadą (0:2). Z tamtego turnieju Haiti odpadło po fazie grupowej.
W 2009 roku Fucien ponownie został powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0) i Meksykiem (0:4), a Haiti zakończyło turniej na ćwierćfinale.

</doc>
<doc id="2728821" url="https://pl.wikipedia.org/wiki?curid=2728821" title="Osasuna Pampeluna">
Osasuna Pampeluna



</doc>
<doc id="2728822" url="https://pl.wikipedia.org/wiki?curid=2728822" title="Klinika Mercy Peak">
Klinika Mercy Peak

Klinika Mercy Peak (ang. "Mercy Peak", 2001-2004) – nowozelandzki serial obyczajowy stworzony przez Rachel Lang i Gavina Strawhana. Wyprodukowany przez South Pacific Pictures.
Światowa premiera serialu miała miejsce 25 lipca 2001 roku na antenie TV One. Ostatni odcinek serialu został wyemitowany 19 marca 2004 roku. W Polsce serial nadawany jest na kanale Filmbox.

</doc>
<doc id="2728824" url="https://pl.wikipedia.org/wiki?curid=2728824" title="Prasteron">
Prasteron



</doc>
<doc id="2728825" url="https://pl.wikipedia.org/wiki?curid=2728825" title="Bella Vista Montevideo">
Bella Vista Montevideo



</doc>
<doc id="2728827" url="https://pl.wikipedia.org/wiki?curid=2728827" title="Racing Montevideo">
Racing Montevideo



</doc>
<doc id="2728830" url="https://pl.wikipedia.org/wiki?curid=2728830" title="Aleksander Zawiałow">
Aleksander Zawiałow



</doc>
<doc id="2728832" url="https://pl.wikipedia.org/wiki?curid=2728832" title="Caryospora corallae">
Caryospora corallae

Caryospora corallae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. corallae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u boa psiogłowego "(Corallus caninus)" należącego do rodziny dusicielowatych (Boidae).
Sporulowana oocysta.
Jest kształtu sferoidalnego, posiada 2 bezbarwne ściany o łącznej grubości 1 μm. Oocysta jest średnicy 18,7 – 24,6 μm. Brak mikropyli oraz wieczka biegunowego. Występuje ciałko biegunowe.
Sporulowana sporocysta i sporozoity.
Sporocysty kształtu owoidalnego o długości 17,6 – 20 μm, szerokości 11,7 – 14 μm. Występuje ciałko Stieda . Brak parastieda body (PSB) oraz substieda body (SBB).

</doc>
<doc id="2728833" url="https://pl.wikipedia.org/wiki?curid=2728833" title="HC Dynamo Wołgograd">
HC Dynamo Wołgograd



</doc>
<doc id="2728836" url="https://pl.wikipedia.org/wiki?curid=2728836" title="Made For Lovin' You">
Made For Lovin' You



</doc>
<doc id="2728838" url="https://pl.wikipedia.org/wiki?curid=2728838" title="Nadieżda Murawjowa">
Nadieżda Murawjowa

Nadieżda Konstantinowa Murawjowa (ros. Надежда Константиновна Муравьёва; ur. 30 czerwca 1980 w Bracku), rosyjska piłkarka ręczna, reprezentantka kraju grająca na pozycji prawej rozgrywającej. Trzykrotna mistrzyni świata: 2001, 2007 oraz 2009. W 2001 r. została odznaczona Zasłużonym Mistrzem Sportu.
Obecnie występuje w rosyjskiej Superlidze, w drużynie Łada Togliatti.
Sukcesy.
reprezentacyjne.
Mistrzostwa świata:
Mistrzostwa Europy:
klubowe.
Mistrzostwa Rosji:
Puchar Rosji:
Liga Mistrzyń:
Puchar EHF:

</doc>
<doc id="2728839" url="https://pl.wikipedia.org/wiki?curid=2728839" title="Nadieżda Murawjewa">
Nadieżda Murawjewa



</doc>
<doc id="2728840" url="https://pl.wikipedia.org/wiki?curid=2728840" title="Ludmiła Bodniewa">
Ludmiła Bodniewa



</doc>
<doc id="2728842" url="https://pl.wikipedia.org/wiki?curid=2728842" title="Andrés Martínez">
Andrés Martínez

Andrés Javier Martínez Falazzini (ur. 16 października 1972 w Pando) – urugwajski piłkarz występujący na pozycji pomocnika.
Kariera klubowa.
Martínez karierę rozpoczynał w 1991 roku w zespole Peñarol. W 1993 roku, a także rok później zdobył z nim mistrzostwo Urugwaju. Na początku 1995 roku przeszedł do hiszpańskiej Osasuny z Segunda División. Spędził tam 1,5 roku.
W 1996 roku Martínez wrócił do Urugwaju, gdzie został graczem klubu Cerro. Następnie grał w Defensorze Sporting, a w 1997 roku przeszedł do włoskiego US Lecce z Serie A. Na początku 1998 roku odszedł do innej drużyny tej ligi, Bologny. Grał tam przez pół roku.
W 1998 roku Martínez ponownie został graczem Defensora Sporting. Tym razem jego barwy reprezentował przez 4 sezony. Potem grał jeszcze w Bella Viście, hiszpańskich Racing de Ferrol (Segunda División) oraz Yeclano CF (Segunda División B), Defensorze Sporting, a także Racingu Club de Montevideo. W 2007 roku zakończył karierę.
Kariera reprezentacyjna.
W reprezentacji Urugwaju Martínez zadebiutował 29 listopada 1992 roku w przegranym 0:1 towarzyskim spotkaniu z Polską. W 2001 roku został powołany do kadry na Copa América. Zagrał na nim w meczach z Boliwią (1:0), Kostaryką (1:1), Hondurasem (0:1) oraz ponownie z Kostaryką (2:1, gol) i Hondurasem (2:2, 4:5 w rzutach karnych). Tamten turniej Urugwaj zakończył na 4. miejscu.
W latach 1992–2001 w drużynie narodowej Martínez rozegrał łącznie 8 spotkań i zdobył 1 bramkę.

</doc>
<doc id="2728843" url="https://pl.wikipedia.org/wiki?curid=2728843" title="Andres Martinez">
Andres Martinez



</doc>
<doc id="2728845" url="https://pl.wikipedia.org/wiki?curid=2728845" title="My House">
My House

My House – drugi długogrający album niemieckiej piosenkarki Oceany, wydany 22 czerwca 2012 przez wytwórnię Warner Music. 
Album zawiera 15 premierowych utworów, w tym przebój „Endless Summer” wybrany przez UEFA na oficjalny hymn Mistrzostw Europy w Piłce Nożnej 2012 odbywających się w Polsce i Ukrainie.
Płyta zadebiutowała na 15. miejscu listy OLiS.
Lista utworów.
Opracowano na podstawie materiału źródłowego.

</doc>
<doc id="2728846" url="https://pl.wikipedia.org/wiki?curid=2728846" title="One Day In Your Life">
One Day In Your Life



</doc>
<doc id="2728848" url="https://pl.wikipedia.org/wiki?curid=2728848" title="Jekatierina Marennikowa">
Jekatierina Marennikowa



</doc>
<doc id="2728853" url="https://pl.wikipedia.org/wiki?curid=2728853" title="Wiktorija Żylinskajte">
Wiktorija Żylinskajte

Wiktorija Jurjewna Żylinskajte (ros. Виктория Юрьевна Жилинскайте - lit. "Žilinskaitė"; ur. 6 marca 1989 w Uraju), rosyjska piłkarka ręczna, reprezentantka kraju grająca na pozycji lewej rozgrywającej. Mistrzyni świata 2009. W 2009 r. została odznaczona Zasłużonym Mistrzem Sportu.
Obecnie występuje w rosyjskiej Superlidze, w drużynie Łada Togliatti.
Życie prywatne.
Wiktoria ma siostrę bliźniaczkę Janę, również uprawiającą piłkę ręczną.
Sukcesy.
reprezentacyjne.
Mistrzostwa świata:
Mistrzostwa Europy:
klubowe.
Mistrzostwa Rosji:
Puchar EHF:

</doc>
<doc id="2728854" url="https://pl.wikipedia.org/wiki?curid=2728854" title="Edward Martuszewski">
Edward Martuszewski

Edward Zbigniew Martuszewski, (ur. 14 marca 1921 w Paluchowie w gminie Kurów, powiat puławski, zm. 27 lipca 1982 w Olsztynie) – polski publicysta, krytyk literacki i teatralny, tłumacz, eseista, prozaik, historyk i bibliofil.
Życie i działalność.
Pierworodny syn Edwarda Antoniego i Kazimiery z domu Pieszczoch nauczycieli zatrudnionych w szkołach wiejskich powiatu puławskiego. Dzieciństwo spędził w Józefowie nad Wisłą. W 1931 cała rodzina Martuszewskich (rodzice oraz synowie: Edward, Eugeniusz, Kazimierz) przeprowadza się do Lubawy ówczesnym pograniczu polsko-niemieckim. W 1935 rodzina powiększa się o córkę Marię oraz przeprowadza się do Działdowa. W maju 1939 składa egzamin maturalny w liceum humanistycznym.
Okres okupacji spędził w Pułtusku gdzie pracował na stacji benzynowej jako stróż nocny. Drogą samokształcenia poznał w tym okresie kilka języków obcych (angielski, francuski, hiszpański, niemiecki, portugalski, rosyjski i włoski).
W maju 1945 pracował w Polskiej Agencji Prasowej „Polpress” na Wybrzeżu, mieszkał w Sopocie. W listopadzie wstąpił w związek małżeński z Ireną Wróbel. Od grudnia 1945 pracował w rozgłośni Polskiego Radia w Gdańsku.
W 1946 debiutował jako publicysta na łamach prasy literackiej między innymi miesięcznika „Wiatr od morza”. W styczniu 1947 urodził mu się pierwszy syn Zbigniew. W latach 1948-1953 mieszkał w Łodzi. W tym okresie urodził się jego syn Aleksander.
Zatrudniony początkowo w Wytwórni Filmów Fabularnych, redakcji „Głosu Robotniczego”, łódzkiej rozgłośni Polskiego Radia. Jednocześnie współpracował z tygodnikiem „Wieś”, zamieszczając tam liczne przekłady literackie(22).
W 1952 ukazała się przełożona przez niego z języka hiszpańskiego powieść Benito Pereza Galdosa „Donia Perfecta” wyd. Książka i Wiedza.
W sierpniu 1953 przeprowadził się z rodziną do Ostródy, gdzie podjął pracę jako kierownik w Powiatowym Domu Kultury, następnie jako sekretarz Powiatowego Oddziału Towarzystwa Wiedzy Powszechnej. Współpracował również z miejscową prasą i radiem. W latach 1954-1956 napisał i opublikował we fragmentach powieść biograficzną o Gustawie Gizewiuszu. Na wiosnę 1956 urodził mu się trzeci syn Edward. Od 1957 do 1960 był redaktorem rozgłośni olsztyńskiej Polskiego Radia. W 1959 otrzymał nagrodę artystyczną WRN oraz został przyjęty do PZPR. W 1960 w Wydawnictwie Pojezierze opublikował antologię „W oczach poetów Warmia i Mazury 1945-1960”. Od 1957 był członkiem a w 1961 został wiceprezesem olsztyńskiego oddziału Związku Literatów Polskich.
Od 1960 do 1966 był kierownikiem literackim Teatru im. Stefana Jaracza w Olsztynie. Po studiach eksternistycznych na Wydziale Filozoficzno-Historycznym Uniwersytetu Poznańskiego otrzymał w 1965 tytuł magistra. W tym samym roku wydał książkę pt. "Nawet kamień" poświęconą w całości sprawom Warmii i Mazur.
W 1966 zamieszkał na stałe w Olsztynie współpracując z Głosem Olsztyńskim (od 1970 Gazetą Olsztyńską), Komunikatami Mazursko-Warmińskimi”, miesięcznikiem Warmia i Mazury.
W 1967 powraca do pracy w olsztyńskiej rozgłośni Polskiego Radia, w której od 1975 roku pełnił obowiązki kierownika redakcji literackiej.
W 1970 wydaje drugi raz antologię wierszy "Warmia i Mazury w oczach poetów 1940-1970". W badaniach naukowych koncentruje się głównie na dziejach ludności mazurskiej w XIX wieku. W 1976 zostaje zatrudniony w Stacji Naukowej Polskiego Towarzystwa Historycznego w Olsztynie obejmując obowiązki kierownika. 18 czerwca 1980 uzyskuje na Uniwersytecie Wrocławskim stopień naukowy doktora na podstawie rozprawy pt. "„Die polnische Sprachfrage in Preußen” Gustawa Gizewiusza jako źródło do badań nad germanizacją szkolnictwa na Mazurach w pocz. XIX w.".
Pogarszający się stan zdrowia powstrzymuje dalsze badania i plany a kolejny zawał staje się przyczyną zgonu w nocy 27 lipca 1982.
Został pochowany na cmentarzu komunalnym w Olsztynie (kw. 2A rząd 1 grób 17).

</doc>
<doc id="2728855" url="https://pl.wikipedia.org/wiki?curid=2728855" title="Aleksander But'ko">
Aleksander But'ko



</doc>
<doc id="2728856" url="https://pl.wikipedia.org/wiki?curid=2728856" title="Carsten Podlesch">
Carsten Podlesch

Carsten Podlesch (ur. 6 września 1969 w Berlinie Zachodnim) – niemiecki kolarz torowy i szosowy, czterokrotny medalista torowych mistrzostw świata.
Kariera.
Pierwszym sukcesem w karierze Carstena Podlescha było zdobycie brązowego medalu w wyścigu ze startu zatrzymanego amatorów podczas mistrzostw świata w Stuttgarcie w 1991 roku. W wyścigu tym wyprzedzili go tylko Austriak Roland Königshofer oraz Włoch David Solari, jednak już na rozgrywanych rok później mistrzostwach w Walencji Carsten był najlepszy. Po zlikwidowaniu kategorii amatorów w 1992 roku Niemiec rywalizował w kategorii elite i od razu na mistrzostwach świata w Hamar w 1993 roku wywalczył brązowy medal, ulegając jedynie Duńczykowi Jensowi Veggerby'emu i Rolandowi Königshoferowi. Ostatni medal zdobył na mistrzostwach świata w Palermo w 1994 roku, gdzie w swojej koronnej konkurencji zwyciężył, wyprzedzając bezpośrednio Königshofera i Włocha Alessandro Tessina. Podlesch ponadto wielokrotnie zdobywał medale mistrzostw kraju, jednak nigdy nie wystąpił na igrzyskach olimpijskich.
Jego ojciec Rainer Podlesch i wujek Karsten również byli kolarzami.

</doc>
<doc id="2728857" url="https://pl.wikipedia.org/wiki?curid=2728857" title="Anna Matienko">
Anna Matienko



</doc>
<doc id="2728858" url="https://pl.wikipedia.org/wiki?curid=2728858" title="VxD">
VxD

VxD - model sterownika sprzętu używany w Microsoft Windows/386, trybie chronionym Windows 3.x, Windows 9x, a także w pewnym stopniu w niektórych, wielozadaniowych wersjach DOS tj. Novell DOS 7, OpenDOS 7.01 czy DR-DOS 7.02 (i nowsze). Sterowniki VxD mają pełny dostęp do pamięci jądra oraz wszystkich uruchomionych procesów, a także bezpośredni dostęp do sprzętu.
Pochodzenie nazwy i kompatybilność.
Nazwa "VxD" jest skrótem od "Virtual xxx Driver", gdzie "xxx" jest typem urządzenia sprzętowego. Wynika ono z faktu, że większość sterowników w systemie Windows 3.x ma nazwy typu „vxxxd.386”. Oto kilka przykładów: vjoyd.386 (joystick), vmm.386 (menedżer pamięci). Sterowniki VxD w systemie Windows 3.x zazwyczaj mają rozszerzenie nazwy pliku .386, natomiast w Windows 95 .vxd. VxD napisane dla Windows 3.x mogą być używane pod Windows 95, ale nie odwrotnie.
Historia.
Przed pojawieniem się systemu Windows, aplikacje DOS odwoływały się bezpośrednio do różnych części sprzętu (dostęp do przerwań, używanie pamięci itp.) lub korzystały ze sterowników DOS. Ponieważ DOS nie był systemem wielozadaniowym, każda aplikacja miała wyłączną i pełną kontrolę nad sprzętem podczas swego działania. Chociaż aplikacje Windows niezbyt często komunikują się bezpośrednio ze sprzętem, to był jedyny sposób, aby napisać sterowniki dla systemu Windows, i jest nadal wykorzystywany w rzeczywistych i standardowych trybach Windows 3.x Pomimo faktu, że Windows przeszedł z pracy w trybie rzeczywistym na tryb chroniony, nadal można bezpośrednio odwoływać się do sprzętu i podpięć przerwań, ponieważ, gdy system Windows przeszedł na działanie w trybie chronionym, zachował model jednolitego poziomu uprawnień, który był używany w trybie rzeczywistym. Trwało to przez cały okres trwania Windows 9x. Windows/386 i nowsze zezwalały wielu aplikacjom DOS na równoczesne działanie. Dokonano tego poprzez wykonanie starszych aplikacji we własnych maszynach wirtualnych. Aby udostępniać dowolne zasoby fizyczne owym maszynom, Microsoft wprowadził dynamicznie ładowane sterowniki urządzeń wirtualnych. Sterowniki te rozwiązały kwestie konfliktów wykorzystania zasobów fizycznych, przechwytując wywołania sprzętu. Zamiast portu maszyny reprezentującego rzeczywiste urządzenie, stanowiłoby to "wirtualne" urządzenie, które mogłoby być zarządzane przez system operacyjny.
Wycofanie.
Chociaż system Windows 98 wprowadził Windows Driver Model (WDM), sterowniki VxD nadal mogą być używane w systemach Windows 98 i Windows Me. VxD nie są używane w systemie Windows NT i jego następcach. Począwszy od Windows 2000, systemy operacyjne z rodziny NT również używają WDM, podczas gdy system Windows NT 4 i starsze wersje muszą korzystać ze sterowników napisanych specjalnie dla nich. Korzystanie ze sterowników VxD zamiast WDM w Windows 9x spowodowało tym, że zaawansowane funkcje ACPI (takie jak hibernacja) są niedostępne.
VxD nie należy mylić z podobnie nazwanymi VDD (sterowniki urządzeń wirtualnych), typowymi dla NTVDM, które stanowią metodę emulacji bezpośredniego I/O we wierszu poleceń DOS dla Windows NT. Sterowniki NTVDM uruchamiają się jako zwyczajne 32-bitowe DLL w trybie użytkownika i muszą polegać na API Win32 (lub innym sterowniku WDM), aby naśladować wywołania I/O w imieniu programu 16-bitowego.

</doc>
<doc id="2728859" url="https://pl.wikipedia.org/wiki?curid=2728859" title="Natalija Obmoczajewa">
Natalija Obmoczajewa



</doc>
<doc id="2728862" url="https://pl.wikipedia.org/wiki?curid=2728862" title="Caryospora demansiae">
Caryospora demansiae

Caryospora demansiae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. demansiae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Demansia psammophis" należącego do rodziny zdradnicowatych (Elapidae).
Sporulowana oocysta.
Jest kształtu jajowatego, posiada 2 bezbarwne ściany o łącznej grubości 0,6 μm. Oocysta posiada następujące rozmiary: długość 16 – 27 μm, szerokość 14 – 27 μm. Brak mikropyli oraz wieczka biegunowego. Występuje ciałko biegunowe.
Sporulowana sporocysta i sporozoity.
Sporocysty kształtu owoidalnego o długości 11,1 – 15,6 μm, szerokości 8,3 – 12,8 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2728866" url="https://pl.wikipedia.org/wiki?curid=2728866" title="Tatiana Koszelewa">
Tatiana Koszelewa



</doc>
<doc id="2728874" url="https://pl.wikipedia.org/wiki?curid=2728874" title="Plon (herb szlachecki)">
Plon (herb szlachecki)

Plon – polski herb szlachecki.
Opis herbu.
Opis zgodnie z klasycznymi regułami blazonowania:
"W polu zielonym między dwiema gwiazdami pięciopromiennymi złotymi w pas − takiż snop. Nad tarczą hełm ukoronowany. Labry: zielone podbite złotem."
Najwcześniejsze wzmianki.
Według Ostrowskiego herb rodziny Stodolskich albo Stodulskich z łęczyckiego, pojawił się na dyplomie wydanym przez Heroldię Królestwa Polskiego dla Wiktora, syna Stanisława w 1860.
Herbowni.
Jedna rodzina herbownych:
Stodolski (Stodulski).

</doc>
<doc id="2728876" url="https://pl.wikipedia.org/wiki?curid=2728876" title="Wiktoria Żilinskajte">
Wiktoria Żilinskajte



</doc>
<doc id="2728883" url="https://pl.wikipedia.org/wiki?curid=2728883" title="Herman Wildenvey">
Herman Wildenvey

Herman Wildenvey, właśc. Herman Portaas (ur. 20 lipca 1885 w Mjøndalen, Buskerud, zm. 27 września 1959 w Stavern, Vestfold) – norweski poeta i tłumacz.
Życiorys.
Wychowywał się w dworku Portåsen należącym do jego ojca, Lauritza Portaasa.
Do 1912 roku młody Herman używał rodowego nazwiska. Zmienił je na Wildenvey po ślubie z Jonette Kramer Andreassen „Gisken” (1892–1985). Po kilkunastu latach, spędzonych głównie w Oslo i Kopenhadze, para zamieszkała w Stavern.
Twórczość.
W latach 1902–1957 opublikował 43 zbiory poezji oraz tłumaczenia dzieł m.in. Ezopa, Szekspira, Ernesta Hemingwaya i Heinricha Heinego. Ostatni tom wierszy pt. "Efterklang" ukazał się już po śmierci autora w opracowaniu jego żony.
Nagroda im. H. Wildenveya.
Imię Hermana Wildenveya nosi nagroda (15 tysięcy koron norweskich i medal z brązu z wizerunkiem patrona) przyznawana dorocznie za wybitne osiągnięcia poetyckie i za upowszechnianie wiedzy o poezji.

</doc>
<doc id="2728885" url="https://pl.wikipedia.org/wiki?curid=2728885" title="Delta A (rakieta)">
Delta A (rakieta)



</doc>
<doc id="2728886" url="https://pl.wikipedia.org/wiki?curid=2728886" title="Roland Königshofer">
Roland Königshofer

Roland Königshofer (ur. 24 października 1962 w Neunkirchen) – austriacki kolarz torowy i szosowy, dziesięciokrotny medalista torowych mistrzostw świata.
Kariera.
Pierwszym sukcesem w karierze Rolanda Königshofera było zdobycie srebrnego medalu w wyścigu ze startu zatrzymanego amatorów podczas mistrzostw świata w Bassano w 1985 roku. W wyścigu tym uległ jedynie Włochowi Roberto Dottiemu, a na dwóch kolejnych mistrzostwach: w Colorado Springs 1986 i Wiedniu 1987 zdobywał brązowe medale w tej samej konkurencji. W 1988 roku wystartował na igrzyskach olimpijskich w Seulu, gdzie w drużynowym wyścigu na dochodzenie był szesnasty, a rywalizację w wyścigu punktowym zakończył na dwunastej pozycji. W tym samym roku zdobył srebrny medal w wyścigu ze startu zatrzymanego amatorów na mistrzostwach świata w Gandawie, przegrywając tylko z Włochem Vincenzo Colamartino (został on zdyskwalifikowany, jednak Austriakowi nie przyznano złotego medalu). Następnie Königshofer zdobył trzy złote medale z rzędu w swej koronnej konkurencji: na mistrzostwach w Lyonie w 1989 roku, mistrzostwach w Maebashi w 1990 roku i mistrzostwach w Stuttgarcie w 1991 roku. Na mistrzostwach świata w Walencji w 1992 roku był trzeci za Niemcem Carstenem Podleschem i Włochem Davidem Solarim. Po zlikwidowaniu kategorii amatorów w 1992 roku Austriak rywalizował w kategorii elite, zdobywając srebrne medale na mistrzostwach świata w Hamar w 1993 roku i rozgrywanych rok później mistrzostwach świata w Palermo. W pierwszym przypadku zwyciężył Duńczyk Jens Veggerby, a w drugim najlepszy był Podlesch. W 1996 roku Roland zakończył karierę.
Jego brat Thomas również był kolarzem.

</doc>
<doc id="2728895" url="https://pl.wikipedia.org/wiki?curid=2728895" title="Rząsa">
Rząsa



</doc>
<doc id="2728896" url="https://pl.wikipedia.org/wiki?curid=2728896" title="Leonel Saint-Preux">
Leonel Saint-Preux

Leonel Saint-Preux (ur. 12 marca 1985 w Cap-Haïtien) – haitański piłkarz występujący na pozycji napastnika. Zawodnik klubu Atlético Vega Real.
Kariera klubowa.
Saint-Preux karierę rozpoczynał w 2004 roku w zespole Zénith. W 2009 roku odszedł do amerykańskiej drużyny Minnesota Thunder z USL First Division. Spędził tam sezon 2009, w ciągu którego rozegrał tam 23 spotkania i zdobył 2 bramki. W 2010 roku występował w Austin Aztex FC z USSF Division 2 Professional League. Następnie grał w haitańskim Victory SC, malezyjskiej drużynie FELDA United, tanzańskim Azamie oraz w bangladeskich zespołach Sheikh Jamal Dhanmondi i Chittagong Abahani, a w 2018 roku przeszedł do dominikańskiego Atlético Vega Real.
Wraz z Sheikh Jamal Dhanmondi w 2015 roku zdobył mistrzostwo Bangladeszu oraz Puchar Bangladeszu.
Kariera reprezentacyjna.
W reprezentacji Haiti Saint-Preux zadebiutował w 2004 roku. W 2009 roku został powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0), Stanami Zjednoczonymi (2:2) i Meksykiem (0:4), a Haiti zakończyło turniej na ćwierćfinale.

</doc>
<doc id="2728898" url="https://pl.wikipedia.org/wiki?curid=2728898" title="Lost (gra komputerowa)">
Lost (gra komputerowa)



</doc>
<doc id="2728899" url="https://pl.wikipedia.org/wiki?curid=2728899" title="The Look of Love">
The Look of Love



</doc>
<doc id="2728901" url="https://pl.wikipedia.org/wiki?curid=2728901" title="XMLGUI">
XMLGUI

XMLGUI – framework KDE do projektowania interfejsu aplikacji przy pomocy XML oraz idei zdarzeń.
W tym frameworku programista projektuje zdarzenia, które mają być zaimplementowane w programie, na podstawie zestawu zdarzeń zdefiniowanych dla KDE, takich jak otwieranie pliku czy zamykanie programu. Każde zdarzenie może być powiązane z różnymi danymi, takimi jak ikony, tekst podpowiedzi, dymki.
Zdarzenia nie są wstawiane przez programistę do menu głównego oraz pasków narzędziowych, tylko programista definiuje plik XML definiujący układ menu głównego i paska narzędziowego. Używając tego systemu, użytkownik może zmienić układ interfejsu graficznego programu bez modyfikacji kodu źródłowego.
Ponadto XMLGUI znajduje zastosowanie w tworzeniu komponentów KParts i ich prostej integracji z własnym interfejsem, co znalazło zastosowanie w programie Konqueror.

</doc>
<doc id="2728902" url="https://pl.wikipedia.org/wiki?curid=2728902" title="Ron Jaworski">
Ron Jaworski

Ron Jaworski, właściwie Ronald Vincent Jaworski (ur. 23 marca 1951 w Lackawanna w stanie Nowy Jork) – były amerykański futbolista rozgrywający polskiego pochodzenia, obecnie analityk. Prezes Ron Jaworski Golf Management, Inc., zarządzającej polami golfowymi w południowym New Jersey, w północno-wschodniej Pensylwanii i Zachodniej Wirginii. Właściciel udziałów drużyny Arena Football League – Philadelphia Soul. Znany także jako Jaws (co jest skrótem od jego nazwiska, ale też oznacza po angielsku szczęki), został tak nazwany przez Doug Collins przed Super Bowl 1981. Gość specjalny VII SuperFinału PLFA 15 lipca 2012 na Stadionie Narodowym w Warszawie.
Początki kariery.
Po szkole średniej odrzucił propozycję profesjonalnego kontraktu z drużyna baseballową St. Louis Cardinals by rozpocząć studia na Youngstown State. Już wtedy był znany jako "The Polish Rifle" (polski karabin), lub "Polish Cannon" (polska armata).
Kariera zawodowa.
Wybrany w drafcie w 1973 w drugiej rundzie przez Los Angeles Rams, pierwotnie jako 3. rozgrywający w zespole. Po kontuzjach John Hadl i James Harris otrzymał więcej minut w 1975, doprowadzając Rams do play-off. W 1976 stracił rolę pierwszego rozgrywającego na rzecz Pat Haden. Członek Polsko-Amerykańskiej Narodowej Galerii Sław Sportu od 1991.
Biznes.
Właściciel udziałów drużyny Arena Football League – Philadelphia Soul, inwestor Elite League Football w Indiach. Właściciel "Valleybrook Country Club" w Blackwood, New Jersey i Running Deer Golf Club w Pittsgrove, New Jersey. Zarządza ponadto "RiverWinds Golf &amp; Tennis Club" w West Deptford, New Jersey oraz "Edgewood in the Pines Golf Club" w Drums, Pensylwania.
Telewizja.
Analityk (tzw. color commentator) ESPN

</doc>
<doc id="2728903" url="https://pl.wikipedia.org/wiki?curid=2728903" title="Alessandro Tessin">
Alessandro Tessin

Alessandro Tessin (ur. 17 czerwca 1970 w San Pietro Viminario) – włoski kolarz torowy brązowy medalista mistrzostw świata. Największym sukcesem w jego karierze było zdobycie brązowego medalu w wyścigu ze startu zatrzymanego zawodowców podczas mistrzostw świata w Palermo w 1994 roku. W wyścigu tym wyprzedzili go tylko Niemiec Carsten Podlesch oraz Austriak Roland Königshofer. Był to jedyny medal zdobyty przez Tessina na międzynarodowej imprezie. Nigdy nie startował na igrzyskach olimpijskich.

</doc>
<doc id="2728904" url="https://pl.wikipedia.org/wiki?curid=2728904" title="Pafiopedilum">
Pafiopedilum

Pafiopedilum, sabotek ("Paphiopedilum") – rodzaj roślin z rodziny storczykowatych ("Orchidaceae"). Liczy co najmniej 82 gatunki występujące w południowo-wschodniej Azji, od Himalajów poprzez Półwysep Indochiński i Archipelag Sundajski aż po Nową Gwineę. Rośliny z tego rodzaju występują w różnych siedliskach, stąd wykazują znaczne zróżnicowanie budowy i przystosowań ekologicznych. Gatunki epifityczne rosną w wilgotnych lasach równikowych i wilgotnych lasach podzwrotnikowych. Poza tym dominują gatunki naziemne, choć są też i takie, które rosną na skałach różnego rodzaju (litofity). Rośliny z rodzaju Pafiopedilum należą współcześnie do najbardziej rozpowszechnionych roślin pokojowych.
Systematyka.
Jeden z pięciu rodzajów podrodziny obuwikowych "Cypripedioideae" stanowiącej grupę siostrzaną dla kladu obejmującego storczykowe ("Orchidoideae") i epidendronowe ("Epidendroideae") w obrębie storczykowatych ("Orchidaceae"), będących kladem bazalnym w rzędzie szparagowców "Asparagales" w obrębie jednoliściennych. Dawniej rośliny tego rodzaju zaliczano do rodzaju "Cypripedium".
W zależności od ujęcia wyróżnia się 8 lub więcej podrodzajów.

</doc>
<doc id="2728905" url="https://pl.wikipedia.org/wiki?curid=2728905" title="Sabotek">
Sabotek



</doc>
<doc id="2728906" url="https://pl.wikipedia.org/wiki?curid=2728906" title="Paphiopedilum">
Paphiopedilum



</doc>
<doc id="2728907" url="https://pl.wikipedia.org/wiki?curid=2728907" title="Hein ter Poorten">
Hein ter Poorten

Hein ter Poorten (ur. 21 listopada 1887 w Buitenzorgu, zm. 15 stycznia 1968 w Hadze) – dowódca Królewskiej Armii Holenderskich Indii Wschodnich podczas II wojny światowej. Ter Poorten był także dowódcą alianckich wojsk lądowych w American-British-Dutch-Australian Command na początku 1942 roku.
Wczesne życie.
Hein ter Poorten urodził się w Buitenzorgu (obecnie Bogor) na Jawie, który w tamtym czasie był częścią Holenderskich Indii Wschodnich. Po zaprzysiężeniu na oficera artylerii w 1911 roku pomógł on w stworzeniu sił powietrznych armii, a w 1919 roku rozpoczął on kurs w Wyższej Akademii Wojskowej w Holandii.
II wojna światowa.
Po powrocie do Indii Wschodnich awansował stopniowo, stając się w lipcu 1939 roku szefem stabu generalnego Królewskiej Armii Holenderskich Indii Wschodnich (KNIL). Śmierć generała porucznika Gerardusa Johannesa Berenschota w październiku 1941 roku umożliwiła Ter Poortenowi, który w tym czasie też miał stopień generała porucznika, objęcie stanowiska dowódcy KNIL.
Ter Poorten był uważany przez swoich towarzyszy w armii za wykwalifikowanego dowódcę ze zrozumieniem spraw wojskowych w Indiach Wschodnich, dzięki czemu był dobrze traktowany przez swoich podwładnych i kolegów oficerów, lecz jego stosunki z administracją cywilną były mniej udane.
W styczniu 1942 roku, po wybuchu wojny z Japonią, Ter Poorten został mianowany dowódcą wojsk lądowych w American-British-Dutch-Australian Command, krótko istniejącego zjednoczonego dowództwa wszystkich sił alianckich w Azji Południowo-Wschodniej.
W marcu, po szybkich japońskich atakach i rozwiązaniu ABDACOM, Ter Poorten stał się de facto dowódcą wszystkich wojsk alianckich na Jawie. Pozostało mu jednak tylko bezwarunkowo poddać wyspę Japończykom. Resztę wojny spędził w najróżniejszych obozach jenieckich, a w 1945 roku powrócił do Holandii.

</doc>
<doc id="2728908" url="https://pl.wikipedia.org/wiki?curid=2728908" title="The Supreme Oppressor">
The Supreme Oppressor

The Supreme Oppressor – drugi minialbum brytyjskiej grupy muzycznej Sylosis. Został wydany 16 grudnia 2007 roku przez wytwórnię płytową In at the Deep End Records.

</doc>
<doc id="2728909" url="https://pl.wikipedia.org/wiki?curid=2728909" title="Wróżenie z fusów">
Wróżenie z fusów



</doc>
<doc id="2728912" url="https://pl.wikipedia.org/wiki?curid=2728912" title="Not That Kind (singel)">
Not That Kind (singel)

"Not That Kind" – drugi singel promujący debiutancki album Anastacii pod tym samym tytułem. Tekst został stworzony przez Anastacię, Willa Wheatona i Marvina Younga. Premiera singla odbyła się 16 października 2000 roku w Europie.
Teledysk do piosenki został wyreżyserowany przez Marca Webba a nagrano go w Nowym Jorku.

</doc>
<doc id="2728913" url="https://pl.wikipedia.org/wiki?curid=2728913" title="Referendum w Szwajcarii (luty 2011)">
Referendum w Szwajcarii (luty 2011)



</doc>
<doc id="2728915" url="https://pl.wikipedia.org/wiki?curid=2728915" title="Conclusion of an Age">
Conclusion of an Age

Conclusion of an Age – pierwszy album studyjny brytyjskiej grupy muzycznej Sylosis. Został wydany 24 października 2008 roku przez wytwórnię płytową Nuclear Blast.

</doc>
<doc id="2728918" url="https://pl.wikipedia.org/wiki?curid=2728918" title="KDE's JavaScript engine">
KDE's JavaScript engine



</doc>
<doc id="2728923" url="https://pl.wikipedia.org/wiki?curid=2728923" title="Sojuz 2.1w (rakieta)">
Sojuz 2.1w (rakieta)

Sojuz 2.1w (ros. Союз 2.1в), dawniej "Sojuz 1" – rosyjska rakieta nośna o lekkim udźwigu. Jej konstrukcja jest podobna do rakiety Sojuz 2.1b, różni się brakiem silników przyspieszających i zmienionym silnikiem pierwszego stopnia. Jako napęd pierwszego stopnia zostały użyte silniki: NK-33A zbudowany w oparciu o silnik NK-33 (pochodzący z nieudanej radzieckiej rakiety księżycowej N1) i silnik kierunkowy RD-0110R. Drugi stopień rakiety jest napędzany silnikiem RD-0124. Blokiem przyspieszającym jest Wołga, która ma m.in. możliwość wielokrotnego odpalenia silnika.
Pierwszy start odbył się 28 grudnia 2013. Drugi start odbył się 5 grudnia 2015, jednak powiódł się tylko częściowo, ponieważ sztuczny satelita nie oddzielił się od górnego stopnia rakiety. Trzeci udany start odbył się 23 czerwca 2017.
9 września 2021 roku o g. 19:59 UTC wystartowała rakieta z satelitą rozpoznawczym kryptonim Kosmos 2551 (Razbieg №1)
1 sierpnia 2022 roku wystrzelono rakietę z blokiem przysp. Wołga i ładunkiem Niwelir nr 3, oznaczonym Kosmos-2558 i rozpoczął działania.
Rakieta wystrzeliwana z kosmodromu Plesieck, możliwe używanie kosmodromu Wostocznyj i kosmodromu Bajkonur.

</doc>
<doc id="2728924" url="https://pl.wikipedia.org/wiki?curid=2728924" title="Adrián Berbia">
Adrián Berbia

Adrián Berbia Pose (ur. 12 października 1977 w Montevideo) – urugwajski piłkarz występujący na pozycji bramkarza. Zawodnik klubu Juventud Las Piedras.
Kariera klubowa.
Berbia karierę rozpoczynał w 1996 roku w zespole Bella Vista. W trakcie sezonu 2000 przeszedł do CA Peñarol, z którym w 2003 roku zdobył mistrzostwo Urugwaju. W 2004 roku do drużyny Liverpool Montevideo. Spędził tam jeden sezon. Następnie grał w paragwajskim zespole Club Olimpia oraz urugwajskim Cerro, a w 2006 roku trafił do chilijskiego O’Higgins, w którym spędził sezon 2006.
Potem Berbia wrócił do Peñarolu. Występował także w Juventudzie Las Piedras, a w 2008 roku wyjechał do Kolumbii, gdzie został graczem drużyny América Cali. W sezonie 2008 wywalczył z nią mistrzostwo fazy Finalizacion.
W 2009 roku Berbia odszedł do Atlético Junior. W sezonie 2010 zdobył z nim mistrzostwo fazy Apertura. Na początku 2011 roku przeniósł się do urugwajskiego zespołu Fénix. Jednak jeszcze w tym samym roku odszedł do kolumbijskiego Realu Cartagena. Grał tam do końca sezonu 2011.
Następnie występował w Miramar Misiones, a w połowie 2012 roku ponownie trafił do Juventudu Las Piedras.
Kariera reprezentacyjna.
W reprezentacji Urugwaju Berbia rozegrał 2 spotkania, oba podczas Copa América 2001. Zadebiutował w niej 20 lipca 2001 roku w przegranym 0:1 meczu fazy grupowej z Hondurasem. Na tamtym turnieju, zakończonym przez Urugwaj na 4. miejscu, zagrał jeszcze w meczu o 3. miejsce, również z Hondurasem (2:2, 4:5 w rzutach karnych).

</doc>
<doc id="2728925" url="https://pl.wikipedia.org/wiki?curid=2728925" title="Adrian Berbia">
Adrian Berbia



</doc>
<doc id="2728927" url="https://pl.wikipedia.org/wiki?curid=2728927" title="Eye of GNOME">
Eye of GNOME

Image Viewer, wcześniej Eye of GNOME — przeglądarka grafik dla GNOME, który w przeciwieństwie do niektórych programów tego rodzaju, wyświetla wyłącznie obrazy. Zawiera również narzędzia umożliwiające powiększanie i pomniejszanie, tryb pełnoekranowy, obrót i ustalenie tła dla obszarów przezroczystych.
Obsługiwane formaty plików.
Image Viewer obsługuje następujące formaty pliku:
Image Viewer wspiera również dostęp do metadanych EXIF/XMP związanych z obrazem.
Krytyka.
Image Viewer był krytykowany za brak obsługi animacji w formacie GIF; jednakże ta funkcja została dodana w wersji 2.29.1.
Eye of GNOME domyślnie używał do renderowania SVG (Scalable Vector Graphics) konwersji do bitmapy. Była tworzona podczas skalowania, co powodowało pikselizację obrazu podczas powiększania. Zostało to poprawione w wersji 2.31.1.

</doc>
<doc id="2728929" url="https://pl.wikipedia.org/wiki?curid=2728929" title="Baltimore Saint-Marc">
Baltimore Saint-Marc



</doc>
<doc id="2728931" url="https://pl.wikipedia.org/wiki?curid=2728931" title="Ednerson Raymond">
Ednerson Raymond

Ednerson Raymond (ur. 14 maja 1985) – haitański piłkarz występujący na pozycji obrońcy.
Kariera klubowa.
Raymond karierę rozpoczynał w 2006 roku w zespole Baltimore SC. W sezonach 2006, 2007 oraz 2011 wywalczył z nim mistrzostwo fazy Overture (sezon otwarcia).
Kariera reprezentacyjna.
W reprezentacji Haiti Raymond zadebiutował w 2006 roku. W 2007 roku znalazł się w drużynie na Złoty Puchar CONCACAF. Wystąpił na nim tylko w spotkaniu z Kostaryką (1:1). Z tamtego turnieju Haiti odpadło po fazie grupowej.
W 2009 roku Raymond ponownie został powołany do kadry na Złoty Puchar CONCACAF. Zagrał na nim w meczach z Hondurasem (0:1), Grenadą (2:0), Stanami Zjednoczonymi (2:2) i Meksykiem (0:4), a Haiti zakończyło turniej na ćwierćfinale.

</doc>
<doc id="2728932" url="https://pl.wikipedia.org/wiki?curid=2728932" title="Jeff Jones">
Jeff Jones

Jeff Jones – kanadyjski basista. Największą popularność zyskał jako członek zespołu Ocean, grającego gospel rock. Ich singel "Put Your Hand in the Hand" otrzymał 3 maja 1971 roku złotą płytę. Grupa rozpadła się w 1975 roku.
Jones występował w lecie 1968 roku razem z Alexem Lifesonem oraz Johnem Rutseyem na początku istnienia zespołu Rush jako basista i wokalista. Został zastąpiony przez Geddy'ego Lee we wrześniu tego roku. Jones dołączył później do zespołu rockowego Red Rider z którym występuje do dziś.

</doc>
<doc id="2728934" url="https://pl.wikipedia.org/wiki?curid=2728934" title="Park Narodowy Watarrka">
Park Narodowy Watarrka

Park Narodowy Watarrka, ("Watarrka National Park") - park narodowy utworzony w roku 1989, położony ok. 300 km na zachód od Alice Springs, na obszarze Terytorium Północnego w Australii.
Najbardziej charakterystycznym miejscem dla parku jest "Kings Canyon", największy kanion w Australii.
Zobacz też.
Red Centre Way

</doc>
<doc id="2728937" url="https://pl.wikipedia.org/wiki?curid=2728937" title="Witold Szaniawski">
Witold Szaniawski

Witold Szaniawski (ur. 19 marca 1917 w Warszawie, zm. 18 września 2003) – podpułkownik Wojska Polskiego. Współorganizator obwodu Armii Krajowej „Rajski Ptak”, dowódca II „Nadbużańskiego” dywizjonu 7 pułku Ułanów Lubelskich AK oraz komendant Ośrodka III – Wyszków.
Życiorys.
Urodził się w rodzinie szlacheckiej herbu Junosza (dziadkowie jego gospodarowali w majątku Babice koło Lutomierska, a ojciec, Feliks, był właścicielem majątku Świtycze koło Wysokiego Litewskiego). W 1936 roku zdał maturę w Gimnazjum Księży Marianów na warszawskich Bielanach, a w latach 1937–1939 był uczniem Szkoły Podchorążych Kawalerii w Grudziądzu. W tym samym roku został przydzielony do 7 pułku Ułanów Lubelskich im. gen. Kazimierza Sosnkowskiego w Mińsku Mazowieckim. W kampanii wrześniowej był dowódcą I plutonu w 2 szwadronie tej jednostki jazdy. Walczył m.in. pod Szczukami i Suchowolą. Po rozbiciu Mazowieckiej Brygady Kawalerii w nocnej bitwie pod Suchowolą z 23 na 24 września 1939 roku powrócił do Mińska Mazowieckiego.
Podczas okupacji działał w konspiracji. W połowie października 1939 roku otrzymał posadę leśniczego w Osinach w gminie Somianka. Jednocześnie, pod pseudonimem „Luśnia”, pełnił funkcję komendanta Ośrodka III – Wyszków Obwodu „Rajski Ptak” Okręgu „Białowieża”. Był inicjatorem i współtwórcą konspiracyjnego 7 pułku ułanów w Armii Krajowej pod kryptonimem „Jeleń”, w którym był dowódcą II „Nadbużańskiego” dywizjonu 7 pułku Ułanów Lubelskich (tworzonego przez dwa szwadrony – 2 i 5, na terenie Ośrodka Wyszków). Był uczestnikiem akcji „Burza”.
W roku 1944 został wywieziony do ZSRR, następnie wstąpił do 4 Zapasowego pułku kawalerii w Hrubieszowie. W walkach z UPA nad Sołokiją pod Bełzem został ranny. Aresztowany najpierw przez NKWD, a 15 kwietnia 1945 roku przez UB, został skazany wyrokiem sądu na karę śmierci, zamienioną następnie na 10 lat więzienia. W latach 1945–1954 był więźniem Wronek. W okresie od 1954 do 1986 roku był pracownikiem „Inco-Veritas”. Został zrehabilitowany w 1994 roku.
Od 1999 roku, przez jedną kadencję, Witold Szaniawski był członkiem (sekretarzem) Kapituły Orderu Wojennego Virtuti Militari, był również przewodniczącym Koła Żołnierzy 7 Pułku Ułanów Lubelskich w Warszawie oraz Honorowym Prezesem Towarzystwa Pamięci 7 Pułku Ułanów Lubelskich w Mińsku Mazowieckim.
Pochowany został na Cmentarzu Powązkowskim w Warszawie 29 września 2003 roku.
Ordery i odznaczenia.
Źródło:.
Upamiętnienie.
W 1996 roku Witold Szaniawski otrzymał Honorowe Obywatelstwo Mińska Mazowieckiego.
Uchwałą Rady Miejskiej w Wyszkowie z 25 czerwca 2009 roku, na wniosek Kapituły Orderu Wojennego Virtuti Militari, rondo na skrzyżowaniu ul. Pułtuskiej i al. Marszałka J. Piłsudskiego w Wyszkowie nosi imię podpułkownika Witolda Szaniawskiego.

</doc>
<doc id="2728941" url="https://pl.wikipedia.org/wiki?curid=2728941" title="Laburnum alpinum">
Laburnum alpinum



</doc>
<doc id="2728942" url="https://pl.wikipedia.org/wiki?curid=2728942" title="David Smith">
David Smith

Zob. też:

</doc>
<doc id="2728949" url="https://pl.wikipedia.org/wiki?curid=2728949" title="ANI">
ANI

ANI – opracowany przez Microsoft format grafiki rastrowej używany do tworzenia animowanych kursorów dla Microsoft Windows. Opiera się o format RIFF, który jest używany przez ten format jako kontener każdej z klatek składających się na animację.
Struktura pliku.
Plik animowanego kursora składa się z następujących elementów:
Prędkości odtwarzania animacji mogą być określone w chwilach, co równa się 1/60 sekundy lub 16,666 ms.
Sekwencjonowanie.
Informacje o sekwencji zawarte w pliku określają kolejność następowania klatek, co pozwala na wielokrotne odtwarzanie animacji lub odtwarzanie w kolejności innej niż zapisana w pliku. Jeżeli animacja zawiera na przykład trzy klatki o numerach 1, 2 oraz 3, a sekwencja to 1-2-3-2-1, co stanowi pięć klatek, wystarczy zapisanie trzech klatek w pliku, co pozwala zaoszczędzić miejsce na dysku.

</doc>
<doc id="2728950" url="https://pl.wikipedia.org/wiki?curid=2728950" title="Dink (obwód Płowdiw)">
Dink (obwód Płowdiw)

Dink (bułg. "Динк") – wieś w południowej Bułgarii, w obwodzie Płowdiw, w gminie Marica. 16 km od Płowdiwu.
We wsi istnieje cerkiew z 1928 pw. Wniebowzięcia Bogurodzicy.

</doc>
<doc id="2728952" url="https://pl.wikipedia.org/wiki?curid=2728952" title="Imanu’el Szefer">
Imanu’el Szefer

Imanu’el Szefer (hebr. עמנואל שפר, ang. "Emmanuel Scheffer", ur. 1 lutego 1924, zm. 28 grudnia 2012) – izraelski piłkarz, a następnie trener piłkarski. Dwukrotnie był selekcjonerem reprezentacji Izraela.
Kariera klubowa.
W swojej karierze piłkarskiej Scheffer występował w takich klubach jak: Hapoel Hajfa i Hapoel Kefar Sawa.
Kariera trenerska.
W latach 1968-1970 oraz 1978-1980 Scheffer był selekcjonerem reprezentacji Izraela. W 1970 roku poprowadził Izrael na Mistrzostwach Świata w Meksyku. Na tym turnieju Izrael przegrał z Urugwajem (0:2) oraz zremisował ze Szwecją (1:1) i z Włochami (0:0).

</doc>
<doc id="2728953" url="https://pl.wikipedia.org/wiki?curid=2728953" title="Wspólna Reprezentacja Niemiec na Letnich Igrzyskach Olimpijskich 1960">
Wspólna Reprezentacja Niemiec na Letnich Igrzyskach Olimpijskich 1960

Niemcy na Letnich Igrzyskach Olimpijskich 1960 wystartowały jako Wspólna Reprezentacja Niemiec. Reprezentowana była przez 293 zawodników (238 mężczyzn i 55 kobiet). Był to 11 start reprezentacji Niemiec na letnich igrzyskach olimpijskich.

</doc>
<doc id="2728956" url="https://pl.wikipedia.org/wiki?curid=2728956" title="SOS (singel)">
SOS (singel)



</doc>
<doc id="2728958" url="https://pl.wikipedia.org/wiki?curid=2728958" title="Hard (singel Rihanny)">
Hard (singel Rihanny)



</doc>
<doc id="2728960" url="https://pl.wikipedia.org/wiki?curid=2728960" title="Rude Boy (singel Rihanny)">
Rude Boy (singel Rihanny)



</doc>
<doc id="2728962" url="https://pl.wikipedia.org/wiki?curid=2728962" title="Sojuz TMA-09M">
Sojuz TMA-09M

Sojuz TMA-09M – załogowa misja statku Sojuz do Międzynarodowej Stacji Kosmicznej. Start odbył się 28 maja, a połączenie z ISS 29 maja 2013 r. po podejściu szybką sześciogodzinną ścieżką. Lądowanie nastąpiło 11 listopada 2013 r.. Międzynarodowa załoga wchodziła w skład 36. i 37. Ekspedycji ISS.
Załoga przywiozła na Ziemię znicz olimpijski Zimowych Igrzysk Olimpijskich 2014 w Soczi, który cztery dni wcześniej zabrała na ISS załoga Sojuza TMA-11M, by 9 listopada 2013 r. wzięli go ze sobą w otwarty kosmos dwaj rosyjscy astronauci podczas prac na zewnątrz stacji.
Awaria skafandra kosmicznego (16 lipca 2013 r.).
16 lipca 2013 r. o godz. 11:57 UTC rozpoczął się 23. spacer kosmiczny w ramach programu ISS (EVA-23). Wzięli w niej udział astronauci Christopher Cassidy (z załogi Sojuza TMA-08M) i Luca Parmitano, którzy wyszli w skafandrach typu EMU ze śluzy powietrznej Quest. Zadaniami astronautów było: dokończenie instalacji okablowania energetycznego na Z1 oraz na module Zarja, poprowadzenie kabla ethernetowego dla przyszłego modułu Nauka, dokończenie montażu RGB, wymiana kamery na P1 i japońskim module Kibō oraz zdjęcie izolacji MLI z S1.
EVA miała zakończyć się planowo o 18:12 UTC i trwać 6 godzin i 15 minut. Jednak po zakończeniu pierwszego zadania, o 12:42 Parmitano zgłosił, że w jego hełmie pojawiła się woda. Przybywało jej z każdą chwilą i o 12:54 zaprzestano dalszych prac. O 13:06 zapadła decyzja o przerwaniu EVA. O 13:12 do śluzy powrócił Parmitano, zaś o 13:21 Cassidy, o 13:26 zamknięto właz. W tym momencie ilość wody w hełmie uniemożliwiała już astronaucie podgląd przełączników i komunikację głosową. O 13:29 rozpoczęto napełnianie śluzy powietrzem, o 13:37 otwarto właz wewnętrzny i po wyciągnięciu ze śluzy Parmitano zdjęto mu hełm. Astronauta nie doznał żadnych obrażeń. EVA trwała oficjalnie 1 godzinę i 32 minuty.
Skafander EMU nr 3011 ma długą historię, po raz pierwszy był w kosmosie w roku 1996 (misja STS-79), po raz pierwszy był wykorzystany 30 maja 1997 r. (misja STS-96), następnie był na ISS w roku 2001 i 2002-2005 oraz 2008-2009, ostatnio trafił na orbitę w maju 2010 roku w misji STS-132. Odbył on 14 lotów kosmicznych, w tym 18 razy był używany w czasie spacerów kosmicznych z wahadłowca oraz ze stacji.

</doc>
<doc id="2728963" url="https://pl.wikipedia.org/wiki?curid=2728963" title="S&amp;M (singel Rihanny)">
S&amp;M (singel Rihanny)



</doc>
<doc id="2728968" url="https://pl.wikipedia.org/wiki?curid=2728968" title="Vicente Poleró">
Vicente Poleró

Vicente Poleró y Toledo - hiszpański malarz i pisarz. Pracował jako konserwator i restaurator dzieł sztuki dla Muzeum Prado (m.in. zajmował się obrazem "Kolos" Francisca Goi) i Escorialu.

</doc>
<doc id="2728971" url="https://pl.wikipedia.org/wiki?curid=2728971" title="Kalzium">
Kalzium

Kalzium (z niemieckiego "Kalzium" — wapń) — układ okresowy pierwiastków dla KDE4. Zawiera informacje o 103 pierwiastkach chemicznych, w tym masę atomową, ładunek, ilustrację, informacje o odkryciu i inne dane chemiczne. Umożliwia również grupowanie pierwiastków według takich kryteriów jak stan skupienia, liczba atomowa oraz inne zgodne z oznaczeniami kolorowymi. Umożliwia również pokazywanie wyłącznie pierwiastków znanych w danym czasie.

</doc>
<doc id="2728972" url="https://pl.wikipedia.org/wiki?curid=2728972" title="Aurélie Filippetti">
Aurélie Filippetti

Aurélie Filippetti (ur. 17 czerwca 1973 w Villerupt) – francuska polityk, parlamentarzystka i pisarka, od 2012 do 2014 minister kultury i komunikacji.
Życiorys.
Urodziła się w rodzinie włoskiego imigranta, jej ojciec był działaczem związkowym i następnie samorządowcem. Studiowała literaturę klasyczną w "École normale supérieure de Fontenay-Saint-Cloud" w Lyonie, po czym podjęła pracę w zawodzie nauczycielki w szkole średniej. W 1999 wstąpiła do ugrupowania Zielonych, w 2001 została jednym ze specjalnych doradców Yves'a Cocheta. W tym samym roku uzyskała mandat radnej 5. dzielnicy Paryża. W 2006 odeszła z partii na skutek konfliktów, nawiązała bliską współpracę z Ségolène Royal, stając się jej doradcą w trakcie kampanii wyborczej. Związała się wówczas z Partią Socjalistyczną. Z jej ramienia w wyborach parlamentarnych w 2007 została wybrana do Zgromadzenia Narodowego XIII kadencji z okręgu wyborczego w departamencie Mozela.
16 maja 2012, po zwycięstwie François Hollande'a w wyborach prezydenckich i powołaniu przez niego nowego rządu, Aurélie Filippetti została ministrem kultury i komunikacji w gabinecie, którego premierem został Jean-Marc Ayrault. Utrzymała następnie mandat poselski w wyborach przeprowadzonych w kolejnym miesiącu. Po dokonanej 21 czerwca 2012 rekonstrukcji pozostała w drugim gabinecie tego samego premiera na dotychczasowym stanowisku.
2 kwietnia 2014 ponownie powierzono jej tę funkcję w rządzie Manuela Vallsa. Po dymisji premiera w sierpniu 2014 była jednym z kilku ministrów, którzy nie znaleźli się w składzie drugiego gabinetu Manuela Vallsa.
W 2018 dołączyła do ugrupowania Génération.s. Był też radną w Metz, zrezygnowała z mandatu w 2018.
Autorka publikacji książkowych, m.in. "Les Derniers Jours de la classe ouvrière" (2003) i "Un homme dans la poche" (2006).

</doc>
<doc id="2728973" url="https://pl.wikipedia.org/wiki?curid=2728973" title="ASTER">
ASTER



</doc>
<doc id="2728976" url="https://pl.wikipedia.org/wiki?curid=2728976" title="Mechanizm wakancyjny dyfuzji">
Mechanizm wakancyjny dyfuzji



</doc>
<doc id="2728977" url="https://pl.wikipedia.org/wiki?curid=2728977" title="Phalangiidae">
Phalangiidae

Phalangiidae – rodzina pajęczaków z rzędu kosarzy i podrzędu Eupnoi zawierająca około 380 opisanych gatunków. Jej przedstawiciele rozprzestrzenieni są na całej półkuli północnej.
Występowanie w Polsce.
W Polsce do 2000 roku wykazano 17 gatunków:
Systematyka.
Rodzina liczy około 380 gatunków należące do 5 opisanych podrodzin, z czego w Europie wykazano 56.

</doc>
<doc id="2728979" url="https://pl.wikipedia.org/wiki?curid=2728979" title="Caryospora dendrelaphis">
Caryospora dendrelaphis

Caryospora dendrelaphis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. dendrelaphis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Dendrelaphis punctulatus" należącego do rodziny połozowatych (Colubridae).
Sporulowana oocysta.
Jest kształtu sferoidalnego lub jajowatego, posiada 2 bezbarwne ściany o łącznej grubości 1 μm. Oocysta posiada następujące rozmiary: długość 12,2 – 25,5 μm, szerokość 12,2 – 24 μm. Brak mikropyli, wieczka biegunowego oraz ciałka biegunowego .
Sporulowana sporocysta i sporozoity.
Sporocysty kształtu owoidalnego o długości 10,3 – 18 μm, szerokości 8,5 – 14,1 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2728980" url="https://pl.wikipedia.org/wiki?curid=2728980" title="Kostiantyn Machnowski">
Kostiantyn Machnowski

Kostiantyn Mychajłowycz Machnowski, ukr. Костянтин Михайлович Махновський (ur. 1 stycznia 1989 w Horodyszczu w obwodzie czerkaskim) – ukraiński piłkarz grający na pozycji bramkarza.
Kariera piłkarska.
Kariera klubowa.
Wychowanek Dynama Kijów, barwy, którego bronił w juniorskich mistrzostwach Ukrainy (DJuFL). Potem został włączony do składu Dynamo-3 Kijów, ale nie rozegrał żadnego meczu i latem 2007 wyjechał do Polski, gdzie został piłkarzem Piotrcovii Piotrków Trybunalski. W lutym 2008 przeniósł się do ŁKS Łódź, w którym zadebiutował 29 marca 2008 w meczu przeciwko Zagłębiu Lubin. Latem 2008 roku przeszedł do Legii Warszawa, w której zadebiutował 18 września 2010 w meczu przeciwko Zagłębiu Lubin. W lutym 2010 był na testach w charkowskim Metalistie. W lutym 2011 roku został wypożyczony do końca sezonu 2010/11 do Obołoni Kijów, a podczas przerwy zimowej sezonu 2011/12 podpisał kontrakt z Obołonią. Latem 2012 przeszedł do FK Sewastopol. Po rozformowaniu klubu w maju 2014 opuścił Krym. W sierpniu 2015 zasilił skład beniaminka najwyższej ligi Azerbejdżanu - Rəvan Baku, w którym grał do końca roku. W kwietniu 2016 został piłkarzem PFK Sumy. 16 czerwca 2016 przeszedł do Desny Czernihów. 18 lipca 2018 został wypożyczony do Olimpiku Donieck. 20 czerwca 2019 przeszedł do FK Ventspils.
Kariera reprezentacyjna.
W latach 2004–2006 bronił barw juniorskiej reprezentacji Ukrainy U-17.

</doc>
<doc id="2728981" url="https://pl.wikipedia.org/wiki?curid=2728981" title="Jerzy Modrakowski">
Jerzy Modrakowski

Jerzy Leopold Modrakowski (ur. 3 kwietnia 1875 w Bydgoszczy, zm. 14 czerwca 1945 we Wrocławiu) – polski lekarz-farmakolog, profesor i rektor Uniwersytetu Warszawskiego.
Życiorys.
Urodził się w polskiej, zniemczonej rodzinie kupieckiej Władysława i Serafny z Ciastowskich. Uczył się w gimnazjum we Wrocławiu. W 1893 roku rozpoczął studia medyczne na Uniwersytecie Wrocławskim. W trakcie studiów, które ukończył w 1898 roku, przez rok studiował w Monachium. Uzupełniał wiedzę na uczelniach w Strasburgu, Grazu i Berlinie, w którym to mieście obronił pracę doktorską w 1898 roku.
Po powrocie do Polski pracował jako asystent w katedrze farmakologii na Uniwersytecie Lwowskim. Tamże został docentem farmakologii od 1 listopada 1905 roku, a tytuł profesora nadzwyczajnego uzyskał 10 lipca 1912 roku. W czasie pracy we Lwowie zaczął pisać prace naukowe po polsku.
Tuż przed I wojną światową wydał książkę „Doświadczalne badania rentgenologiczne wpływu morfiny na kanał pokarmowy”. Na początku wojny wyjechał do Bazylei. Na tamtejszym uniwersytecie objął katedrę i klinikę chorób wewnętrznych (pracował na tym stanowisku w latach 1914–1915).
Od 1 grudnia 1917 roku wykładał farmakologię na odrodzonym Uniwersytecie Warszawskim i jednocześnie tworzył Zakład Farmakologii Eksperymentalnej, który otwarto w 1918 roku. Składało się nań, jak informował dokument z epoki: „16 pracowni, 1 strych, 26 ubikacyj i 1 żabiarnia”. Został kierownikiem Katedry Farmakologii, a 1 kwietnia 1919 roku profesorem zwyczajnym.
W 1920 roku służył w Wojsku Polskim, zapewne w szpitalach wojskowych. Zweryfikowany w stopniu podpułkownika ze starszeństwem z 1 czerwca 1919 roku w korpusie oficerów sanitarnych, grupa lekarzy. W 1934 roku, jako oficer pospolitego ruszenia, pozostawał w ewidencji Powiatowej Komendy Uzupełnień Warszawa-Miasto III z przydziałem mobilizacyjnym do Kadry Zapasowej 1 Szpitala Okręgowego w Warszawie.
W roku akademickim 1926/27 został dziekanem Wydziału Lekarskiego UW. Niedługo po tym został przyjęty w poczet członków Towarzystwa Naukowego Warszawskiego, a w 1930 roku do Polskiej Akademii Umiejętności (jako członek korespondent, a od 1934 roku był członkiem rzeczywistym). W 1937 roku był polskim delegatem jako członek ekspert w Międzynarodowej Komisji ds. Narkotyków przy Lidze Narodów.
W 1936 roku został rektorem Akademii Stomatologicznej, a w 1939 roku wybrano go na rektora Uniwersytetu Warszawskiego. Jego kadencja miała się zacząć 1 października 1939 roku. 
We wrześniu 1939 w pomieszczeniach Wydziału Lekarskiego UW działał szpital polowy. Po kapitulacji stolicy Modrakowski jesienią 1939 roku kilkakrotnie w prywatnych mieszkaniach organizował zebrania władz uczelni. Wspólnie z innymi rektorami warszawskich uczelni zwrócił się do władz okupacyjnych o zezwolenie na przeprowadzenie egzaminów końcowych dla tych studentów, którym do skończenia studiów brakowało tylko tego ostatniego egzaminu. Niemcy zgodzili się, choć tylko na niektórych wydziałach i z wykluczeniem Żydów. Wydano 529 dyplomów magisterskich.
Ostateczne zarządzenie w tej sprawie Niemcy wydali 14 września 1940 roku: nakazano zamknięcie wszystkich wyższych uczelni i zakazano używania tytułu rektora.
Modrakowskiemu, jako profesorowi z dyplomami z Wrocławia, Monachium i Berlina, proponowano współpracę, ale odmówił. Brał udział w konspiracyjnym nauczaniu. Był wykładowcą Prywatnej Szkoły Zawodowej dla Pomocniczego Personelu Sanitarnego doc. Jana Zaorskiego, która była konspiracyjną formą tajnego Wydziału Lekarskiego Uniwersytetu Warszawskiego.
W dwudziestoleciu międzywojennym należał do Stowarzyszenia Mieszkaniowego Spółdzielczego Profesorów Uniwersytetu Warszawskiego. Mieszkał w profesorskim domu Spółdzielni przy ul. Sewerynów 6 w Warszawie. Dom ten spalił się w 1939 roku. Powstanie warszawskie zastało go w Warszawie. Był aresztowany i przymusowo zatrudniony w niemieckim szpitalu. Po powstaniu został wywieziony do obozu do Wrocławia, gdzie po chorobie i operacji zmarł. Pochowany na cmentarzu Powązkowskim w Warszawie (kwatera 32 wprost-3-25).
Życie prywatne.
Był trzykrotnie żonaty:

</doc>
<doc id="2728982" url="https://pl.wikipedia.org/wiki?curid=2728982" title="Pop Life">
Pop Life



</doc>
<doc id="2728985" url="https://pl.wikipedia.org/wiki?curid=2728985" title="Caryospora duszynskii">
Caryospora duszynskii

Caryospora duszynskii – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. duszynskii" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u węża zbożowego "(Pantherophis guttatus)", węża smugowego "(Elaphe obsoleta)", "Pantherophis emoryi", "Lampropeltis calligaster calligaster", "Lampropeltis holbrooki", "Lampropeltis triangulum syspila", "Masticophis flagellum flagellum" należących do rodziny połozowatych (Colubridae).
Występuje na terenie Ameryki Północnej.
Sporulowana oocysta.
Jest kształtu sferoidalnego lub jajowatego, posiada 2 ściany o łącznej grubości 1,5 μm. Ściany są w kolorze żółto-pomarańczowym. Oocysta posiada następujące rozmiary: długość 23 – 28,5 μm, szerokość 22 – 28 μm. Brak mikropyli oraz wieczka biegunowego. Występuje 1 lub 2 ciałka biegunowe.
Sporulowana sporocysta i sporozoity.
Sporocysty kształtu owoidalnego o długości 17 – 21,5 μm, szerokości 13,5 – 16,5 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2728987" url="https://pl.wikipedia.org/wiki?curid=2728987" title="Odwiedziny Elżbiety">
Odwiedziny Elżbiety

Odwiedziny Elżbiety – fresk autorstwa Giotto di Bondone namalowany ok. 1305 roku dla kaplicy Scrovegnich w Padwie.
Jeden z 40 fresków namalowanych przez Giotta w kaplicy Scrovegnich należący do cyklu scen przedstawiających życie Joachima i Anny, Marii oraz Chrystusa.
Przedstawiony motyw został opisany jedynie w Ewangelii Łukasza. Maria udała się do Elżbiety: 
Spotkanie obu kobiet, artysta przedstawił przed budynkiem z portykiem, z dwiema kolumnami, z marmurowymi zdobieniami na portyku i z fryzem z girlandami. Elżbieta pochyla się ku przybyłej Marii. Wydaje się, iż składa hołd nienarodzonemu jeszcze Jezusowi. Za Marią stoją dwie, elegancko ubrane, kobiety; jedna z nich trzyma na ramieniu białe szmatki, będące aluzja do nienarodzonego dziecka. Podobny motyw Giotto przedstawił we fresku "Narodziny Maryi". Za Elżbietą, również stoi kobieta. Błękitny barwnik na jej szacie w dużej części uległ zniszczeniu. Jej dłonie spoczywają na kolanach co jest typowym gestem kobiety ciężarnej. Gesty obu niewiast mają nawiązywać do błogosławionego stanu Marii i Elżbiety.

</doc>
<doc id="2728988" url="https://pl.wikipedia.org/wiki?curid=2728988" title="Spp.">
Spp.



</doc>
<doc id="2728989" url="https://pl.wikipedia.org/wiki?curid=2728989" title="Jerzy Sagan">
Jerzy Sagan

Jerzy Sagan (ur. 13 września 1928 w Krakowie, zm. 14 kwietnia 1998 w Krakowie) – polski aktor teatralny i filmowy.
Życiorys.
Studia w krakowskiej PWST ukończył w 1953 r. W latach 1953-1959 pracował w Teatrze Młodego Widza w Krakowie, od 1959 do 1991 w Teatrze I. Juliusza Słowackiego w Krakowie z przerwą na sezon 1963-64 w Teatr Ludowy w Nowej Hucie. W latach 1968-1997 wystąpił w dziesięciu spektaklach teatru telewizji.

</doc>
<doc id="2728990" url="https://pl.wikipedia.org/wiki?curid=2728990" title="Sergio Apraham Markarián">
Sergio Apraham Markarián



</doc>
<doc id="2728991" url="https://pl.wikipedia.org/wiki?curid=2728991" title="Vasek Pospisil">
Vasek Pospisil

Vasek Pospisil, cz. Vašek Pospíšil (ur. 23 czerwca 1990 w Vernon) – kanadyjski tenisista czeskiego pochodzenia, zwycięzca wielkoszlemowego Wimbledonu 2014 w grze podwójnej, reprezentant w Pucharze Davisa, olimpijczyk z Londynu (2012) i Rio de Janeiro (2016).
Kariera tenisowa.
Karierę tenisową Pospisil rozpoczął w 2007 roku.
W grze pojedynczej jest finalistą trzech imprez o randze ATP Tour.
W grze podwójnej zwyciężył podczas Wimbledonu w 2014 roku. Razem Jackiem Sockiem pokonali w meczu o mistrzostwo braci Boba i Mike’a Bryanów 7:6(5), 6:7(3), 6:4, 3:6, 7:5. W sumie Pospisil jest mistrzem 7 turniejów deblowych z 15 osiągniętych finałów.
Od 2008 roku Pospisil reprezentuje Kanadę w Pucharze Davisa. W 2011 roku, podczas baraży o awans do grupy światowej znacząco przyczynił się do pokonania Izraela. Kanadyjczycy triumfowali 3:2, a Pospisil pokonał w singlu w pięciu setach Dudiego Selę, potem w trzech setach Amira Weintrauba, a także w deblu wspólnie z Danielem Nestorem parę Jonatan Erlich–Andy Ram.
W 2012 roku zagrał na igrzyskach olimpijskich w Londynie. Z zawodów singlowych odpadł w 1. rundzie, natomiast z turnieju deblowego został wyeliminowany w 2. rundzie. Podczas rozgrywek gry podwójnej tworzył parę z Danielem Nestorem. Podczas igrzysk olimpijskich w Rio de Janeiro w 2016 zajął 4. miejsce w turnieju deblowym, ponownie startując z Danielem Nestorem.
W rankingu gry pojedynczej Pospisil najwyżej był na 25. miejscu (27 stycznia 2014), a w klasyfikacji gry podwójnej na 5. pozycji (6 kwietnia 2015).

</doc>
<doc id="2728993" url="https://pl.wikipedia.org/wiki?curid=2728993" title="Miazmaty">
Miazmaty

Miazmaty (z gr. miasma – splamienie, brud) – przestarzałe określenie oznaczające niezdrowe powietrze, zaduch. W dawnej medycynie były to wyziewy chorobotwórcze pochodzące z rozkładu organizmów zwierzęcych lub roślinnych czy też z zanieczyszczenia powietrza. Obecnie słowo funkcjonuje głównie w znaczeniu przenośnym jako szkodliwe, rozkładowe, demoralizujące wpływy bądź czynniki.
W kulturze obecne jest też pojęcie "(trujące) miazmaty wschodu". Jest to dawne określenie chorób zakaźnych przywleczonych do Europy z Azji, takich jak dżuma czy cholera.

</doc>
<doc id="2728994" url="https://pl.wikipedia.org/wiki?curid=2728994" title="Jesús Goyzueta">
Jesús Goyzueta

Jesús Goyzueta (9 lutego 1947) – piłkarz peruwiański grający podczas kariery na pozycji bramkarza. 
Kariera klubowa.
Jesús Goyzueta podczas kariery piłkarskiej występował w klubie Universitario Lima. 
Kariera reprezentacyjna.
W 1970 Goyzueta uczestniczył w Mistrzostwach Świata. Na turnieju w Meksyku był rezerwowym i nie wystąpił w żadnym meczu. W reprezentacji Peru zadebiutował 11 sierpnia 1971 w wygranym 1-0 meczu w Copa del Pacifico z Chile. Drugi i zarazem ostatni raz w reprezentacji wystąpił 15 sierpnia 1971 w przegranym 0-2 towarzyskim meczu z Paragwajem

</doc>
<doc id="2728996" url="https://pl.wikipedia.org/wiki?curid=2728996" title="Disk Utility">
Disk Utility



</doc>
<doc id="2728998" url="https://pl.wikipedia.org/wiki?curid=2728998" title="Arístides Masi">
Arístides Masi

Arístides Nicolás Masi González (ur. 14 stycznia 1977 w Asunción) – paragwajski piłkarz występujący na pozycji napastnika.
Kariera klubowa.
Masi jest wychowankiem drużyny Sportivo Luqueño z siedzibą w mieście Luque, w której spędził większość swojej piłkarskiej kariery. W paragwajskiej Primera División zadebiutował jako dwudziestolatek w sezonie 1997, natomiast już kilka miesięcy później udał się na półroczne wypożyczenie do Sol de América. W rozgrywkach 2000 reprezentował za to barwy Sportivo San Lorenzo. Jedyny sukces podczas swojego pobytu w Luqueño odniósł podczas sezonu 2001, kiedy to jako podstawowy piłkarz drużyny miał duży wkład w zdobycie tytułu wicemistrza Paragwaju.
Latem 2001 Masi przeniósł się do portugalskiego SC Salgueiros, w którym występował przez następny rok. W sezonie 2001/2002 nie zdołał się jednak ani razu wpisać na listę strzelców w rozgrywkach ligowych, a jego zespół zajął miejsce w strefie spadkowej i został relegowany z Primeira Liga. Jesienią 2002 grał jeszcze w swoim macierzystym Sportivo Luqueño, za to wiosną 2003 był zawodnikiem Club Olimpia ze stołecznego miasta Asunción. Później przez dwa lata reprezentował barwy Cerro Porteño, z którym w 2004 roku zdobył mistrzostwo Paragwaju, jednak pełnił rolę głębokiego rezerwowego. Zaraz po tym sukcesie powrócił na rok do Luqueño, natomiast karierę piłkarską zakończył w wieku 29 lat w chilijskim Audax Italiano, z którym w rozgrywkach Clausura 2006 osiągnął tytuł wicemistrzowski.
Kariera reprezentacyjna.
W seniorskiej reprezentacji Paragwaju Masi zadebiutował w 2001 roku za kadencji urugwajskiego selekcjonera Sergio Markariána. W tym samym roku został powołany na Copa América, gdzie rozegrał jedno spotkanie, a jego kadra nie zdołała wyjść z grupy. Ogółem swój bilans reprezentacyjny zamknął na siedmiu występach bez zdobytej bramki.

</doc>
<doc id="2729001" url="https://pl.wikipedia.org/wiki?curid=2729001" title="Sclerosomatidae">
Sclerosomatidae

Sclerosomatidae – duża rodzina pajęczaków z rzędu kosarzy i podrzędu Eupnoi zawierająca około 1 300 opisanych gatunków z około 150 rodzajów.
Nazwa.
Ich nazwa pochodzi od greckich słów "skleros", czyli "twarde" i "soma", czyli ciało.
Występowanie w Polsce.
W Polsce do 2000 roku wykazano 9 gatunków:
Sclerosomatinae:
Leiobuninae:
Gyinae:
Systematyka.
Rodzina liczy około 1300 gatunków należących do 4 opisanych podrodzin:

</doc>
<doc id="2729003" url="https://pl.wikipedia.org/wiki?curid=2729003" title="ToCA Touring Car Championship">
ToCA Touring Car Championship



</doc>
<doc id="2729005" url="https://pl.wikipedia.org/wiki?curid=2729005" title="ToCA 2 Touring Cars">
ToCA 2 Touring Cars



</doc>
<doc id="2729007" url="https://pl.wikipedia.org/wiki?curid=2729007" title="ToCA Race Driver (gra komputerowa)">
ToCA Race Driver (gra komputerowa)



</doc>
<doc id="2729009" url="https://pl.wikipedia.org/wiki?curid=2729009" title="ToCA Race Driver 2">
ToCA Race Driver 2



</doc>
<doc id="2729011" url="https://pl.wikipedia.org/wiki?curid=2729011" title="S&amp;M">
S&amp;M



</doc>
<doc id="2729013" url="https://pl.wikipedia.org/wiki?curid=2729013" title="ToCA Race Driver 3">
ToCA Race Driver 3



</doc>
<doc id="2729015" url="https://pl.wikipedia.org/wiki?curid=2729015" title="Narzędzie dyskowe">
Narzędzie dyskowe

Narzędzie Dyskowe – aplikacja narzędziowa dla dysków wbudowana w systemy z serii OS X.
Umożliwia partycjonowanie oraz formatowanie dysku twardego. Tworzy także obrazy dysków w formatach DMG, CDR, Sparse i ISO oraz konwertuje między formatami. Oprócz tego, umożliwia przywracanie dysków lub partycji z wcześniej utworzonych obrazów lub istniejących dysków, montowanie oraz wysuwanie płyt i partycji. Sprawdza także spójność dysków i zapewnia podstawowe funkcje odzyskiwania. Korzysta także z S.M.A.R.T. w celu zdiagnozowania stanu dysków.
Na stacjach roboczych Mac Pro umożliwia tworzenie macierzy RAID.
Obsługiwane formaty.
Narzędzie dyskowe obsługuje następujące systemy plików:

</doc>
<doc id="2729016" url="https://pl.wikipedia.org/wiki?curid=2729016" title="Agnes Petersen">
Agnes Petersen

Agnes Petersen (właśc. Agnes Petersen-Mozżuchinowa, ur. 21 kwietnia 1906 w Danii, zm. 1 września 1973) – duńska aktorka filmu niemego.
Życiorys.
Zaczynała karierę w 1924 roku w Danii, od 1926 grała w Niemczech i Francji. Grała w niemych filmach produkcji duńskiej, niemieckiej i francuskiej.
W Berlinie, pod koniec lat dwudziestych, poślubiła znanego rosyjskiego aktora Iwana Mozżuchina (Mosjukin, Mozzhukhin) i odtąd posługiwała się nazwiskiem Petersen-Mozżuchinowa. W 1930 roku zagrała w polskim filmie Michała Waszyńskiego "Kult ciała". W tym samym roku zagrała jeszcze w szwedzkim filmie "Den Farliga leken".
Jej dalsze losy są nieznane. 

</doc>
<doc id="2729017" url="https://pl.wikipedia.org/wiki?curid=2729017" title="Połoz kaspijski">
Połoz kaspijski

Połoz kaspijski ("Dolichophis caspius", syn. "Coluber caspius") − duży wąż z rodziny połozowatych, występujący pospolicie na Bałkanach i w niektórych regionach Europy Wschodniej.
Wygląd.
Bardzo duży, smukły wąż, o lśniących, gładkich łuskach i dużych oczach z okrągłą źrenicą. Głowa mała, wyróżnia się od reszty ciała. Dorasta do 170 - 250 cm (wyjątkowo nawet 300 cm). Ubarwienie dosyć zmienne - od jasnego, oliwkowego lub żółtawego, po ciemny brąz lub czerń, zawsze jednak z jaśniejszym środkiem łusek; wąż wydaje się być lekko prążkowany. Brzuch może być ubarwiony żółtawo, czerwonawo lub nawet ciemnobrązowo. U młodych występują na grzbiecie i bokach ciemne plamy lub pasy, które zanikają z wiekiem.
Występowanie.
Połoz kaspijski zamieszkuje spory obszar, od Uralu na wschodzie, po Węgry i pogranicze słoweńsko - chorwackie na zachodzie. W Europie zamieszkuje północno - wschodnią Grecję, Albanię, Serbię, Macedonię Północną, Bułgarię, południową część Rumunii, wybrzeże Morza Czarnego od Bosforu aż po Deltę Dunaju, a także południowe Węgry i północno - wschodnią Chorwację. 
Zasiedla stanowiska suche i obficie nasłonecznione, zarówno na nizinach jak i w górach. Jego ulubione siedliska to stepy, kamieniste zbocza, luźne zadrzewienia i zagajniki.
Tryb życia.
Wąż ten prowadzi dzienny tryb życia, wygrzewając się w słońcu głównie w godzinach rannych oraz polując na różne kręgowce - głównie gryzonie, niewielkie ptaki i jaszczurki.
Rozmnażanie.
Połoz kaspijski jest jajorodny - po kopulacji, w maju lub czerwcu, samica składa od 5 do 15 (rzadko) jaj – najczęściej w dołku pod kamieniem lub gałęzią.
Uwagi.
Wąż szybki i ruchliwy, schwytany najczęściej broni się zaciekle sycząc i gryząc; jest niejadowity, ale ze względu na swoje rozmiary może boleśnie zranić. W niewoli oswaja się jednak dość szybko i jest dość łatwy w hodowli - wymaga jednak dużego terrarium, ciepłego i suchego.
Linki zewnętrzne.
1. https://web.archive.org/web/20110527054249/http://www.reptilia.dk/Krybdyr_vi_har_holdt/Slanger/Coluber_jugularis/coluberjugularis.htm
2. http://www.youtube.com/watch?v=vf3QkKYD4V4&amp;feature=related

</doc>
<doc id="2729018" url="https://pl.wikipedia.org/wiki?curid=2729018" title="Luis Rubiños">
Luis Rubiños

Luis Rubiños Cerna (ur. 31 grudnia 1940 w Trujillo) – piłkarz peruwiański grający podczas kariery na pozycji bramkarza.
Kariera klubowa.
Luis Rubiños karierę piłkarską rozpoczął w 1961 roku w klubie Club Sporting Cristal, z którym występował (z przerwą w 1963 na grę w Defensorze Lima) do 1973. Ze Sportingiem Cristal czterokrotnie zdobył mistrzostwo Peru w 1961, 1968, 1970 i 1972.
W 1974 został zawodnikiem Universitario Lima, z którym zdobył mistrzostwo Peru. W latach 1975-1976 był zawodnikiem Carlos A. Manucci Trujillo, z którego w 1977 powrócił do Unversitario, w którym wkrótce zakończył karierę.
Kariera reprezentacyjna.
W reprezentacji Peru Rubiños zadebiutował 17 marca 1963 w wygranym 2-1 meczu w Copa América z Ekwadorem. Obok tego meczu wystąpił jeszcze w meczu z Boliwią.
W 1970 uczestniczył w Mistrzostwach Świata. Na turnieju w Meksyku Peru odpadło w ćwierćfinale, a Rubiños wystąpił we wszystkich czterech meczach z Bułgarią, Marokiem, RFN oraz Brazylią.
Ostatni raz w reprezentacji wystąpił 25 czerwca 1972 w przegranym 1-2 meczu w ramach Copa Independiencia z Jugosławią.
Od 1963 do 1972 Rubiños rozegrał w reprezentacji Peru 38 spotkań.

</doc>
<doc id="2729020" url="https://pl.wikipedia.org/wiki?curid=2729020" title="Stacks">
Stacks



</doc>
<doc id="2729022" url="https://pl.wikipedia.org/wiki?curid=2729022" title="Stos (macOS)">
Stos (macOS)

Stosy () – sposób prezentacji zawartości folderu w Dock systemu macOS. Uwzględniają, w zależności od rozdzielczości ekranu, od kilku, do kilkunastu ostatnio utworzonych plików w folderze.
Na nowo zainstalowanym systemie macOS, jako stos widoczny jest folder "Dokumenty" oraz "Pobrane rzeczy".
Tworzenie stosu.
Aby utworzyć stos, należy przeciągnąć katalog na prawą część systemowego Dock (po separatorze), między ikonami aplikacji a koszem.

</doc>
<doc id="2729028" url="https://pl.wikipedia.org/wiki?curid=2729028" title="Palau na Letnich Igrzyskach Olimpijskich 2012">
Palau na Letnich Igrzyskach Olimpijskich 2012

Palau na Letnich Igrzyskach Olimpijskich 2012, które odbyły się w Londynie, reprezentowało 5 zawodników.
Był to czwarty start reprezentacji Palau na letnich igrzyskach olimpijskich.

</doc>
<doc id="2729030" url="https://pl.wikipedia.org/wiki?curid=2729030" title="Dangel (herb szlachecki)">
Dangel (herb szlachecki)

Dangel (Globus) – polski herb szlachecki z nobilitacji.
Opis herbu.
Opis zgodnie z klasycznymi regułami blazonowania:
"W polu zielonym globus srebrny pionowymi liniami jakby południkami poprzecinany; u góry i u dołu rozety w kształcie liści w połowie widoczne. Nad hełmem w koronie trzy pióra strusie. Labry: zielone, podbite srebrem."
Najwcześniejsze wzmianki.
Nadany Dangelowi, fabrykantowi warszawskiemu, z rodziny włoskiej. Potwierdzony 17 czerwca 1798 przez Fryderyka Wilhelma III Pruskiego.
Herbowni.
Jedna rodzina herbownych (herb własny):
Dangel.

</doc>
<doc id="2729032" url="https://pl.wikipedia.org/wiki?curid=2729032" title="Worldbeat">
Worldbeat

Worldbeat – gatunek muzyczny łączący w sobie elementy tradycyjnej muzyki europejskiej (pop, rock, electronica) z gatunkami muzyki etnicznej (zazwyczaj spoza Europy). Szczególną popularnością cieszą się wpływy z Afryki, Irlandii, Ameryki Łacińskiej i Bliskiego Wschodu. Gatunek narodził się w Wielkiej Brytanii i Stanach Zjednoczonych w połowie lat 80., gdy artyści tacy, jak Paul Simon i Peter Gabriel zaczęli się interesować muzyką etniczną. W ostatnich latach po worldbeat sięgają artyści z kręgu indie rocka, np. Yeasayer czy Gang Gang Dance.
Przedstawiciele gatunku.
Na podstawie źródeł
Popularni przedstawiciele.
David Byrne, M.I.A., Peter Gabriel, Sting, Paul Simon, Gotye
Lokalni przedstawiciele.
The Very Best, Clannad, Afro Celt Sound System, Värttinä, Deep Forest, Zap Mama, Karunesh, Oumou Sangaré
Przedstawiciele indie/worldbeat.
Gang Gang Dance, Dead Can Dance, Yeasayer, Vampire Weekend, Kirsty MacColl

</doc>
<doc id="2729034" url="https://pl.wikipedia.org/wiki?curid=2729034" title="Yesterday Once More">
Yesterday Once More

„Yesterday Once More” – utwór wydany 16 maja 1973 roku przez amerykański duet popowy The Carpenters. Autorami tekstu są Richard Carpenter i John Bettis.
Dionne Warwick wykonała ten utwór na żywo w Las Vegas w noc przed śmiercią Karen Carpenter.

</doc>
<doc id="2729036" url="https://pl.wikipedia.org/wiki?curid=2729036" title="Dywizjon Artylerii Lekkiej KOP „Czortków”">
Dywizjon Artylerii Lekkiej KOP „Czortków”

Dywizjon Artylerii Lekkiej KOP „Czortków” (dal KOP „Czortków”) – pododdział artylerii lekkiej Korpusu Ochrony Pogranicza.
Historia.
Dywizjon Artylerii Lekkiej KOP „Czortków” został sformowany na podstawie rozkazu L.dz. 3591/tjn./Og.Org./37 dowódcy KOP z 26 sierpnia 1937 roku, w garnizonie Czortków. Pododdział w składzie trzech baterii po dwa działony został podporządkowany dowódcy Brygady KOP „Podole”, a pod względem wyszkolenia dowódcy 6 Grupy Artylerii we Lwowie.
25 sierpnia 1938 roku Minister Spraw Wojskowych, gen. dyw. Tadeusz Kasprzycki nadał koszarom dywizjonu nazwę „Koszary imienia pułkownika Barthla de Weydenthal-Boruckiego”.
Na podstawie rozkazu L.dz. 3602/tjn./Og.Org./38 dowódcy KOP z 31 sierpnia 1938 roku dokonano zmian w organizacji jednostek artylerii KOP. Między innymi nowy etat otrzymał dal KOP „Czortków”. Nowa organizacja pokojowa dyonu przewidywała 14 oficerów, 53 podoficerów, 217 szeregowców i 178 koni oraz dwanaście 75 mm armat wz. 1897.
Z dniem 15 maja 1939 roku dywizjon stał się oddziałem gospodarczym. Stanowisko kwatermistrza dywizjonu przemianowane zostało na stanowisko zastępcy dowódcy dywizjonu do spraw gospodarczych, płatnika na stanowisko oficera gospodarczego, zastępcy oficera materiałowego dla spraw uzbrojenia na zbrojmistrza, zastępcy oficera materiałowego dla spraw żywnościowych na oficera żywnościowego.
Dywizjon był jednostką mobilizującą. Zgodnie z planem mobilizacyjnym „W” dywizjon formował, w mobilizacji alarmowej, w grupie jednostek oznaczonych kolorem zielonym, I dywizjon 40 Pułku Artylerii Lekkiej.
Obsada personalna.
Obsada personalna I/40 pal we wrześniu 1939

</doc>
<doc id="2729037" url="https://pl.wikipedia.org/wiki?curid=2729037" title="Caryospora gracilis">
Caryospora gracilis

Caryospora gracilis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. gracilis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Tantilla gracilis" należącego do rodziny połozowatych (Colubridae).

</doc>
<doc id="2729041" url="https://pl.wikipedia.org/wiki?curid=2729041" title="Okręty podwodne typu Plunger">
Okręty podwodne typu Plunger



</doc>
<doc id="2729042" url="https://pl.wikipedia.org/wiki?curid=2729042" title="Papua-Nowa Gwinea na Letnich Igrzyskach Olimpijskich 2012">
Papua-Nowa Gwinea na Letnich Igrzyskach Olimpijskich 2012

Papuę-Nową Gwineę na Letnich Igrzyskach Olimpijskich 2012, które odbyły się w Londynie, reprezentowało 8 zawodników.
Był to dziewiąty start reprezentacji Papui-Nowej Gwinei na letnich igrzyskach olimpijskich.

</doc>
<doc id="2729046" url="https://pl.wikipedia.org/wiki?curid=2729046" title="Okręty podwodne typu A-1">
Okręty podwodne typu A-1



</doc>
<doc id="2729047" url="https://pl.wikipedia.org/wiki?curid=2729047" title="Caryospora hermae">
Caryospora hermae

Caryospora hermae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. hermae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Psammophis sibilans" należącego do rodziny połozowatych (Colubridae).
Sporulowana oocysta.
Jest kształtu jajowatego, posiada 2 bezbarwne ściany. Oocysta posiada następujące rozmiary: długość 21 – 24 μm, szerokość 20 – 22 μm. Brak mikropyli, wieczka biegunowego oraz ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 16 – 17 μm, szerokości 12 – 13 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2729049" url="https://pl.wikipedia.org/wiki?curid=2729049" title="Dębnik (herb szlachecki)">
Dębnik (herb szlachecki)

Dębnik – polski herb szlachecki z nobilitacji, nadany w Królestwie Kongresowym.
Opis herbu.
Opis zgodnie z klasycznymi regułami blazonowania: "W polu błękitnym trzy złote gałązki dębowe: dwie i jedna, o dwóch listkach i jednej żołędzi, ułożone gałązkami do góry, ukośnie w lewo. Nad hełmem w koronie między dwiema złotymi kopiami, rycerz w zbroi, prawą ręką węża trzymającego, lewą oparty o biodro, z gwiazdą sześciopromienną złotą nad szyszakiem."
Najwcześniejsze wzmianki.
Nadany Karolowi Ejchlerowi, właścicielowi apteki w Międzyrzecu dnia 25 marca 1845 roku przez Mikołaja I Romanowa.
Herbowni.
Jedna rodzina herbownych (herb własny): Ejchler.

</doc>
<doc id="2729051" url="https://pl.wikipedia.org/wiki?curid=2729051" title="Tonga na Letnich Igrzyskach Olimpijskich 2012">
Tonga na Letnich Igrzyskach Olimpijskich 2012

Tonga na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to ósmy start reprezentacji Tonga na letnich igrzyskach olimpijskich.

</doc>
<doc id="2729053" url="https://pl.wikipedia.org/wiki?curid=2729053" title="Dirty Projectors">
Dirty Projectors

Dirty Projectors – pochodząca z Brooklynu grupa muzyczna, w skład której wchodzą: de facto lider David Longstreth (wokal, gitara), Amber Coffman (gitara, wokal), Haley Dekle (wokal), Nat Baldwin (bas), Olga Bell (wokal, keyboard) oraz Michael Johnson (perkusja). Ich twórczość jest najczęściej klasyfikowana jako indie albo eksperymentalny rock. Zespół wydał jak dotąd siedem albumów studyjnych, z czego ostatni, Swing Lo Magellan, ukazał się 10 lipca 2012 roku.

</doc>
<doc id="2729054" url="https://pl.wikipedia.org/wiki?curid=2729054" title="Wyspy Salomona na Letnich Igrzyskach Olimpijskich 2012">
Wyspy Salomona na Letnich Igrzyskach Olimpijskich 2012

Wyspy Salomona na Letnich Igrzyskach Olimpijskich 2012, które odbyły się w Londynie, reprezentowało 4 zawodników. Chorążym ekipy była sztangistka Jenlyn Wini.
Był to ósmy start reprezentacji Wysp Salomona na letnich igrzyskach olimpijskich.

</doc>
<doc id="2729057" url="https://pl.wikipedia.org/wiki?curid=2729057" title="Ahmad ibn Abd al-Aziz Al Su’ud">
Ahmad ibn Abd al-Aziz Al Su’ud

Ahmad ibn Abd al-Aziz Al Su’ud (ur. 1942) – saudyjski książę.
Urodził się w Rijadzie. Jest jednym z synów króla Abd al-Aziza ibn Su’uda oraz jego ósmej małżonki, Hasy as-Sudajri. Kształcił się w Szkole Książęcej w Rijadzie oraz instytucie al-Andżal, następnie zaś studiował na University of Southern California i University of Redlands (w 1999 otrzymał doktorat honorowy tej drugiej uczelni). Od 1971 roku pełnił funkcję zastępcy gubernatora Mekki. W 1975 roku objął stanowisko wiceministra spraw wewnętrznych. Zajmował je do 2012 roku. Po śmierci szefa MSW, księcia Najifa, stanął na czele resortu spraw wewnętrznych. Z funkcji zrezygnował 5 listopada 2012.

</doc>
<doc id="2729058" url="https://pl.wikipedia.org/wiki?curid=2729058" title="Dąb II">
Dąb II

Dąb II – polski herb szlachecki, odmiana herbu Dąb.
Opis herbu.
Opis zgodnie z klasycznymi regułami blazonowania:
"W polu czerwonym dąb złoty o pięciu korzeniach, z dwoma liśćmi i trzema żołędziami. Nad hełmem w koronie taki sam dąb, lecz bez korzeni."
Najwcześniejsze wzmianki.
Herb wzmiankowany po raz pierwszy przez Niesieckiego ("Korona polska") jako wariant herbu Dąb z czerwonym polem. Jako Dąb II opisany przez Ostrowskiego.
Herbowni.
Dwa rody herbownych:
Zborowski, Żołądź (Żołłądź).

</doc>
<doc id="2729059" url="https://pl.wikipedia.org/wiki?curid=2729059" title="Dangel">
Dangel



</doc>
<doc id="2729060" url="https://pl.wikipedia.org/wiki?curid=2729060" title="Józef Karol Skrodzki">
Józef Karol Skrodzki

Józef Karol Skrodzki (krypt. J.K.S., S.) (ur. 19 marca 1787 w Bohonikach, zm. 15 maja 1832 w Warszawie) – polski fizyk, zoolog, profesor i rektor Królewskiego Uniwersytetu Warszawskiego, członek Komisji Najwyższej Egzaminacyjnej w Królestwie w 1829 roku, członek czynny Towarzystwa Królewskiego Przyjaciół Nauk w Warszawie w 1829 roku. 
Życiorys.
Ukończył gimnazjum pijarów w Wilnie. Nie złożył ślubów zakonnych, wystąpił z zakonu. Był absolwentem Szkoły Głównej Wileńskiej. Studiował nauki matematyczno-fizyczne na Uniwersytecie Wileńskim, m.in. chemię u Jędrzeja Śniadeckiego.
Od 1807 roku pracował jako nauczyciel fizyki w szkołach na Litwie. W 1811 roku przeniósł się do Warszawy, gdzie rozpoczął pracę jako nauczyciel fizyki, chemii i historii w Liceum Warszawskim. W 1814 roku wyjechał na studia na Uniwersytet w Berlinie, następnie podróżował po Europie (Anglia, Holandia, Niemcy), gdzie zwiedzał gabinety fizyczne i laboratoria, robił też wyprawy geologiczne. W 1815 roku studiował przez kilka miesięcy w Paryżu, wrócił do Warszawy w 1816 roku, gdzie kontynuował pracę jako nauczyciel w Liceum Warszawskim.
Włączył się w organizację Uniwersytetu Warszawskiego i w 1818 roku – po formalnym otwarciu uczelni – objął katedrę fizyki jako profesor stały radny oraz kierownik gabinetu fizycznego. Gabinet ten stał się jedną z najlepiej wyposażonych placówek Uniwersytetu, dzięki sprowadzonym z Paryża instrumentom (wyposażenie to zostało w całości wywiezione do Petersburga po zamknięciu Uniwersytetu w 1831 roku).
Skrodzki co kilka lat reformował system nauczania fizyki, przyczynił się również do ogólnej reformy Uniwersytetu. Wykładał również na innych uczelniach: w Szkole Szczególnej Leśnictwa, w Szkole Wojskowej Aplikacyjnej.
W 1824 roku uzyskał stopień doktora, bez przedłożenia dysertacji, co było stosowane w przypadku „zasłużonych dla nauki mężów”. W 1825 roku wszedł w skład kierowanej przez Stanisława Staszica Rady Politechnicznej, która opracowywała organizację i program przyszłej politechniki.
W latach 1823–1829 pełnił funkcję dziekana Wydziału Filozoficznego. Podczas powstania listopadowego, 10 stycznia 1831 roku został wybrany rektorem Uniwersytetu. Władze rosyjskie, po zajęciu Warszawy, nie uznały tego wyboru. 19 listopada 1831 roku Uniwersytet został zamknięty na 26 lat.
Życie prywatne.
Był synem Jana Jakuba Skrodzkiego, kapitana artylerii wojsk koronnych. Ożenił się z Ludwiką Cichowską (1800–1839), z którą miał 2 dzieci: Karolinę zamężną Dobiecką i Eugeniusza Kajetana (1821–1896), literata.
Bratem Ludwiki Skrodzkiej był Adolf Cichowski.
Teściem córki Skrodzkiego Karoliny był Wincenty Dobiecki, generał brygady powstania listopadowego, generalny inspektor poczt.
Józef Skrodzki został pochowany na cmentarzu Powązkowskim w Warszawie (kwatera 20 rząd 6 miejsce 11).

</doc>
<doc id="2729063" url="https://pl.wikipedia.org/wiki?curid=2729063" title="Kościół św. Izydora w Topólczy">
Kościół św. Izydora w Topólczy

Kościół św. Izydora w Topólczy – katolicki kościół w Topólczy, dawna cerkiew prawosławna. 
Historia.
Cerkiew w Topólczy została wzniesiona w 1913 z fundacji Kławdija Paschałowa, słowianofilskiego publicysty i ziemianina. Autorem projektu świątyni był Aleksandr Puring. Według tego samego planu wzniesiono także cerkwie w Oszczowie, Sławatyczach, Kryłowie i Krupem. Świątynia służyła 448 parafianom, w 1915 została opuszczona, gdy miejscowa ludność prawosławna udała się na bieżeństwo.
W 1919 została zrewindykowana na rzecz Kościoła katolickiego. Została wówczas przebudowana: z bryły budynku usunięto kopuły i zmieniono konstrukcję dachu. Rekoncyliacja świątyni odbyła się na prośbę miejscowej społeczności katolickiej, która po bieżeństwie znalazła się w zdecydowanej większości - z Rosji wróciło tylko 90 osób wyznania prawosławnego. Powtórne poświęcenie obiektu miało miejsce 19 kwietnia 1919. Miejscowi wyznawcy prawosławia nie sprzeciwiali się tej decyzji, a niektórzy z nich zadeklarowali nawet chęć konwersji na katolicyzm.
Architektura.
Budowla jest trójdzielna, z kwadratową nawą i poligonalną absydą. Nad prostokątnym przedsionkiem wznosi się dzwonnica kryta dachem namiotowym wykończonym niewielką cebulastą kopułą. 
We wnętrzu kościoła znajduje się ołtarz główny z ikoną Matki Bożej oraz ołtarze boczne św. Izydora oraz Najświętszego Serca Pana Jezusa. Obraz patrona kościoła został namalowany w 1927, obydwa ołtarze w 1969 przebudowano. W 1960 do obiektu wstawiono chrzcielnicę. Drewniane nastawy ołtarzy wykonano, przekształcając pierwotne, cerkiewne wyposażenie świątyni. W 2002 Janusz Szpyt namalował w budynku polichromie - na suficie prezbiterium ofiarowanie Matki Bożej, w nawie głównej - czterech ewangelistów. Nad nastawami ołtarzy bocznych widoczne są postacie Stefana Wyszyńskiego i Jana Pawła II, zaś w oknach - witraże z postaciami Matki Boskiej Siewnej i Jezusa Miłosiernego. W 2002 w kościele odnaleziono zabytkowe ikony Narodzenia Matki Bożej, Chrztu Pańskiego oraz wizerunki świętych patronów fundatorów cerkwi w Topólczy. W 2004 obok kościoła zbudowana została dzwonnica.

</doc>
<doc id="2729064" url="https://pl.wikipedia.org/wiki?curid=2729064" title="Kamienica Żyrowiecka">
Kamienica Żyrowiecka

Kamienica Żyrowiecka (, ) – wieś na Białorusi w rejonie brzeskim obwodu brzeskiego, w sielsowiecie Muchawiec.
Miejscowość położona ok. 16 km na południowy wschód od centrum Brześcia, w pobliżu wsi przepływa rzeczka Kamionka.
Historia.
Pierwsza pisemna wzmianka o miejscowości pochodzi z 1510 r.
Wieś szlachecka położona była w końcu XVIII wieku w powiecie brzeskolitewskim województwa brzeskolitewskiego. 
W końcu XIX w. Kamienica Żyrowicka była siedzibą gminy w powiecie brzeskim guberni grodzieńskiej, liczącej 44 miejscowości. W Kamienicy Żyrowieckiej mieszkało wówczas 171 osób w 16 domach. Znajdowała się tu cerkiew prawosławna, szkoła oraz dobra Krasny Dwór należące do Tokarskich.
W okresie międzywojennym wieś była centrum gminy Kamienica Żyrowiecka w powiecie brzeskim województwa poleskiego. Według spisu powszechnego z 1921 r. była to wieś licząca 17 domów. Mieszkało tu 231 osób: 105 mężczyzn, 126 kobiet. Wszyscy mieszkańcy byli prawosławni i wszyscy deklarowali narodowość białoruską.
Współczesność.
Obecnie we wsi znajdują się sklep, dacze, ferma, stadnina, klub jeździecki, a przy cerkwi Opieki Matki Bożej ("Pokrowska", Свято-Покровская церковь – przebudowana w 1990 r.) działa parafia prawosławna dekanatu brzeskiego rejonowego eparchii brzeskiej i kobryńskiej Egzarchatu Białoruskiego Patriarchatu Moskiewskiego.

</doc>
<doc id="2729065" url="https://pl.wikipedia.org/wiki?curid=2729065" title="Samoa na Letnich Igrzyskach Olimpijskich 2012">
Samoa na Letnich Igrzyskach Olimpijskich 2012

Samoa na Letnich Igrzyskach Olimpijskich 2012, które odbyły się w Londynie, reprezentowało 8 zawodników.
Był to ósmy start reprezentacji Samoa na letnich igrzyskach olimpijskich.

</doc>
<doc id="2729067" url="https://pl.wikipedia.org/wiki?curid=2729067" title="Zuzana Navarová">
Zuzana Navarová

Zuzana Navarová de Tejada (ur. 18 czerwca 1959 w Hradcu Králové, zm. 7 grudnia 2004 w Pradze) – czeska piosenkarka, autorka tekstów, kompozytorka i perkusistka. Była jedną z najważniejszych osób czeskiej sceny folkowej inspirowanej muzyką latynoamerykańską.
Życiorys.
Studiowała język czeski i hiszpański na wydziale sztuki Uniwersytetu Karola w Pradze. Część studiów spędziła w Hawanie na Kubie. Po studiach pracowała jako nauczycielka
Od 1980 roku śpiewała z grupą Nerez, pierwszy solowy album miała w 1992, W 1994 nagrała album z grupą Tres, w następnych latach grała z grupą Koa.
Tworzyła też przedstawienia teatralne, była producentką (Věra Bílá, Rom – Pop, Kale) wypromowała śpiewaczkę Radůzę.
Na początku 2000 r. zachorowała na raka, ale próbowała ukryć swój stan zdrowia przed opinią publiczną i nie informując oficjalnie – przeszła leczenie. Zmarła w wieku 45 lat na raka w 2004 roku.
Występowała z zespołem Koa do ostatnich dni; jej ostatni koncert z zespołem w Pradze miał miejsce 14 listopada 2004.
Podczas pobytu na Kubie, Navarová wyszła za Luísa de Tejada, którego nazwisko później dołączyła do swojego. Później jednak nie miała z nim żadnych kontaktów. Iván Gutiérrez twierdził, że ślub był jedynie potrzebny Tejadzie do emigrowania z Kuby.
Dyskografia.
Inne.
W 2001 r. Navarová uczestniczyła w albumie "Andělové z nebe" Radůza; Marie Rottrová włączyła dwie piosenki Navarovej z jej albumu "Podívej" (2001).

</doc>
<doc id="2729072" url="https://pl.wikipedia.org/wiki?curid=2729072" title="Okręty podwodne typu AA-1">
Okręty podwodne typu AA-1



</doc>
<doc id="2729075" url="https://pl.wikipedia.org/wiki?curid=2729075" title="Pałac Pawłowice">
Pałac Pawłowice

Pałac Pawłowice – pałac położony we wsi Pawłowice, wybudowany przez Wilhelma von Pannwitza w 1863 roku.
Historia.
Pierwsza wzmianka źródłowa na temat wioski pochodzi z 1362 roku. W 1499 roku książę opolski Jan II Dobry sprzedał Pawłowice, Gorzów Śląski i sześć pobliskich miejscowości Hansowi von Frankenberg z Proślic, który był dostojnikiem królewskim natomiast pałac był jedną z jego inwestycji majątkowych. W rękach rodziny Frankenbergów majątek w Pawłowicach pozostał ponad 200 lat. W 1717 roku synowie Adama von Frankenberga, starosty powiatu oleskiego, sprzedali Gorzów Śląski wraz z Pawłowicami, Adamowi Ozorkowskiemu. Miejscowości te należały do rodziny Ozorkowskich do drugiej połowy XVIII wieku. W 1783 roku właścicielem Pawłowic, Boroszowa i Gwoździan był Gottlob Fryderyk Ferdynand von Paczensky (1778-1839), syn Chrystiana Ferdynanda ze Starego Olesna. Paczenscy posiadłość w Pawłowicach sprzedali w 1846 roku panu Freud. Następnie majątek należał do pana Schola, który w 1863 roku odsprzedał Pawłowice Wilhelmowi von Pannwitz. Nowy właściciel w 1864 roku przystąpił do budowy rezydencji. Kilka lat później zadłużenie zmusiło go do sprzedaży dóbr w Pawłowicach. Pod koniec XIX wieku majątek wraz z pałacem znalazł się w posiadaniu rodziny Meyer. Po powstaniach śląskich rodzina ta postanowiła opuścić miejscowość i w 1928 roku sprzedała dobra Oberschlesische Landsgeselschaft Gemeinnutziges Siedlungsunlernehmen der Provinz Oberschlesien Oppeln - Górnośląskiemu Towarzystwu Ziemskiemu zajmującemu się parcelacją majątków i akcją osiedleńczą. Ostatecznie parcelację dóbr rycerskich w Pawłowicach przeprowadzono w latach 1930-1932. Rezydencję zbudowaną przez von Pannwitza zamieszkiwali w tym czasie osadnicy, którzy prawdopodobnie powiększyli budynek. Później w pałacu urządzono przedszkole, a w latach 60. XX wieku szkołę, funkcjonującą do 2002 roku. Przez następne kilka lat pałac stał pusty i istniało ryzyko, że dołączy do licznego grona zrujnowanych pałaców i dworów. Obecnie właścicielami pałacu w Pawłowicach są państwo Godyla, którzy zakupili zabytek i z pomocą środków unijnych wyremontowali go z przeznaczeniem na hotel, restaurację i SPA.
Architektura pałacu.
Eklektyczny pałac o cechach neorenesansowych i barokowych został zbudowany w 1864 roku, budynek w XX wieku wielokrotnie przebudowywany, w ostatnim czasie przeszedł generalny remont, zakończony w 2010 roku.
Pałac jest murowany z cegły, potynkowany, wzniesiony na planie zbliżonym do litery „L”, podpiwniczony, dwukondygnacjowy, z zagospodarowanym poddaszem, nakryty dachem wielospadowym z nowszymi lukarnami i świetlikami dachowymi. Dominantą budynku jest ośmioboczna wieża umieszczona w narożu. Na parterze wieży znajduje się wejście do pałacu, ponad nim jest nadwieszony balkon. Bryłę budynku poza wspomnianą wieżą urozmaicają dwa ryzality, zwieńczone trójkątnymi przyczółkami oraz wykusz i taras w elewacji tylnej. Elewacje ozdabiają prostokątne obramowania otworów okiennych i wydatny gzyms wieńczący. W odnowionych wnętrzach pałacu znajduje się hotel i restauracja. W pobliżu dawnej rezydencji wzniesiono nowsze budynki – jeden będący restauracją z dużą salą doskonale nadającą się do organizacji imprez oraz drugi będący w całości domkiem, apartamentem przyjaznym osobom niepełnosprawnym. W piwnicach pałacu rozmieszczono wiele pomieszczeń SPA – grotę solną, jacuzzi, sauny, niewielką siłownię oraz basen. Ponadto kilka pomieszczeń zagospodarowano, tworząc w nich winiarnię i pizzerię. Całość założenia otacza niewielki park krajobrazowy. W pobliżu znajdują się zabudowania gospodarcze dawnego folwarku.

</doc>
<doc id="2729078" url="https://pl.wikipedia.org/wiki?curid=2729078" title="AirPort Express">
AirPort Express

AirPort Express – uproszczona i kompaktowa wersja routera Apple AirPort Extreme. Obecny model zezwala na połączenie się do 50 użytkowników, zawiera technologię AirPlay (zwaną AirTunes w czasie gdy technologia ta dotyczyła wyłącznie transferu dźwięku), umożliwiającą strumieniowanie w tym przypadku dźwięku z odtwarzacza iTunes do zestawu głośnikowego. Pierwsza wersja produktu (M9470LL/A, model A1084) została wprowadzona przez Apple on 7 czerwca 2004 roku, i zawiera złącze Mini-TOSLINK, port USB dla drukarki, bądź ładowania iPoda (wyłącznie model Shuffle), oraz dwa porty Ethernet. Jeden z nich to złącze WAN, a drugie LAN.
Układem obsługującym sieć 802.11g w AirPort Express jest chip firmy Broadcom o modelu BCM4712KFB, taktowany 200 MHz zegarem o architekturze MIPS. Dźwięk jest obsługiwany przez przetwornik cyfrowo-analogowy firmy Texas Instruments, model Burr-Brown PCM2705 16-bit.
Nowsza wersja urządzenia (MB321LL/A, model A1264) wspiera szybszą specyfikację 802.11 Draft-N zarówno w paśmie 2,4 GHz jak i 5 GHz. Została wprowadzona przez Apple w marcu 2008 roku. urządzenie wspiera tryb mieszany 802.11a/n (5 GHz), który umożliwia przyłączenie do sieci o standardzie 802.11b/g bez zakłóceń urządzeń działających w tym trybie, przy czym zachowuje pełną prędkość standardu Draft-N.
Airport Express działa jako punkt dostępu bezprzewodowego Access Point, gdy jest połączony do sieci zewnętrznej za pomocą kabla LAN. Może być też użyty jako mostek Ethernet-sieć bezprzewodowa. Umożliwia także rozszerzenie zasięgu istniejącej sieci bezprzewodowej, tryb pracy jako serwer wydruku albo serwer audio.
Do skonfigurowania urządzenia można użyć aplikacji Narzędzie AirPort dostępnej w systemach macOS oraz iOS.

</doc>
<doc id="2729081" url="https://pl.wikipedia.org/wiki?curid=2729081" title="Kościół Świętego Błażeja w Dubrowniku">
Kościół Świętego Błażeja w Dubrowniku

Kościół Świętego Błażeja (chorw. "Crkva sv. Vlaha") – barokowy kościół na Placu Luža w Dubrowniku.
Barokowy kościół św. Błażeja, pod wezwaniem patrona miasta Dubrownika, został zbudowany na miejscu starszej romańskiej świątyni z XIV wieku. Wielokrotnie przebudowywany w wyniku zniszczeń: trzęsienia ziemi (1667 r.), pożaru w (1706 r.), trzęsienia ziemi (1979 r.). Uszkodzony w wyniku działań wojennych w czasie wojny domowej (1991–1992). Najpoważniejszym zniszczeniom uległy dach i północna fasada barokowej świątyni.
Historia kościoła w Dubrowniku sięga 26 lutego 1348 roku, kiedy to podjęło decyzję o budowie kościoła św. Błażeja na Platea Communis, w miejscu, gdzie współcześnie znajduje się świątynia – naprzeciw ratusza miejskiego. Budowa nowego kościoła pod wezwaniem patrona miasta wyrażała polityczne apsiracje Dubrowniczan i uzyskanie niepodległości od Republiki Weneckiej. Kamien węgielny pod budowę świątyni położył arcybiskup Dubrownika Ilija Saraka.
Aktualny kształt i wyposażenie świątynia uzyskała w wyniku odbudowy po pożarze (1706 r.). Odbudowa świątyni (1706–1715) przebiegała według planów weneckiego budowniczego Marina Gropelliego. Kościół posiada bogato zdobioną fasadę z portalem z szerokimi kolumnami. Centralna przestrzeń kościoła sklepiona jest kopułą. W głównym ołtarzu, wykonanym z marmuru, znajduje się rzeźba św. Błażeja. Figura świętego pochodzi z XV wieku. Święty Błażej wyobrażony jako siedząca postać w biskupich szatach w trzyma w rękach makietę miasta sprzed trzęsienia ziemi w 1667 roku. Rzeźba przetrwała wszystkie zniszczenia. Głównym świętem świątyni jest odpust parafialny obchodzony 3 lutego, w dniu liturgicznego wspomninaia św. Błażeja.

</doc>
<doc id="2729084" url="https://pl.wikipedia.org/wiki?curid=2729084" title="Riwiera Budwańska">
Riwiera Budwańska

Riwiera Budwańska – 35-kilometrowy odcinek wybrzeża Adriatyku, w Czarnogórze koło Budvy. W przybliżeniu, znajduje się w środku czarnogórskiego wybrzeża i stanowi centrum krajowego przemysłu turystycznego. Riwiera posiada 12,5 kilometra plaży. Obok Budvy, ważnymi ośrodkami turystycznymi są:

</doc>
<doc id="2729085" url="https://pl.wikipedia.org/wiki?curid=2729085" title="Wojciech Drabik">
Wojciech Drabik

Wojciech Drabik (ur. 28 marca 1973) – polski kolarz szosowy, medalista mistrzostw Polski.
Kariera sportowa.
Był kolarzem Legii Warszawa. W jej barwach zdobył brązowe medale mistrzostw Polski w indywidualnym wyścigu szosowym ze startu wspólnego (1994) i szosowym wyścigu drużynowym na 100 km (1995).

</doc>
<doc id="2729086" url="https://pl.wikipedia.org/wiki?curid=2729086" title="Meloria">
Meloria

Meloria – wysepka położona w odległości 7 km od portu Livorno we Włoszech, w Toskanii, znajdująca się na obszarze rafy, na Morzu Liguryjskim. Na wysepce znajduje się wieża Meloria, zbudowana w XVIII wieku. Meloria była miejscem słynnej bitwy między Genuą i Pizą w 1284 roku.
Historia.
Początkowo w miejscu obecnej wieży stała latarnia morska, wzniesiona przez Republikę Pizy około XII wieku. Służyła do wskazywania obecności niebezpiecznych mielizn u wybrzeży portu Pisano. Służyła również jako twierdza. Początkowo została powierzona benedyktynom w Pizie, a następnie starożytnym augustianom kościoła św Jakuba z Acquaviva, w Livorno.
Wieża została zniszczona przez Genueńczyków w 1286 roku, a następnie odbudowana w 1598 roku z rozkazu wielkiego księcia Ferdinando I de 'Medici. Ostatecznie została zniszczona przez morze.
Dzisiejszy budynek pochodzi z 1709 roku i został zbudowany przez Cosimo III. Składa się z czterech filarów połączonych arkadami, na których spoczywa sama wieża. Konstrukcja chroni wieżę przed falami.
Wieża wykorzystywana była do sygnalizowania żeglarzy, a następnie od 15 maja 1867 została zmodernizowana. Obecnie ławice są oznaczone przez dwie latarnie.

</doc>
<doc id="2729087" url="https://pl.wikipedia.org/wiki?curid=2729087" title="To the Sax Paradise...">
To the Sax Paradise...

To the Sax Paradise... Lucky Thompson and his orchestra featuring Guy Lafitte – album muzyczny amerykańskiego saksofonisty Lucky’ego Thompsona złożony z nagrań dokonanych przez niego w Paryżu w 1956. 
Historia.
5 kwietnia zarejestrowano utwory: "Passin' Time", "To A Mornin' Sunrise", "Nothin' But The Soul" i "Why Weep ?" (występujące na płycie jako nr 1, 4–6). Na sesji 20 kwietnia nagrano trzy pozostałe kompozycje (na płycie odpowiednio jako nr 2, 3 i 7). Thompsonowi towarzyszyli muzycy, z którymi nagrywał większość swoich francuskich płyt (np. pianista Martial Solal czy basista Benoit Quersin). W trzech nagraniach brał również udział saksofonista tenorowy Guy Lafitte. 
Wszystkie utwory są kompozycjami Lucky'ego Thompsona. Monofoniczny 10" LP został wydany przez francuską wytwórnię Columbia (FP 1083) w 1956. Pełny tytuł płyty wydrukowany jest na tylnej stronie okładki: "To the Sax Paradise... Lucky Thompson and his orchestra featuring Guy Lafitte".
Nagrania z tego wydawnictwa stanowią część kompilacyjnego albumu Lucky’ego Thompsona "Recorded in Paris 1956 Volume One", wydanego w 1985 przez Swing/DRG (SW 8404) oraz część jego CD "Americans Swinging in Paris – Nothing But the Soul", wydanego w 2002 przez EMI (EMI 7243 539651 2).
Lista utworów.
Strona A
Strona B

</doc>
<doc id="2729088" url="https://pl.wikipedia.org/wiki?curid=2729088" title="Artur Lemcio">
Artur Lemcio

Artur Lemcio (ur. 18 czerwca 1969 w Nowej Rudzie) – polski kolarz szosowy, medalista mistrzostw Polski.
Kariera sportowa.
Karierę sportową rozpoczął w klubie Piast Nowa Ruda. W latach 1990-1992 ścigał się we francuskim U.C.Aulanat-Sayat. Od 1993 startował w barwach Victorii Rybnik. Jego największym sukcesem był brązowy medal mistrzostw Polski w szosowym wyścigu indywidualnym ze startu wspólnego (1993). W 1992 zajął trzecie miejsce w wyścigu Szlakiem Grodów Piastowskich. Zakończył karierę w 1995.

</doc>
<doc id="2729089" url="https://pl.wikipedia.org/wiki?curid=2729089" title="Port Pisano">
Port Pisano

Port Pisano (Porto Pisano) – starożytny port Pizy, czasem określany jako Triturrita. Znajdował się na północ od miasta Livorno (niedaleko twierdzy Livorno) i rozciągał się na szerokim obszarze brzegu.

</doc>
<doc id="2729090" url="https://pl.wikipedia.org/wiki?curid=2729090" title="Jerzy Sikora (kolarz)">
Jerzy Sikora (kolarz)

Jerzy Sikora (ur. 3 lutego 1966) – polski kolarz szosowy, medalista mistrzostw Polski.
Kariera sportowa.
Był zawodnikiem Dolmelu Wrocław. Jego największym sukcesem w karierze sportowej było wicemistrzostwo Polski w indywidualnym wyścigu szosowym ze startu wspólnego w 1991 oraz w drużynowym wyścigu szosowym na 100 km w 1990, a także brązowy medal górskich mistrzostw Polski w 1990.
Po zakończeniu kariery sportowej czynny w wyścigach masters. Mistrz Polski w tej kategorii wiekowej w wyścigu szosowym ze startu wspólnego i jeździe indywidualnej na czas.

</doc>
<doc id="2729092" url="https://pl.wikipedia.org/wiki?curid=2729092" title="BX442">
BX442

BX442 − najstarsza znana (2012) galaktyka spiralna.
Światło z galaktyki potrzebowało około 10,3 miliarda lat, aby dotrzeć do Ziemi i galaktyka odległa jest od Ziemi właśnie o 10,3 miliarda lat świetlnych, co oznacza, że musiała się ona uformować około 3 miliardy lat po Wielkim Wybuchu. W odróżnieniu od wielu bardzo starych galaktyk, które zazwyczaj brały udział przynajmniej w jednym zderzeniu z inną galaktyką, BX442 ma bardzo regularny, klasyczny kształt galaktyki spiralnej.
Podobnie jak w przypadku innych klasycznych galaktyk spiralnych (np. M51, M81, M101), także w jej pobliżu znajduje się znacznie mniejsza galaktyka satelitarna, która być może jest przynajmniej częściowo odpowiedzialna za nadanie kształtu BX442.

</doc>
<doc id="2729093" url="https://pl.wikipedia.org/wiki?curid=2729093" title="Lindenhurst (Nowy Jork)">
Lindenhurst (Nowy Jork)

Lindenhurst – wieś w Hrabstwie Suffolk, w stanie Nowy Jork w Stanach Zjednoczonych.
Liczba ludności wynosi 27 253 mieszkańców (według wyników spisu ludności w 2010 roku).
Historia.
Miejscowość założona przez niemieckich osadnikòw z Breslau w roku 1873.
Stąd też pierwsza nazwa miejscowości: Breslau. Nazwę zmieniono na Lindenhurst w 1891 roku.
Geografia.
Miejscowość położona jest w południowej części wyspy Long Island.
Znane osoby z Lindenhurst.
Wokalistka Pat Benatar dorastała w Lindenhurst i uczęszczała do tamtejszego liceum.
Szkolnictwo.
W Lindenhurst znajduje się 6 szkół podstawowych, 1 gimnazjum, 1 liceum.

</doc>
<doc id="2729095" url="https://pl.wikipedia.org/wiki?curid=2729095" title="Agueda Hernández Amorós de Nuestra Senora de las Virtudes">
Agueda Hernández Amorós de Nuestra Senora de las Virtudes



</doc>
<doc id="2729097" url="https://pl.wikipedia.org/wiki?curid=2729097" title="Dolores de Santa Eulalia Puig Bonany">
Dolores de Santa Eulalia Puig Bonany



</doc>
<doc id="2729098" url="https://pl.wikipedia.org/wiki?curid=2729098" title="Józefa od św. Jana Ruano García">
Józefa od św. Jana Ruano García



</doc>
<doc id="2729099" url="https://pl.wikipedia.org/wiki?curid=2729099" title="Serwer gry">
Serwer gry

Serwer gry (ang. "game server") – program, zwykle uruchomiony na serwerze internetowym, umożliwiający graczom wspólną rozgrywkę w grach wieloosobowych. Serwer gry jest rodzajem serwera pośredniczącego, który odbiera informacje (np. o postępie gry) od wszystkich graczy i przesyła je do każdego z osobna.
Tryby funkcjonowania serwerów gier.
Rozróżniane są dwa tryby funkcjonowania serwerów gier:
Serwer nasłuchujący.
Serwer działający w tym samym procesie co klient gry, uruchamiany zwykle w warunkach domowych, niezapewniający odpowiedniej wydajności sieciowej do zapewnienia gry na dobrym poziomie dla wielu graczy jednocześnie. Wiąże się z koniecznością pozostawienia uruchomionego komputera PC administratora na czas gry. Ponadto uruchomienie serwera nasłuchującego przez administratora powoduje, że zyskuje on przewagę nad innymi graczami, ponieważ nie dotyczy go opóźnienie sieciowe, które odczuwają gracze połączeni do serwera z zewnątrz. Serwery gier w tym trybie uruchamiane są najczęściej do rozgrywek prowadzonych w sieci lokalnej.
Serwer dedykowany.
Serwer uruchamiany jako niezależny proces, do którego gracze łączą się z poziomu klientów gry. W tej formie serwer gry jest uruchomiony na serwerach internetowych, przystosowanych do obsługi wielu graczy, przy zastosowaniu odpowiedniej przepustowości łączy internetowych i zasobów sprzętowych. Pozwala minimalizować opóźnienia sieciowe i wykorzystywać serwery do gry w ligach oraz turniejach sieciowych. Serwery dedykowane są również najczęściej stosowane w domenie publicznej i utrzymywane przez niezależnych administratorów, którzy ponoszą koszta ich utrzymania, nie musząc uruchamiać klienta gry na swoim komputerze do zapewnienia gry.
Specyficzne formy serwerów gier.
Serwerem gry jest również serwis Kurnik.pl, który funkcjonuje w oparciu o stronę internetową.
Sprzedaż serwerów gier.
Wraz z rozwojem sportu elektronicznego na rynku IT zaczęły pojawiać się firmy specjalizujące się w świadczeniu usług w postaci serwerów gier. Prekursorem hostingu serwerów gier w Polsce był serwis PifPaf.pl, który powstał w marcu 2003 roku (zakończył swoją działalność w październiku 2011 roku). Obecnie z firmami oferującymi serwery gier współpracują nie tylko gracze, ale także dystrybutorzy i producenci gier. Mimo degradacji „rynku” w Polsce w wyniku „wojny cenowej” w dalszym ciągu utrzymuje się wiele serwisów oferujących serwery do gier takich jak "Counter-Strike 1.6", "CS: Source", "Enemy Territory", serii "Call of Duty", "Quake III Arena", a także "Minecraft". Często są to firmy o szerszym profilu działalności, oferujące również serwery WWW oraz usługi serwerów wirtualnych i dedykowanych.

</doc>
<doc id="2729100" url="https://pl.wikipedia.org/wiki?curid=2729100" title="Obiektyw panoramiczny Suttona">
Obiektyw panoramiczny Suttona

Obiektyw panoramiczny Suttona – XIX-wieczny obiektyw fotograficzny zaprojektowany przez Thomasa Suttona o unikatowej konstrukcji, uważany za pierwszy prawdziwy obiektyw szerokokątny. Współcześnie jest jednym z najrzadziej spotykanych obiektywów.
Historia.
Obiektyw został zaprojektowany przez Thomasa Suttona w 1859 i opatentowany 28 września tego roku, określany jest mianem pierwszego prawdziwego obiektywu szerokokątnego.
Cały obiektyw miał kształt kuli i składał się z dwóch mocno zakrzywionych soczewek spojonych ze sobą wodoszczelnym mechanizmem, z przestrzenią pomiędzy nimi wypełnioną cieczą. Tak skonstruowany symetryczny obiektyw był wolny od komy i astygmatyzmu ale charakteryzował się dość wysokim winietowaniem. Kąt widzenia obiektywu wynosił około 120°, jego apertura wynosiła około . Obiektyw z racji swojej budowy miał bardzo silną krzywiznę pola i przynajmniej teoretycznie płyta fotograficzna, na którą był rzutowany obraz, powinna być sferyczna z promieniem zakrzywienia równym długości ogniskowej obiektywu, ale w praktyce używano kompromisowego rozwiązania używając cylindrycznych płyt pokrytych papierem z emulsją fotograficzną, które po zrobieniu zdjęcia były rozpłaszczane.
Do użycia tego obiektywu Sutton zaprojektował także odpowiedni aparat fotograficzny używający zakrzywionych płyt fotograficznych o rozmiarach 6×15 cali (15×38 cm), który kosztował 26 funtów. Zarówno obiektywy, jak i aparaty były produkowane przez londyńskiego optyka Fredericka Coxa; ocenia się, że z powodu trudności produkcji i wysokiej ceny nie sprzedano wówczas więcej niż około sześciu aparatów tego typu.
W 1861 Sutton sprzedał patent na produkcję obiektywów Thomasowi Rossowi, który już w maju tego roku wyprodukował ulepszone obiektywy i aparaty tego typu. Produkowane przez Rossa obiektywy miały większą jasność wynoszącą około .
Współcześnie przetrwało bardzo niewiele obiektywów tego typu i stanowią cenne przedmioty kolekcjonerskie.

</doc>
<doc id="2729102" url="https://pl.wikipedia.org/wiki?curid=2729102" title="Włodzimierz Puzio">
Włodzimierz Puzio

Włodzimierz Puzio (ur. 1 czerwca 1920 w Czeladzi, zm. 27 lipca 1993 w Warszawie) – polski lekkoatleta, płotkarz i sprinter, później trener lekkoatletyczny, a także tancerz i pianista.
Był czołowym lekkoatletą w Polsce pierwszych lat po II wojnie światowej. Specjalizował się w biegu na 400 metrów przez płotki, ale z powodzeniem startował również w biegu na 400 metrów.
Na pierwszych powojennych mistrzostwach Polski w 1945 zwyciężył w biegu na 200 metrów. Mistrz Polski w biegu na 400 metrów w 1946, w biegu na 400 metrów przez płotki w 1946, 1947, 1948, 1949 i 1950, a także w sztafecie 4 × 400 metrów w 1946, 1947 i 1950. Wicemistrz w sztafecie 4 × 100 metrów w 1946 i w biegu na 400 metrów przez płotki w 1952 oraz brązowy medalista w biegu na 400 metrów i sztafecie 4 × 100 metrów w 1947 oraz w biegu na 200 metrów przez płotki w 1953.
W latach 1949-1952 wystąpił w 5 meczach reprezentacji Polski (6 startów), bez zwycięstw indywidualnych.
Rekordy życiowe:
Był zawodnikiem Cracovii i Gwardii Kraków. Po zakończeniu kariery zawodniczej był trenerem lekkoatletycznym. Jego podopiecznymi był m.in. Andrzej Zieliński. W 1966 wyjechał wraz z grupą polskich trenerów do Meksyku, by przygotowywać tamtejszych zawodników do letnich igrzysk olimpijskich w 1968.
Oprócz działalności sportowej był również tancerzem Opery Poznańskiej, a także pianistą, wykonawcą dzieł Chopina.

</doc>
<doc id="2729104" url="https://pl.wikipedia.org/wiki?curid=2729104" title="Santa Juana (Chile)">
Santa Juana (Chile)

Santa Juana – miasto w Chile, w regionie Biobío (tzw. VIII region). Powierzchnię miasta liczącą 731 km² zamieszkuje 13 147 ludzi (2002). Miasto założone zostało 8 marca 1626 roku.

</doc>
<doc id="2729105" url="https://pl.wikipedia.org/wiki?curid=2729105" title="Chiguayante">
Chiguayante

Chiguayante – miasto i gmina w Chile, w regionie Biobío, w prowincji Concepción. Należy do obszaru metropolitalnego Gran Concepción. Powierzchnię gminy liczącą 71,5 km² w 2017 roku zamieszkiwało 85 938 osób, z czego 85 863 osoby przypadały na samo miasto.
Gminę Chiguayante utworzono 28 czerwca 1996 roku.

</doc>
<doc id="2729107" url="https://pl.wikipedia.org/wiki?curid=2729107" title="Lota (Chile)">
Lota (Chile)

Lota – miasto i gmina w Chile, w regionie Biobío, w prowincji Concepción.
Liczba ludności miasta: 43 427 (2017), powierzchnia: 9,67 km².
Liczba ludności gminy: 43 535 (2017), powierzchnia: 136 km².
Miasto Lota zostało założone w 1662 roku.

</doc>
<doc id="2729112" url="https://pl.wikipedia.org/wiki?curid=2729112" title="Hualpén">
Hualpén

Hualpén – miasto w Chile, w regionie Biobío, w prowincji Concepción.
Liczba ludności: 88 046 (2004), powierzchnia: 53,5 km². Miasto założone zostało w 2004 roku.

</doc>
<doc id="2729113" url="https://pl.wikipedia.org/wiki?curid=2729113" title="Hualqui">
Hualqui

Hualqui – miasto w Chile, w regionie Biobío, w prowincji Concepción.
Ludność: 20 660 mieszkańców (2002). Powierzchnia: 531 km². Miasto założone zostało w 1757 roku.

</doc>
<doc id="2729114" url="https://pl.wikipedia.org/wiki?curid=2729114" title="Pod Lasem (Ełk)">
Pod Lasem (Ełk)

Osiedle Pod Lasem – osiedle mieszkaniowe we wschodniej części Ełku. Osiedle od strony zachodniej graniczy z ulicą Przemysłową, będącą częścią obwodnicy Ełku, od strony południowej i wschodniej otoczone jest lasem (Bór Ełcki). Jest obok osiedla Wczasowego jednym z dwóch najmniejszych osiedli miasta. Przeważającą formę architektoniczną stanowi zabudowa jednorodzinna. Nazwa osiedla pochodzi od miejsca jego lokalizacji.
W lipcu 2012 ukończono modernizację osiedla: budowa jezdni, chodników, sieć kanalizacji deszczowej, instalacja latarni.

</doc>
<doc id="2729116" url="https://pl.wikipedia.org/wiki?curid=2729116" title="Penco">
Penco

Penco – miasto w Chile, w regionie Biobío, w prowincji Concepción.
Ludność: 46016 mieszkańców (2002). Powierzchnia: 108 km². Miasto założone zostało w 1842 roku.

</doc>
<doc id="2729117" url="https://pl.wikipedia.org/wiki?curid=2729117" title="Osiedle Wczasowe">
Osiedle Wczasowe

Osiedle Wczasowe – osiedle mieszkaniowe położone w południowej części Ełku nad jeziorem Selmęt Mały. Przeważającą formę architektoniczną stanowi zabudowa jednorodzinna. Jest obok osiedla Pod Lasem jednym z dwóch najmniejszych osiedli Ełku. Przez mieszkańców Ełku jest często traktowane jako integralna część Szyby.

</doc>
<doc id="2729121" url="https://pl.wikipedia.org/wiki?curid=2729121" title="Mistrzostwa Europy w Pływaniu 2012 – 200 m stylem zmiennym mężczyzn">
Mistrzostwa Europy w Pływaniu 2012 – 200 m stylem zmiennym mężczyzn

Wyścig na 200 metrów stylem zmiennym mężczyzn podczas Mistrzostw Europy w Pływaniu 2012 rozegrany został w dniach 22 – 23 maja. Wzięło w nim udział 39 sportowców z 24 krajów.
Wyniki.
Eliminacje.
Wyścigi eliminacyjne odbyły się 22 maja o godzinie 10:14. Do półfinałów kwalifikowano zawodników z szesnastoma najlepszymi wynikami, maksymalnie dwóch z jednego kraju. Po rozegraniu rundy eliminacyjnej z rywalizacji wycofało się dwóch Austriaków: Dinko Jukić oraz Jakub Maly, pomimo że uzyskali wyniki pozwalające na start w kolejnej rundzie. Na tym etapie rozgrywek Słowak Pavol Jelenak ustanowił rekord kraju wynikiem 2:05.59.
Półfinały.
Półfinały rozegrano 22 maja o godzinie 17:41. Do finału kwalifikowano zawodników z ośmioma najlepszymi wynikami. Na tym etapie rozgrywek Szwed Simon Sjödin ustanowił rekord kraju wynikiem 1:57.80.
Finał.
Finał odbył się 23 maja o godzinie 18:17. Na tym etapie rozgrywek Węgier László Cseh ustanowił nowy rekord mistrzostw wynikiem 1:56.66.

</doc>
<doc id="2729123" url="https://pl.wikipedia.org/wiki?curid=2729123" title="Wielbłądzi Garb">
Wielbłądzi Garb



</doc>
<doc id="2729128" url="https://pl.wikipedia.org/wiki?curid=2729128" title="Akademickie mistrzostwa świata teamów w brydżu sportowym">
Akademickie mistrzostwa świata teamów w brydżu sportowym

Akademickie mistrzostwa świata teamów w brydżu sportowym (World University Team Championship) – mistrzostwa świata zespołów uniwersyteckich w brydżu sportowym. W zawodach uczestniczą narodowe zespoły Akademickie i są organizowane pod patronatem FISU (Fédération Internationale du Sport Universitaire) zgodnie z regulaminami WBF Zawody są rozgrywane (aktualnie) co 2 lata - w latach parzystych.
Problem pierwszych zawodów.
Do tytułu zawodów, które były pierwszymi akademickimi mistrzostwami świata pretendują dwie imprezy:
W dokumentacji FISU nie ma wzmianek o mistrzostwach w Maastricht. Z kolei WBF nie uwzględnia zawodów w Brugii w dokumentacji wszystkich zawodników, którzy brali tam udział.
Niniejsza dokumentacja zawiera informacje o obu "pierwszych" światowych mistrzostwach akademickich - U1M (Maastricht) i U1P (Brugia).
Podsumowanie medalowe.
Poniższa tabela pokazuje zdobycze medalowe poszczególnych krajów.
"Po najechaniu kursorem nad liczbę medali wyświetli się wykaz zawodów (następna tabela), na których te medale zostały zdobyte."
Miejsca medalowe i drużyn polskich.
Poniższa tabela pokazuje pozycje drużyn, które zdobyły medale na poszczególnych zawodach. Pokazano także wszystkie pozycje polskich drużyn.

</doc>
<doc id="2729129" url="https://pl.wikipedia.org/wiki?curid=2729129" title="Caryospora heterodermus">
Caryospora heterodermus

Caryospora heterodermus – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. heterodermus" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów. Obecność tego pasożyta stwierdzono u "Philothamnus heterodermus" należącego do rodziny połozowatych (Colubridae).

</doc>
<doc id="2729133" url="https://pl.wikipedia.org/wiki?curid=2729133" title="Caryospora japonicum">
Caryospora japonicum

Caryospora japonicum – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. japonicum" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Natrix tigrina" należącego do rodziny połozowatych (Colubridae).
Sporulowana oocysta.
Jest kształtu sferoidalnego o średnicy 14,6 – 21,9 μm, posiada 2 warstwową ścianę w kolorze brązowym. Brak mikropyli, wieczka biegunowego oraz ciałka biegunowego.
Sporulowana sporocysta i sporozoity.
Występuje ciałko Stieda oraz substieda body (SBB). Brak parastieda body (PSB).

</doc>
<doc id="2729134" url="https://pl.wikipedia.org/wiki?curid=2729134" title="Pakistan na Letnich Igrzyskach Olimpijskich 1992">
Pakistan na Letnich Igrzyskach Olimpijskich 1992

Pakistan na Letnich Igrzyskach Olimpijskich 1992 reprezentowało 27 zawodników (sami mężczyźni). Był to 11 start reprezentacji Pakistanu na letnich igrzyskach olimpijskich.
Skład kadry.
Boks.
Mężczyźni
Hokej na trawie.
Mężczyźni
Lekkoatletyka.
Mężczyźni
Zapasy.
Mężczyźni

</doc>
<doc id="2729137" url="https://pl.wikipedia.org/wiki?curid=2729137" title="Ivanacara adoketa">
Ivanacara adoketa

Ivanacara adoketa – gatunek słodkowodnej ryby z rodziny pielęgnicowatych. Jedyny przedstawiciel rodzaju "Ivanacara". Bywa hodowany w akwariach domowych.
Jest endemicznym gatunkiem występującym tylko na terenie Brazylii. Zasiedla płytkie, leśne wody w dorzeczu rzeki Amazonka i Rio Negro.
Przebywa w kwaśnej wodzie, gdzie pH wody osiąga wartość poniżej 6.0, a temperatura wody osiąga 24-28 °C. Dorasta do 4 cm długości.

</doc>
<doc id="2729138" url="https://pl.wikipedia.org/wiki?curid=2729138" title="Nannacara adoketa">
Nannacara adoketa



</doc>
<doc id="2729140" url="https://pl.wikipedia.org/wiki?curid=2729140" title="Caryospora jararacae">
Caryospora jararacae

Caryospora jararacae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. jararacae" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u żararaki "(Bothrops jararaca)" i żararaki lancetowatej "(Bothrops atrox)" należących do rodziny żmijowatych (Viperidae).
Występuje na terenie Brazylii w Ameryce Południowej.
Sporulowana oocysta.
Jest kształtu sferoidalnego lub lekko jajowatego, posiada bezbarwną ścianę o grubości 0,7 μm. Oocysta posiada następujące rozmiary: długość 12,5 – 14,4 μm, szerokość 12,5 – 14,4 μm. Brak mikropyli oraz wieczka biegunowego. Występuje pojedyncze ciałko biegunowe o wymiarach 1,2 × 1,0 μm, które zwykle przylega do wewnętrznej strony otoczki oocysty.
Sporulowana sporocysta i sporozoity.
Sporocysty kształtu owoidalnego o długości 8,7 – 11,2 μm, szerokości 7,5 – 8,7 μm. Występuje ciałko Stieda oraz substieda body (SBB). Brak parastieda body (PSB). Występuje ciałko resztkowe sporocysty w postaci około 20 ziarnistości umieszczonych pomiędzy sporozoitami.

</doc>
<doc id="2729142" url="https://pl.wikipedia.org/wiki?curid=2729142" title="Północnica">
Północnica

Północnica, czasem także mara, nocnica – żeński demon u Słowian, rodzaj rusałki znany na dawnych kresach Polski. Jest to istota cechująca się złośliwością i psotliwością. Z nazwy można domniemywać, że działa w środku nocy.
Pochodzenie.
Jest demonem narodzonym z duszy grzesznika lub osoby mocno skrzywdzonej za życia. Człowiek mógł stać się także zmorą za życia, na przykład przez wpływ silnych, negatywnych emocji. Według niektórych podań człowiek mógł zmienić się w północnicę, jeśli przy chrzcie lub na łożu śmierci przez przypadek w trakcie modlitwy wypowiedział "zmoraś Mario".
Występowanie w kulturze.
Północnica występuje w serii gier Wiedźmin jako bliźniaczy potwór południcy.

</doc>
<doc id="2729143" url="https://pl.wikipedia.org/wiki?curid=2729143" title="Młode lwy (serial telewizyjny)">
Młode lwy (serial telewizyjny)

Młode lwy (ang. "Young Lions", 2002) – australijski serial kryminalny stworzony przez Michaela Jenkinsa. Wyprodukowany przez Nine Network Australia.
Światowa premiera serialu miała miejsce 17 lipca 2002 roku na antenie Nine Network. Ostatni odcinek serialu został wyemitowany 18 grudnia 2002 roku. W Polsce serial nadawany jest na kanale Filmbox.
Fabuła.
Serial przedstawia losy czwórki młodych i ambitnych detektywów – Eddy’ego, Donny, Guido i Camerona, którzy pracują w South West na jednym z posterunków w Sydney.

</doc>
<doc id="2729144" url="https://pl.wikipedia.org/wiki?curid=2729144" title="Joan Baptiste">
Joan Baptiste

Joan Jeanetta Baptiste (ur. 12 października 1959 na wyspie Saint Vincent) – brytyjska lekkoatletka specjalizująca się w biegach sprinterskich, uczestniczka letnich igrzysk olimpijskich w Los Angeles (1984).

</doc>
<doc id="2729146" url="https://pl.wikipedia.org/wiki?curid=2729146" title="Karl Elsener">
Karl Elsener

Karl Elsener (ur. 13 sierpnia 1934 w Menzingen - zm. 27 lipca 2010) – piłkarz szwajcarski grający na pozycji bramkarza. W swojej karierze rozegrał 34 mecze w reprezentacji Szwajcarii.
Kariera klubowa.
Swoją karierę piłkarską Elsener rozpoczął w klubie FC Winterthur. W sezonie 1953/1954 zadebiutował w jego barwach w drugiej lidze szwajcarskiej. W 1954 roku odszedł do pierwszoligowego Grasshoppers Zurych. W sezonie 1955/1956 wywalczył z Grasshoppers mistrzostwo kraju oraz zdobył Puchar Szwajcarii.
W 1958 roku Elsener został zawodnikiem FC La Chaux-de-Fonds. Grał w nim przez rok, a w sezonie 1959/1960 był zawodnikiem FC Winterthur. W 1960 roku wrócił do Grasshoppers. W latach 1963-1965 grał w FC Grenchen, a w sezonie 1965/1966 - w Lausanne Sports. Ostatnim klubem w karierze Elsenera był FC Luzern, w którym występował w latach 1966-1968.
Kariera reprezentacyjna.
W reprezentacji Szwajcarii Elsener zadebiutował 16 kwietnia 1958 roku w zremisowanym 0:0 towarzyskim meczu z Francją, rozegranym w Paryżu. W 1962 roku został powołany do kadry Szwajcarii na mistrzostwa świata w Chile. Na nich był podstawowym zawodnikiem Szwajcarii i rozegrał trzy mecze: z Chile (1:3), z RFN (1:2) i z Włochami (0:3).
W 1966 roku Elsener był w kadrze Szwajcarii na mistrzostwa świata w Anglii. Na tym turnieju wystąpił dwukrotnie: z RFN (0:5) oraz z Hiszpanią (1:2).
W kadrze narodowej od 1958 do 1966 roku Elsener rozegrał 34 mecze.

</doc>
<doc id="2729148" url="https://pl.wikipedia.org/wiki?curid=2729148" title="Zasady podejmowania działań przy użyciu siły">
Zasady podejmowania działań przy użyciu siły

Zasady podejmowania działań przy użyciu siły (często też zwane krócej zasadami użycia siły; ang. "Rules of Engagement, ROE") – obejmują reguły, przeznaczone dla dowódców i pojedynczych żołnierzy, określające warunki użycia siły – kiedy, gdzie i jaka siła może zostać wykorzystana – bądź do osiągnięcia celu operacji, bądź w ramach samoobrony.
Zasady użycia siły są tworzone przez państwa, a nawet niektóre organizacje międzynarodowe, które prowadzą wielonarodowe misje pokojowe. Są one opracowywane oddzielnie dla każdej operacji (np. stabilizacyjnych, w ramach zapobiegania proliferacji broni masowego rażenia, zwalczania piractwa lub nielegalnego handlu narkotykami, ewakuacji osób) lub na potrzeby stałej działalności pokojowej poza granicami państwa w przypadku sił morskich. Są zatem dostosowane do specyfiki każdej z nich, włączając w to misje pokojowe. Zasady podejmowania działań przy użyciu siły, służąc realizacji celów misji, a więc celów politycznych państwa, muszą uwzględniać taktykę i strategię użytych sił oraz zachować zgodność z prawem międzynarodowym publicznym, w tym na poziomie taktycznym przede wszystkim z międzynarodowym prawem humanitarnym konfliktów zbrojnych, a na morzu również z międzynarodowym prawem morza.

</doc>
<doc id="2729149" url="https://pl.wikipedia.org/wiki?curid=2729149" title="Pan Am (serial telewizyjny)">
Pan Am (serial telewizyjny)

Pan Am (2011-2012) – amerykański serial telewizyjny nadawany przez stację ABC od 25 września 2011 roku. W Polsce był nadawany w telewizji Canal+ od 14 lipca 2012 roku. Twórcą serialu, który koncentruje się na pracy pilotów i stewardes, jest Jack Orman.

</doc>
<doc id="2729151" url="https://pl.wikipedia.org/wiki?curid=2729151" title="Mechy">
Mechy



</doc>
<doc id="2729152" url="https://pl.wikipedia.org/wiki?curid=2729152" title="Suazi na Letnich Igrzyskach Olimpijskich 2012">
Suazi na Letnich Igrzyskach Olimpijskich 2012

Suazi na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to dziewiąty start reprezentacji Suazi na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni

</doc>
<doc id="2729155" url="https://pl.wikipedia.org/wiki?curid=2729155" title="Caryospora kalimantanensis">
Caryospora kalimantanensis

Caryospora kalimantanensis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. kalimantanensis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Boiga dendrophila" należącego do rodziny połozowatych (Colubridae).
Występuje w Azji na terenie Malezji.
Sporulowana oocysta.
Jest kształtu sferoidalnego o średnicy 17 – 20 μm, posiada 2 ściany o łącznej grubości 1,5 μm, osłonka zewnętrzna barwy brązowej. Ma 1 grubości. Brak mikropyli oraz wieczka biegunowego. Występuje ciałko biegunowe o średnicy 2 μm.
Sporulowana sporocysta i sporozoity.
Sporocysty kształtu owoidalnego o długości 13 – 15,5 μm, szerokości 10 – 11 μm. Występuje ciałko Stieda kształtu kopulastego o wysokości 1 – 1,5 μm i szerokości 2 μm. Substieda body (SBB) obecne o wysokości 1 – 1,5 μm i szerokości 2 – 2,5μm. Brak parastieda body (PSB). Występuje ciałko resztkowe sporocysty jako małe ziarnistości różnej wielkości rozmieszczone pomiędzy sporozoitami. Sporozoity w kształcie kiełbasek, jądro widoczne.

</doc>
<doc id="2729156" url="https://pl.wikipedia.org/wiki?curid=2729156" title="Caryospora lampropeltis">
Caryospora lampropeltis

Caryospora lampropeltis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. lampropeltis" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Lampropeltis calligaster" należącego do rodziny połozowatych (Colubridae).
Sporulowana oocysta.
Jest kształtu sferoidalnego o średnicy 20 – 25 μm, posiada 2 żółto-zielone ściany o łącznej grubości 1 μm. Występują mikropyle. Brak wieczka biegunowego. Występuje ciałko biegunowe.
Sporulowana sporocysta i sporozoity.
Sporocysty kształtu owoidalnego o długości 15 – 19 μm, szerokości 11 – 13 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2729157" url="https://pl.wikipedia.org/wiki?curid=2729157" title="Dalibór I (herb szlachecki)">
Dalibór I (herb szlachecki)



</doc>
<doc id="2729159" url="https://pl.wikipedia.org/wiki?curid=2729159" title="Gwinea Bissau na Letnich Igrzyskach Olimpijskich 2012">
Gwinea Bissau na Letnich Igrzyskach Olimpijskich 2012

Gwinea Bissau na Letnich Igrzyskach Olimpijskich 2012, które odbyły się w Londynie, była reprezentowana przez 4 zawodników.
Był to piąty start reprezentacji Gwinei Bissau na letnich igrzyskach olimpijskich.

</doc>
<doc id="2729161" url="https://pl.wikipedia.org/wiki?curid=2729161" title="Caryospora legeri">
Caryospora legeri

Caryospora legeri – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Występuje jako pasożyt węży. "C. legeri" cechuje się tym iż oocysta zawiera 1 sporocystę. Z kolei każda sporocysta zawiera 8 sporozoitów.
Obecność tego pasożyta stwierdzono u "Psammophis sibilans" należącego do rodziny połozowatych (Colubridae).
Występuje na terenie Afryki.
Sporulowana oocysta.
Jest kształtu prawie sferoidalnego o następujących wymiarach: długość 29,8 – 36 μm, szerokość 27 – 32,4 μm. Brak mikropyli, wieczka biegunowego oraz ciałka biegunowego.
Sporulowana sporocysta i sporozoity.
Sporocysty kształtu owoidalnego o długości 16,4 – 19,2 μm, szerokości 11,2 – 13,6 μm. Występuje ciałko Stieda oraz substieda body (SBB). Brak parastieda body (PSB).

</doc>
<doc id="2729163" url="https://pl.wikipedia.org/wiki?curid=2729163" title="Gambia na Letnich Igrzyskach Olimpijskich 2012">
Gambia na Letnich Igrzyskach Olimpijskich 2012

Gambię na Letnich Igrzyskach Olimpijskich 2012, które odbyły się w Londynie, reprezentowało 2 zawodników.
Był to ósmy start reprezentacji Gambii na letnich igrzyskach olimpijskich.
Reprezentanci.
Lekkoatletyka.
Kobiety

</doc>
<doc id="2729170" url="https://pl.wikipedia.org/wiki?curid=2729170" title="Republika Zielonego Przylądka na Letnich Igrzyskach Olimpijskich 2012">
Republika Zielonego Przylądka na Letnich Igrzyskach Olimpijskich 2012

Republikę Zielonego Przylądka na Letnich Igrzyskach Olimpijskich 2012, które odbyły się w Londynie, była reprezentowana przez 3 zawodników.
Był to piąty start reprezentacji Republiki Zielonego Przylądka na letnich igrzyskach olimpijskich.

</doc>
<doc id="2729172" url="https://pl.wikipedia.org/wiki?curid=2729172" title="Beverley Callender">
Beverley Callender

Beverley Lanita "Bev" Callender (z domu Goddard, ur. 28 sierpnia 1956 na wyspie Barbados) – brytyjska lekkoatletka specjalizująca się w biegach sprinterskich, trzykrotna uczestniczka letnich igrzysk olimpijskich (Montreal 1976, Moskwa 1980, Los Angeles 1984), dwukrotna brązowa medalistka olimpijska z Moskwy i Los Angeles w biegu sztafetowym 4 × 100 metrów.

</doc>
<doc id="2729173" url="https://pl.wikipedia.org/wiki?curid=2729173" title="Beverley Goddard">
Beverley Goddard



</doc>
<doc id="2729174" url="https://pl.wikipedia.org/wiki?curid=2729174" title="Mohandas Karamchand Gandhi">
Mohandas Karamchand Gandhi



</doc>
<doc id="2729176" url="https://pl.wikipedia.org/wiki?curid=2729176" title="Mahatma Gandhi">
Mahatma Gandhi

Mahatma Gandhi () lub Mahatma (hindi ), właśc. Mohandas Karamchand Gandhi (hindi , trb. "Mohandas Karamćand Gandhi", trl. "Mohandās Karamcand Gaṁdhī", ; ur. 2 października 1869 w Porbandarze, zm. 30 stycznia 1948 w New Delhi) – indyjski prawnik, filozof, polityk i mąż stanu, jeden z twórców współczesnej państwowości indyjskiej i propagator pacyfizmu jako środka nacisku politycznego.
Do postaci Gandhiego nawiązuje legenda miejska nuklearny Gandhi.
Życiorys.
Wczesny okres.
Mohandas Karamchand Gandhi urodził się w rodzinie hinduskiej, w społeczności tzw. modhów (zajmującej się głównie handlem) w Porbandarze (Gujarat) w 1869. Był synem Karamchanda Gandhiego, który pełnił funkcję diwana Porbandaru i Putlibaiu, oraz jego czwartej żony Putlibaj – hinduski z odłamu wisznuickiego. Został wychowany przez matkę – żarliwą wyznawczynię Wisznu i ulegał wpływom dżinijskiego otoczenia Gujaratu. Gandhi od młodych lat poznawał zasady szanowania każdej żywej istoty, wegetarianizmu, poszczenia w celu samooczyszczenia organizmu oraz wzajemnej tolerancji pomiędzy wyznawcami różnych religii.
W maju 1882, w wieku 13 lat, Gandhi ożenił się z trzynastoletnią Kasturbą Makharji (małżeństwo zostało uzgodnione przez obydwie rodziny). Ze związku tego Gandhi miał czterech synów: Harilala Gandhiego (ur. 1888), Manilala Gandhiego (ur. 1892), Ramdasa Gandhiego (ur. 1897) i Devdasa Gandhiego (ur. 1900).
Gandhi był przeciętnym uczniem szkół w Porbandarze, a później w Rajkocie. Z wielkim trudem udało się mu dostać na uniwersytet w Bombaju w 1887 roku, gdzie wkrótce wstąpił do college’u "Samaldas" w Bhawnagarze. Nie studiował tam długo, mimo że rodzina pragnęła, aby został adwokatem. Niezadowolony z college’u skorzystał z nadarzającej się okazji, by podjąć studia w Anglii.
W wieku 19 lat Gandhi został przyjęty do londyńskiego University College, gdzie miał podjąć studia prawnicze. Przed wyjazdem przysiągł matce, że będzie przestrzegał nakazów abstynencji od mięsa i alkoholu. Próbował stać się „Anglikiem”, brał np. lekcje tańca, języka francuskiego czy etykiety, usiłował także przyjąć europejskie zwyczaje kulinarne, ale jego żołądek nie tolerował baraniny i kapusty, którą karmiła go jego gospodyni. Zaczął stołować się w londyńskich restauracjach wegetariańskich. Według jego własnych słów do wegetarianizmu przekonał się tylko w wyniku własnych przemyśleń, niewielki wpływ na to miały rady, jakich udzielała mu matka.
Wstąpił także do brytyjskiego Stowarzyszenia Wegetarian ("Vegeterian Society") i został wybrany do jego zarządu. Później uważał tę działalność za przydatne doświadczenie w organizowaniu i uruchamianiu rozmaitych organizacji. Niektórzy z wegetarian, których spotkał, byli członkami brytyjskiego Towarzystwa Teozoficznego. Teozofowie byli zafascynowani buddyzmem oraz literaturą braministyczną. Dzięki ich zachęcie Gandhi zaczął studiować Bhagawadgitę. Mimo że wcześniej nie przejawiał zainteresowań teologicznych, zaczął czytać prace o hinduizmie, chrześcijaństwie, buddyzmie i innych religiach.
Po przyjęciu w poczet brytyjskiej palestry w 1891 roku wrócił do Indii, zamieszkał w Bombaju, ale nie odniósł znaczących sukcesów jako adwokat. W tym czasie w zawodach prawniczych panowała w Indiach duża konkurencja, a Gandhi nie był zbyt znaną postacią na salach rozpraw. Ubiegał się także, bez rezultatu, o pracę w niepełnym wymiarze w charakterze nauczyciela. Okres ten zakończył się powrotem do Rajkotu, gdzie Gandhi prowadził skromne życie, utrzymując się z pisania pism procesowych; musiał jednak zakończyć tę działalność, gdy naraził się brytyjskiemu oficerowi. W swojej autobiografii opisał to zdarzenie jako nieudaną próbę wstawienia się za swoim starszym bratem. Niepowodzenia spowodowały, że postanowił przyjąć (w 1893) roczny kontrakt w hinduskiej firmie w Natalu w Południowej Afryce.
Walka o prawa obywatelskie w Afryce Południowej (1893–1915).
W tym okresie był człowiekiem nieśmiałym o łagodnym usposobieniu, obojętnym na sprawy polityczne. Pierwszą gazetę przeczytał w wieku 18 lat, a gdy przemawiał w sądzie, czynił to z twarzą skierowaną w dół ze względu na paraliżujący go wstyd i nieśmiałość. Pobyt w Afryce Południowej zmienił Gandhiego całkowicie, gdy spotkał się tam z upokorzeniem i odgórnym traktowaniem przez władze przebywających tam Hindusów. Gdy pewnego razu w sądzie w Durbanie urzędnik nakazał Gandhiemu zdjęcie turbanu, ten spokojny do tej pory człowiek, oburzył się i wyszedł z sali sądowej.
Pewnego razu zdarzył się przykry incydent, kiedy to Gandhi został wyrzucony z pociągu w Pietermaritzburgu, gdy odmówił przesiadki z wagonu pierwszej klasy do trzeciej, którą zajmowali „kolorowi”, mimo że miał bilet uprawniający go do przejazdu klasą pierwszą. Później, podróżując dyliżansem, został pobity przez woźnicę za to, że odmówił jazdy na podnóżku, bo musiało się znaleźć miejsce wewnątrz dla europejskich pasażerów. Musiał także ścierpieć inne niewygody w czasie podróży, łącznie z wyrzucaniem z hoteli. Te wydarzenia stały się punktem zwrotnym w jego życiu i pewnego rodzaju katalizatorem dalszej przemiany, która zaszła w trakcie podróży do Pretorii. Przykre doświadczenia spowodowały, że odtąd uważnie notował jak traktowani są jego rodacy w Pretorii.
Gandhi poczuł na własnej skórze rasizm, uprzedzenia i niesprawiedliwość w stosunku do „kolorowych”. Zaczął rozważać status swoich rodaków i swój własny w społeczeństwie białych. W czasie powstania Zulusów Gandhi zorganizował jedyną jednostkę medyczną; udzielała ona pomocy rebeliantom, której to odmawiali biali doktorzy.
Kiedy kontrakt Gandhiego zaczął się zbliżać do końca, czynił on ostatnie przygotowania do powrotu do ojczyzny. Kiedy doszła go wiadomość, że władze ustawodawcze Natalu szykują projekt ustawy, która ma pozbawić Hindusów praw wyborczych, zmienił zamiary. Za namową przyjaciół zdecydował się stanąć na czele opozycji przeciwko poczynaniom rządu. Wysłał kilka petycji do władz Natalu oraz brytyjskich w metropolii, w których informował o rażących naruszeniach podstawowych praw „kolorowych”. Mimo że nie był w stanie powstrzymać uchwalenia krzywdzącej ustawy, jego kampania osiągnęła pewien skutek, m.in. zwróciła uwagę opinii publicznej na krzywdy mniejszości etnicznych w Afryce Południowej.
Przy wsparciu rodaków zdecydował się na pozostanie w Durbanie i kontynuowanie walki przeciwko niesprawiedliwości. Za jego sprawą w roku 1894 powołany został Hinduski Kongres Natalu, w którym sam Gandhi pełnił funkcję sekretarza. Dzięki Kongresowi udało się nadać społeczności hinduskiej spójność i siłę wystarczającą, by zaczęła wywierać presję na rząd i brytyjskie władze kolonialne, domagając się zmian istniejącego stanu rzeczy. W 1896 roku Gandhi na krótko wrócił do Indii, aby zabrać stamtąd żonę i dzieci do Południowej Afryki. Po powrocie, w styczniu 1897 roku, został zaatakowany przez biały tłum, który próbował dokonać na nim samosądu. Wtedy to ujawniła się jego osobista siła, która miała być motorem dalszych kampanii. Mianowicie Gandhi odmówił wniesienia oskarżeń przeciwko osobom, które go napadły, deklarując jednocześnie, że nie będzie nigdy dochodził zadośćuczynienia w sądzie.
W początkowym okresie trwania wojny burskiej Gandhi próbował zorganizować wsparcie społeczności hinduskiej dla wysiłków wojennych (deklarującej lojalność wobec Korony Brytyjskiej), co miało przyczynić się do legitymizacji Hindusów poprzez przyznanie im pełnych praw wyborczych. Dzięki jego staraniom powstał tysiącstuosobowy korpus hinduski (300 ludzi wolnych i 800 robotników kontraktowych), w którym sam pełnił funkcję noszowego w bitwie o Spion Kop i został nawet odznaczony. Jednak po zakończeniu wojny sytuacja Hindusów nie poprawiła się i nie doceniono ich wysiłków dla utrzymania Afryki Południowej w rękach brytyjskich.
W 1906 roku rząd Transwalu ogłosił ustawę zmuszającą do rejestracji członków społeczności hinduskiej. W trakcie masowych protestów, które miały miejsce w Johannesburgu we wrześniu, Gandhi opracował nową postawę wobec swoich przeciwników tzw. "satyagraha" (przywiązanie do prawdy) oraz po raz pierwszy pokojowe protesty mające się sprzeciwić nowemu prawu. Ponadto manifestanci mieli znosić pokornie wszelkie upokorzenia, powstrzymując się od używania przemocy. Plan został zaakceptowany i przerodził się w siedmioletnią walkę, w trakcie której tysiące Hindusów zostało uwięzionych (łącznie z wielokrotnie przetrzymywanym w areszcie Gandhim), pobitych, a nawet zastrzelonych za strajkowanie, odmawianie poddania się rejestracji, palenie kart rejestracyjnych czy angażowanie się w inne formy biernego oporu. Podczas gdy rząd coraz bardziej zaostrzał represje, opinia publiczna stawała po stronie protestujących, co ostatecznie zmusiło południowoafrykański rząd Jana Christiana Smutsa do podjęcia rozmów i zawarcia kompromisu z Gandhim.
W czasie tych lat spędzonych w Południowej Afryce Gandhi czerpał inspiracje do swoich działań z Bhagavadgity i pism Lwa Tołstoja. Przetłumaczył listy Tołstoja do Hindusów, a także korespondował z nim aż do jego śmierci.
Gandhi był także zainspirowany twórczością amerykańskiego pisarza Henry’ego Davida Thoreau, a szczególnie jego esejem o nieposłuszeństwie obywatelskim. Po wybuchu I wojny światowej Gandhi pomagał w organizowaniu hinduskiego korpusu pomocy medycznej w Wielkiej Brytanii, ale działania te spotykały się z niechęcią rządu brytyjskiego.
Powrót do Indii.
Gandhi wrócił do Indii w roku 1915 i wkrótce zaczął zmieniać swoje dotychczasowe przyzwyczajenia oraz styl życia na bardziej odpowiadające hinduskiej tradycji. Kiedy próbował ułożyć tu swoje życie zawodowe, redagując gazety czy wykonując zawód adwokata, spotkał Gopala Krishnę Gokhalego, który poprosił go o aktywne włączenie się w najważniejsze dla narodu sprawy, a takimi były przede wszystkim kwestie polityczne.
Gandhi i jego żona Kasturba zaczęli podróżować po całym kraju, przebywając głównie w aśramach Gujaratu i Maharashtry oraz w domostwach swych zwolenników. Podczas pobytu w Delhi zaprzyjaźnili się ze Śri Ghanshyamem Das Birlą, który umożliwił im pobyt w jego rezydencji w Birla. Przez pewien czas w Delhi Gandhi kierował centrum, które walczyło z dyskryminacją kasty niedotykalnych.
Gandhi prowadził korespondencję z wieloma osobami, kontynuował także swoje eksperymenty z dietą, przejawiał też coraz większe zrozumienie dla tajemnic religii i filozofii (dotychczas był na te sprawy obojętny), ale skupiał się w swej działalności głównie na sprawach politycznych. Kierował także pracą aśramu i nakłaniał swoich współpracowników do stosowania właściwych metod walki politycznej (bez stosowania przemocy fizycznej).
Ku niepodległości Indii (1916–1945).
Tak samo jak w czasie wojny burskiej, Gandhi wspierał brytyjski wysiłek wojenny i aktywnie zachęcał Hindusów do wstępowania do armii. Spotkało się to ze sprzeciwem dużej części społeczeństwa, ale Gandhi argumentował, że Hindusi muszą działać na rzecz Imperium, jeżeli chcą zdobyć pełne prawa obywatelskie (liczył, że Brytyjczycy docenią te wysiłki). Zabierał wielokrotnie głos na konwencjach Kongresu Narodowego, ale do polityki był wprowadzany głównie dzięki Gopalowi Krishnie Gokhalemu, w tym czasie najbardziej szanowanemu działaczowi partii.
Champaran i Kheda.
Główne osiągnięcia Gandhiego w roku 1918 to kampania "Champaranu" i tzw. "Kheda Satyagraha". Duże zasługi w tym czasie dla partii miał też Sardar Vallabhbhai Patel, który był prawą ręką Gandhiego. W obwodzie Champaran w stanie Bihar Gandhi zorganizował obywatelski ruch oporu, którego główną siłą były dziesiątki tysięcy najemników rolnych oraz biednych rolników prowadzących małe gospodarstwa, zmuszanych do uprawy indygo i innych roślin przemysłowych zamiast zbóż czy warzyw dających wyżywienie. Ludzie ci prześladowani przez lokalne milicje (głównie brytyjskie) posiadaczy ziemskich żyli w skrajnym ubóstwie. Ich wioski były brudne, a warunki życia urągały wszelkim zasadom higieny, szerzył się alkoholizm, ponadto mieszkańcy tych osad należeli przeważnie do „nietykalnych”, co jeszcze pogarszało ich sytuację; na domiar złego Brytyjczycy podnieśli podatki.
Gandhi założył na tych terenach aśram, wokół którego skupili się jego zwolennicy oraz ochotnicy z innych regionów. Podjął szereg obserwacji i badań życia mieszkańców, poznawał ich biedę oraz cierpienie. Szybko zdobył poparcie wieśniaków, zorganizował grupy do oczyszczania wiosek, budował szkoły i szpitale, zachęcał lokalnych zarządców wiosek do likwidowania przesądów takich jak „nietykalność”, gorsze traktowanie kobiet czy tzw. purdah.
Najważniejsze miało się stać, gdy Gandhi został aresztowany przez policję i nakazano mu opuszczenie prowincji pod zarzutem wzbudzania niepokoju i zamieszek. Setki tysięcy ludzi zaprotestowały, zbierając się przed miejscem uwięzienia Gandhiego oraz przed posterunkami policji i sądami, domagając się uwolnienia swojego przywódcy. Sąd niechętnie spełnił żądania tłumu. Teraz Mahatma poprowadził zakrojone na szeroką skalę protesty przeciwko wielkim posiadaczom ziemskim, którzy w końcu, zmuszeni przez Brytyjczyków, podpisali porozumienie z manifestantami, gwarantujące odszkodowania dla pokrzywdzonych wieśniaków oraz oddawali na własność drobnym dzierżawcom uprawianą przez nich ziemię, zlikwidowano także podwyżki czynszów aż do czasu załagodzenia głodu. To w tym okresie Gandhi uzyskał przydomki "Bapu" (ojciec) oraz "Mahatma" (wielka dusza). W Khedzie rolników reprezentował Vallabhbhai Patel, który wynegocjował z Brytyjczykami zawieszenie poboru podatków do czasu poprawy sytuacji ludności. Wypuszczono także na wolność wszystkich uwięzionych wcześniej protestujących. W rezultacie tych sukcesów Mahatma stał się sławny w całych Indiach i rozbudził świadomość narodową w zniewolonym do tej pory narodzie.
Ruch biernego oporu.
Tzw. ustawa "Rowlatt" z roku 1919 upoważniała rząd do uwięzienia wszystkich winnych zamieszek bez przeprowadzenia procesu sądowego. 13 kwietnia tego roku w Pendżabie doszło do masakry "Jallianwala Bagh" (znanej też jako masakra Amritsar), w której z ręki Brytyjczyków zginęło 379 ludzi. Zostawiła ona w narodzie poczucie głębokiej traumy, spowodowała także wybuch powszechnej nienawiści oraz liczne akty przemocy.
Gandhi potępił zarówno postępowanie Brytyjczyków, jak i akcje odwetowe Hindusów. Sławna stała się jego oferta złożenia kondolencji Brytyjczykom, którzy ucierpieli, oraz skazania winnych zamieszek. Propozycja została przyjęta po bardzo emocjonalnej przemowie Gandhiego, w której argumentował, że każda przemoc jest zła i nie można jej niczym usprawiedliwić. Ponadto twierdził, że Hindusi nie powinni karać niewinnych brytyjskich cywilów, którzy przecież nie są sprawcami rasowej nienawiści, wzniecanej przez rząd kolonialny.
Po masakrze i kampanii przemocy Gandhi doszedł do przekonania, że Hindusi nie są jeszcze przygotowani do oporu na dużą skalę, oraz że Brytyjczycy stworzyli opresyjny rząd, który pastwi się nad Hindusami. Mahatma skupił się teraz na skonstruowaniu samorządu oraz hinduskiej kontroli instytucji rządowych (co miało się przerodzić wkrótce w tzw. "Swaraj") oraz osiągnięciu duchowej i politycznej niepodległości.
W kwietniu 1920 roku Gandhi został wybrany na przewodniczącego Ligi mającej na celu osiągnięcie prawa do samostanowienia narodu hinduskiego. Na mocy postanowień Kongresu Narodowego w grudniu 1921 roku został zaś wyposażony w uprawnienia wykonawcze. Pod jego przywództwem Kongres został zreorganizowany, nadano mu także nowy statut – głównym celem Kongresu był teraz "Swaraj" (niepodległość). Członkiem partii mógł zostać każdy, kto uiścił symboliczną opłatę członkowską. Ustanowiono także ścisłą hierarchię komitetów wydzielonych w partii, dla umocnienia dyscypliny wewnętrznej oraz hamowania ruchów zmierzających do jej rozbicia. Wszystko to doprowadziło do powstania powszechnej partii narodowego protestu, która dotąd była elitarną organizacją luźno powiązanych ludzi.
Zasada niestosowania przemocy została przez Mahatmę poszerzona o tzw. politykę "swadeshi" – czyli bojkotowanie zagranicznych, w szczególności brytyjskich, towarów. Taktyka ta, połączona z jego zachęcaniem do noszenia khadi (tkaniny własnego wyrobu) zamiast ubrań brytyjskich, przyniosła świetne rezultaty. Gandhi cały czas namawiał mężczyzn i kobiety, bogatych i biednych, do spędzania czasu na przędzeniu khadi jako przejawu poparcia dla ruchu niepodległościowego. Strategia ta zaowocowała włączeniem do ruchu licznych rzesz kobiet, które wcześniej były bierne politycznie. Bojkotowano brytyjskie instytucje, takie jak sądy, fiskus, rezygnowano z zatrudnienia w urzędach państwowych, nie oddawano honorów brytyjskim tytułom i symbolom.
Ruch ten bardzo umocnił ducha narodu hinduskiego. Jak nigdy wcześniej ludzie poczuli się silni. Mimo że była to tylko siła ducha, czyniła ona ogromne szkody brytyjskiemu kolonializmowi. Akcja zakończyła się w lutym 1922 roku, kiedy to Gandhi odwołał ją ze względu na starcia z Brytyjczykami w mieście Chauri Chaura (w stanie Uttar Pradesh), obawiając się, że może to doprowadzić do eskalacji przemocy.
10 marca 1922 roku Mahatma został aresztowany, osądzony za wzniecanie zamieszek i skazany na sześć lat pozbawienia wolności. Nie był to pierwszy raz, gdy Gandhi ją tracił, ale właśnie teraz miał pozostawać najdłużej w więzieniu. Odbywanie kary rozpoczął 18 marca, z czego odsiedział dwa lata i został wypuszczony w lutym 1924 ze względu na operację wyrostka robaczkowego.
W czasie nieobecności Mahatmy Kongres Narodowy pogrążył się w niesnaskach i kłótniach, co zakończyło się podziałem na dwie frakcje, jedną pod przywództwem Chitty Ranjana Dasa i Motilala Nehru i drugą z Chakravartim Rajagopalacharim i Sardarem Vallabhbhaiem Patelem. Także współpraca pomiędzy Hindusami i muzułmanami, która dotychczas układała się dobrze, zaczęła się załamywać. Gandhi próbował zlikwidować podziały przez różne środki (łącznie z trzytygodniowym postem na jesieni 1924 roku), ale z ograniczonym sukcesem.
Komisja Simona i Swaraj.
Gandhi pozostawał poza uwagą opinii publicznej przez większość lat dwudziestych, skupiając swoje wszystkie wysiłki na pogodzeniu Partii "Swaraj" z Kongresem Narodowym. Propagował także różnego rodzaju inicjatywy mające na celu poprawienie sytuacji „nietykalnych”. Zwalczał alkoholizm oraz obojętność wobec biedy. Bardziej aktywny na forum publicznym stał się w 1928 roku. Rok wcześniej rząd brytyjski mianował nową komisję do spraw reformy konstytucji pod przewodnictwem Johna Simona, w której jednak nie znalazło się miejsce dla ani jednego Hindusa. W rezultacie tego komisja spotkała się z całkowitym bojkotem wszystkich indyjskich ruchów politycznych.
Za sprawą Gandhiego wydano na kongresie w Kalkucie w 1928 roku uchwałę, zgodnie z którą domagano się od rządu brytyjskiego nadania Indiom statusu dominium. Gdyby żądania te pozostały niespełnione, miała się rozpocząć kolejna akcja „biernego oporu” – aż do uzyskania całkowitej niepodległości.
26 stycznia 1930 roku był świętowany przez Indyjski Kongres Narodowy na spotkaniu w Lahaur jako dzień niepodległości Indii i tak samo uczczony przez prawie wszystkie działające w Indiach organizacje polityczne, które mimo różnic zjednoczyły się we wspólnym froncie.
Solna satjagraha i układ Yeravda.
W marcu 1930 roku Mahatma zarządził nową kampanię satyagrahy (czyli biernego oporu) skierowanej przeciwko podatkowi nałożonemu na sól. Sławny stał się w szczególności tzw. „marsz solny” do Dandi od 21 marca do 6 kwietnia, w czasie którego pokonano 400 km z Ahmadabadu do Dandi, aby zdobyć własną sól. W trakcie tego marszu do morza przyłączyły się do swojego Bapu tysiące Hindusów. Akcja ta była jedną z największych i przyniosła znakomite rezultaty. Wprawdzie aresztowano około 60 tys. ludzi, ale rząd pod przewodnictwem lorda Irwina został zmuszony do rozpoczęcia rozmów z Gandhim. W uznaniu dla działań Gandhiego magazyn Time przyznał mu tytuł Człowieka Roku 1930.
Umowa Gandhi-Irwin została podpisana w marcu 1931 roku. Rząd brytyjski godził się m.in. na uwolnienie więźniów politycznych w zamian za zawieszenie akcji „obywatelskiego nieposłuszeństwa”. Następnie Gandhi został zaproszony do wzięcia udziału w konferencji w Londynie jako główny przedstawiciel Indyjskiego Kongresu Narodowego. Konferencja ta okazała się rozczarowaniem dla Gandhiego, bo zajęła się głównie hinduskimi maharadżami oraz książętami zamiast przekazaniem władzy narodowi. Następca Irwina, lord Willingdon, posunął się jeszcze dalej i zapoczątkował nową kampanię represji wobec zwolenników niepodległości. W 1931 Gandhi odwiedził Paryż zatrzymując się u rodaków w willi Shantà Niva w podparyskim Garches przy 106, boulevard du Général-de-Gaulle.
Gandhi znów został aresztowany, a rząd próbował osłabić jego wpływy poprzez odizolowanie go od jego zwolenników. Taktyka ta okazała się jednak nieskuteczna. Nierozsądnym posunięciem rządu było także ustanowienie odrębnych okręgów wyborczych dla „nietykalnych”. W proteście przeciw temu Gandhi ogłosił sześciodniowy post we wrześniu 1932 roku, zmuszając tym samym rząd do przyjęcia bardziej akceptowalnego systemu wyborczego. Podjęto także szereg działań na rzecz polepszenia sytuacji „nietykalnych” (których nazywał "Haridżans", dziećmi Boga). 8 maja Mahatma podjął kolejną 21-dniową głodówkę protestacyjną przeciwko brytyjskiemu uciskowi w Indiach. W lecie 1934 roku miały miejsce trzy nieudane zamachy na jego życie.
Spór z Bosem.
Kiedy Kongres Narodowy wybrał koncepcję ustroju federacyjnego, Gandhi zrezygnował z członkostwa w partii. Nie negował całkowicie jej programu, ale czuł, że jego rezygnacja pomoże Kongresowi zwiększyć liczbę członków, którzy teraz reprezentowali cały wachlarz rozmaitych ruchów i programów od komunistów do fundamentalistów religijnych.
Gandhi wrócił do partii w roku 1936 podczas prezydentury Nehru. Mimo że pragnął skupić się całkowicie na osiągnięciu celu, jakim była niepodległość i nie chciał zajmować się formą przyszłych rządów, nie sprzeciwił się przyjęciu socjalizmu jako przyszłego ustroju gospodarczego.
Mahatma stał się także krytykiem Subhasa Chandry Bosego i jego dążenia do objęcia przewodnictwa w partii. Gandhi zarzucał Bosemu niechęć do demokracji i taktyki niestosowania przemocy, którą uważał za podstawowy instrument walki. Bose zamierzał wzniecić ogólnonarodowe powstanie przeciwko Brytyjczykom, co wykluczało samo z siebie pokojowe metody Gandhiego. Mimo sprzeciwu Mahatmy, Bose uzyskał przewodnictwo partii, ale następnie opuścił Kongres po tym, jak większość członków zrezygnowała z działalności w partii w proteście przeciwko zarzuceniu przez Bosego zasad walki Gandhiego.
W tym okresie Gandhi nadal kontynuował walkę przeciwko kastowości (w aspekcie nietykalności) społeczeństwa, promował przędzenie tkanin i rozwój innych domowych rzemiosł, próbował stworzyć nowy system edukacyjny na terenach wiejskich. 3 marca 1939 roku rozpoczął kolejny post.
II wojna światowa.
Po długich rozmowach ze współpracownikami w Kongresie, Mahatma zdecydował się opowiedzieć przeciwko uczestniczeniu Hindusów w wojnie, motywując to tym, że Brytyjczycy pozornie walczą o wolność i demokrację, a sami odmawiają jej przyznania Indiom. Uzależnił swoje poparcie dla Korony Brytyjskiej od przyznania przez Anglię niepodległości Indiom po wojnie. Odpowiedź rządu kolonialnego była w całości negatywna, ponadto Anglicy zaczęli wprowadzać stan naprężenia pomiędzy społecznością muzułmańską i hinduską (w myśl zasady "dziel i rządź"). Z biegiem czasu Gandhi coraz bardziej naciskał na przyznanie Hindusom prawa do samostanowienia, wystosował także rezolucję do Brytyjczyków, wzywając ich do opuszczenia kraju (tzw. rezolucja "Quit India"). Wszyscy wybrani przedstawiciele Kongresu zrezygnowali ze swoich stanowisk w administracji, gdy Indie zostały włączone do wojny po stronie aliantów bez zgody przedstawicieli narodu.
Ruch żądający opuszczenia kraju przez Brytyjczyków był chyba ruchem o największym zasięgu i skali. Ale i jego skutki były ogromne, co doprowadziło do masowych aresztowań i użycia przymusu. Tysiące członków ruchu zostało zastrzelonych przez policję. Gandhi i jego zwolennicy wyrazili jasno swoje stanowisko, mówiąc, że poparcie dla wojny będzie tylko wtedy, gdy Brytyjczycy jasno opowiedzą się za przyznaniem niepodległości. Wezwał wszystkich Hindusów do podtrzymywania samodyscypliny (ahinsa) oraz do stosowania zasady "Karo Ya Maro" (róbcie albo gińcie).
Gandhi, jak cały Komitet Wykonawczy Kongresu, został aresztowany 9 sierpnia 1942 roku w Bombaju. Mahatma był przetrzymywany przez dwa lata w pałacu Agi Khana w Punie. Tutaj przeżył najgorsze chwile swego życia, gdy zmarła jego żona Kasturba, a kilka miesięcy później Mahadev Desai – jego syn, służący mu jako sekretarz, który zmarł na atak serca. Został wypuszczony dopiero przed końcem wojny ze względu na pogarszający się stan zdrowia i konieczność operacji chirurgicznej.
Mimo że gwałtowne represje, jakie spotkały ruch "Opuśćcie Indie", uspokoiły sytuację w kraju do końca 1943 roku, to jego podstawowe cele zostały osiągnięte. Pod koniec wojny Brytyjczycy zaczęli się skłaniać do oddania władzy Hindusom. To spowodowało, że Gandhi odwołał wszelkie akcje przeciwko Anglikom. Dzięki temu prawie 100 tys. więźniów politycznych odzyskało wolność.
Wolność i podział Indii.
Gandhi doradzał Kongresowi, aby ten odrzucił plan zaproponowany przez Brytyjczyków w 1946 roku, ponieważ był niechętny dzieleniu się władzą z Ligą Muzułmańską. Był też przeciwny podziałowi i umniejszeniu władzy centralnej. Ostrzegał także przed tworzeniem muzułmańskich państw-obwodów, w których muzułmanie stanowili większość. Jednak szefowie Kongresu po raz pierwszy go nie posłuchali, chociaż w dalszym ciągu uważali go za duchowego przywódcę. Chodziło im głównie o jak najszybsze przejęcie władzy i zapobieżenie umocnieniu się Ligi Muzułmańskiej z Muhammadem Ali Jinnahem na czele, która była odwrotnością świeckiego i bardziej narodowego Kongresu.
W latach 1946–1947 około 5 tys. ludzi straciło życie w wyniku zamieszek o charakterze religijnym (najczęściej wywoływanych przez radykałów islamskich), najokrutniejszy charakter miała rzeź Hindusów w Kalkucie. Takie akcje wywoływały reakcje społeczności hinduskiej oraz sikhijskiej, których dziełem było także kilka pogromów. Liga Muzułmańska była popularna na obszarze Pendżabu, Bengalu, Sindhu i Beludżystanu. Sytuacja napięcia pomiędzy muzułmanami a hinduistami spowodowała, że przedstawiciele Kongresu zaakceptowali plan podziału Indii z uwzględnieniem religii wyznawanej przez ludność danego obszaru. Wierzono, że jest to jedyny sposób na uniknięcie eskalacji konfliktów.
Starsi członkowie Kongresu zdawali sobie sprawę, że Mahatma jest przeciwny podziałowi. Wiedzieli, że przeprowadzenie każdej ważniejszej sprawy w partii było niemożliwe bez jego akceptacji. Najbliżsi przyjaciele Gandhiego uznali podział kraju za najlepszą metodę wyjścia z impasu, a zadanie przekonania Gandhiego do wyrażenia zgody na podział udało się osiągnąć Sardarowi Patelowi, który jako argument podał mu głównie groźbę wojny domowej.
Gandhi miał bardzo duży wpływ na społeczności hinduskie i muzułmańskie w Indiach. Już sama jego obecność wystarczała do stłumienia rozruchów czy zamieszek. Gwałtownie sprzeciwiał się jakimkolwiek planom podziału kraju na dwa odrębne państwa. Liga Muzułmańska twierdziła, że mniejszość islamska będzie w Indiach prześladowana przez hinduską większość, a własne państwo muzułmańskie jest jedynym rozwiązaniem w patowej sytuacji. Przeczyła temu sytuacja w środkowych rejonach Indii, gdzie wielu muzułmanów żyło pokojowo wśród hindusów, sikhów, chrześcijan, buddystów, Parsów czy Żydów. Jinnah jednak rozpętał szeroką kampanię poparcia w zachodnim Pendżabie i innych terenach, w których muzułmanie stanowili większość. Nowe islamskie państwo zostało utworzone z obszarów wschodnich i zachodnich Indii, które początkowo nazywano zachodnim i wschodnim Pakistanem (obecnie Pakistan i Bangladesz). W dniu przekazania władzy z rąk rządu kolonialnego Gandhi nie świętował uzyskania niepodległości, ale samotnie przebywał w Kalkucie, smucąc się rozłamem jego kraju i przemocą jaka zapanowała w narodzie.
Po uzyskaniu niepodległości.
Po uzyskaniu niepodległości przez Indie Gandhi zaprzestał działalności politycznej i skupił się na przywróceniu hindusko-muzułmańskiej jedności, prowadzącej do pojednania. Negocjował z islamskimi, sikhijskimi i hinduskimi duchownymi i przywódcami lokalnych społeczności. Studził też gorące nastroje, jakie zapanowały w północnych Indiach i w Bengalu.
Po przyłączeniu Kaszmiru do Indii i przed wojną z Pakistanem Gandhi czuł się zakłopotany postawą rządu Indii, który odmawiał zwrotu części majątku narodowego, jaki miał przypaść Pakistanowi. Przywódcy hinduscy obawiali się, że Pakistan użyje pieniędzy na cele wojenne.
Gandhi nie rozumiał także żądań tych, którzy domagali się deportacji wszystkich muzułmanów do Pakistanu. Mahatma zdecydował się dla uśmierzenia wrogości zastosować ostateczny środek, jakim była głodówka, która miała trwać dotąd, aż Indie uregulują sprawę zwrotu pieniędzy Pakistanowi. Było to spowodowane tym, że Gandhi obawiał się, że słaby i niestabilny Pakistan, pozbawiony funduszy na funkcjonowanie, stanie się jeszcze bardziej zagorzałym wrogiem Indii, a przemoc rozleje się na terenie obydwu krajów i da początek wojnie domowej.
Mahatma był krytykowany za łagodną postawę wobec islamistów i za nakłonienie rządu do zwrotu pieniędzy Pakistanowi, które posłużyły mu później do zbrojenia się przeciwko Indiom. Religijni przywódcy hinduscy, sikhijscy i muzułmańscy zapewniali go, że wyrzekli się już przemocy i wzywali do pokoju. Ta zmiana postawy zacietrzewionych wrogów religijnych oraz rządu w sprawie zwrotu pieniędzy była spowodowana ogromną siłą społecznego oddziaływania Gandhiego. Potrafił on tylko przy pomocy prostej głodówki skłonić do działania niechętnych sobie przeciwników, czy to politycznych, czy religijnych. Widząc takie efekty swojego sprzeciwu Gandhi postanowił przerwać post i zgodził się na przyjmowanie pokarmów.
Śmierć.
30 stycznia 1948 roku Gandhi został zastrzelony przez Nathurama Godsego, gdy udawał się na spotkanie modlitewne w "Birla House" w Nowym Delhi. Przed oddaniem śmiertelnego strzału Godse ukłonił się Gandhiemu, a później wyciągnął broń. Godse był hinduskim fundamentalistą i członkiem skrajnie prawicowych organizacji hinduistycznych, takich jak Hindu Mahasabha i Rashtriya Swayamsevak Sangh. Godse i jego współpracownik Narayan Apte zostali osądzeni i straceni 15 listopada 1949 roku. Prominentny ekstremista hinduski i przewodniczący Mahasabhy, Vinyak Damodar Savarkar, został oskarżony o zorganizowanie spisku na życie Gandhiego, ale uniewinniono go z powodu braku dowodów.
Ostatnimi słowami jakie Gandhi wypowiedział były: "He Ram!" (O Boże!). Od tego czasu uważa się je za znak jego szczególnej duchowości, a także utopijnego idealizmu co do możliwości zjednoczenia kraju i pokoju. Słowa te zostały utrwalone w jego mauzoleum nazywanym "Raj Ghat" w Nowym Delhi. Niektórzy świadkowie twierdzą, że Gandhi, padając po strzale na ziemię, klasnął dłońmi, tak jak robi się to w czasie modlitwy.
Niedługo potem Jawaharlal Nehru ogłosił śmierć Mahatmy słowami: 
Filozofia Gandhiego.
Wizja Indii.
Mohandas Gandhi pragnął zjednoczonych Indii i całkowicie wolnych w każdym znaczeniu tego słowa. Chciał, aby hinduiści i muzułmanie odnosili się do siebie z szacunkiem i przyjaźnią. Dążył, by każdy mógł dowolnie wyrażać to, co chce, czcić i wielbić własne dziedzictwo i kulturę z równoczesnym poszanowaniem odmienności innych. Pragnął aby kobiety były traktowane tak samo jak mężczyźni i żyły z godnością, poczuciem bezpieczeństwa i czerpały korzyści z własnego rozwoju. Mahatma żądał całkowitego wyeliminowania kastowości społeczeństwa oraz takiego samego traktowania wszystkich Hindusów.
Odczuwał potrzebę, aby ludzie sobie wzajemnie pomagali, a szczególnie żeby bogaci wspierali biednych i szanowali się tak jak rodzeństwo. Stał się inspiracją dla ruchu Sarvodaya stworzonego przez gandhystów takich jak Vinoba Bhave, którzy apelowali o reformę rolną i redystrybucję ziemi oraz zachęcali do stworzenia poczucia wspólnoty pomiędzy właścicielami ziemskimi a rolnikami.
Gandhi walczył i prowadził miliony Hindusów z wizją wolności osobistej i prawdziwego szacunku dla religii i życia w harmonii. Chciał, aby ludzie rozwinęli w sobie ducha braterstwa i miłości.
Przyjęcie "Satyagrahy" jako metody walki o prawa ekonomiczne i społeczne było według Gandhiego spoiwem, łączącym naród w nowej dyscyplinie, kulcie ahimsy, samowystarczalności i dumie. Takie działania wpajały w naród poczucie własnej wartości i nadziei na lepszą przyszłość.
Podział Indii dramatycznie zmienił światopogląd Gandhiego, który od teraz pracował nad tym, aby nie dopuścić do wybuchu wojny pomiędzy skłóconymi narodami.
Niestosowanie przemocy.
Koncepcja niestosowania przemocy ("ahimsa") i biernego oporu ma długą historię w religii hinduskiej czy buddyjskiej. Gandhi wyjaśnił swoją filozofię i sposób życia w swojej autobiografii "Historia moich zmagań z prawdą". Napisał w niej między innymi:
Jednocześnie zdystansował się od absolutnego pacyfizmu:
Satya.
Głównym celem życia Gandhiego było poszukiwanie prawdy. Próbował ten cel osiągnąć poprzez uczenie się na własnych błędach i eksperymentowanie na samym sobie.
Przekonał się, że ujawnienie prawdy nie zawsze jest popularne, ze względu na własne interesy czy uprzedzenia. Jednak raz odkryta prawda była według niego nie do zatrzymania, twierdził m.in., że "Prawda jest daleko bardziej potężna niż jakakolwiek broń masowej zagłady".
Mówił, że najważniejszą bitwą jaką ma do rozegrania jest przezwyciężenie własnych demonów, strachów i niepewności. Twierdził, że winy nigdy nie należy szukać w innych ludziach, rządach czy wrogach, ale w samym sobie. Zauważył, że rozwiązanie problemów może nastąpić poprzez proste przyjrzenie się sobie w lustrze.
Dla Gandhiego bycie nie znaczyło istnienia w sferze czasu, tak jak twierdzili greccy filozofowie, było to raczej istnienie w sferze prawdy (albo raczej w sferze "satyi", tak jak wyrażał to Mahatma). Podsumował to zdaniem „Bóg jest prawdą”, które później zmienił na „Prawda jest Bogiem”.
Wegetarianizm.
W młodości Mahatma praktykował jedzenie mięsa, jednak później stał się zadeklarowanym wegetarianinem. Pisał także książki na ten temat podczas pobytu w Londynie, a także spotykał się z członkiem ruchu wegetarian – Henrym Stephensem Saltem – podczas zgromadzeń Towarzystwa Wegetarian. Sposób odżywiania się Gandhiego wywodzi się z tradycji hinduizmu i dźinizmu, a szczególnie jego rodzinnego stanu Gujaratu, gdzie większość mieszkańców była wegetarianami. Gandhi eksperymentował z różnymi dietami i ostatecznie doszedł do wniosku, że dieta wegetariańska zaspokaja potrzeby jego organizmu, jakkolwiek dopuszczał także możliwość jedzenia jajek (o czym wspomina w swoim artykule „Klucz do zdrowia”). Wielokrotnie powstrzymywał się od jedzenia, używając postu jako broni politycznej. Odmawiał jedzenia nawet w obliczu śmierci głodowej, dopóki jego żądania nie zostały spełnione.
Celibat.
Gandhi porzucił współżycie seksualne w wieku 37 lat, zachowując celibat, jednocześnie będąc żonatym. Decyzja ta była spowodowana głównie ideą hinduizmu tzw. "brahmaćarją" – duchową i cielesną czystością – powiązaną z celibatem i ascetyzmem. Początkowo Gandhi nie wierzył, że takie praktyki są odpowiednie dla każdego. W swojej autobiografii pisał, że stoczył bitwę z napastliwym pożądaniem i pozbył się zazdrości dzięki młodej narzeczonej, Kasturbie. Czuł się moralnie zobowiązany do zachowania celibatu, po to aby wyrobić w sobie uczucie miłości i pozbyć się dzikiego pożądania.
Milczenie.
Gandhi spędzał jeden dzień w tygodniu na milczeniu. Wierzył, że powstrzymywanie się od mówienia przynosi mu wewnętrzny spokój. Zasadę tę wywodził z hinduskich nakazów "mouny" (ciszy) i "shanty" (harmonii). W takich dniach porozumiewał się ze światem pisemnie. Mając 37 lat, postanowił nie czytać prasy, twierdząc, że opisywany w gazetach chaos panujący na świecie wprowadza zamieszanie w jego umyśle. Po trzech i pół roku powrócił jednak do ich lektury.
Prostota.
Po powrocie z Afryki Południowej Gandhi porzucił europejski ubiór, który wiązał z sukcesem i bogactwem. Ubierał się prosto, żeby zdobyć zaufanie najbiedniejszych mieszkańców. Opowiadał się za używaniem ubrań stworzonych z własnego wyrobu tkanin ("khadi") i prostym stylem życia. Gandhi i jego naśladowcy przyjęli praktykę tkania własnych ubrań z przędzy, którą sami uprzędli i zachęcali innych, by robili to samo. Podczas gdy hinduscy najemnicy byli często bez pracy z powodu bezrobocia, kupowali często własną odzież pochodzenia brytyjskiego. Według Gandhiego, gdyby każdy Hindus sam robił swoje ubrania, to Brytyjczycy bardzo by to odczuli – utraciliby ogromny rynek zbytu. Jako symbol tej filozofii kołowrotek stał się elementem flagi Indyjskiego Kongresu Narodowego.
Religia.
Mimo że Gandhi urodził się w rodzinie hinduskiej, odnosił się z dużym dystansem do wszystkich religii łącznie z hinduizmem. W swojej autobiografii napisał: "Więc jeżeli nie mogłem przyjąć chrześcijaństwa jako największej i idealnej religii, to tak samo nie mogę się przekonać do hinduizmu. Wady hinduizmu nie uchodzą mojej uwadze. Jeżeli nietykalność jest częścią hinduizmu, to jest takową, ale tylko jako zmurszała narośl. Nie mogę zrozumieć raison d'être (racji bytu) takich instytucji jak sekty i kasty. Jakie jest znaczenie twierdzenia, że Wedy powstały za inspiracją Boga? Jeżeli tak było, to dlaczego Biblia i Koran także nie miałyby powstać za jego przyczyną? Gdy chrześcijańscy przyjaciele próbowali mnie nawrócić, to samo czynili moi muzułmańscy przyjaciele. Abdallah Sheth namawiał mnie do studiowania islamu i oczywiście zawsze miał coś do powiedzenia odnośnie jego piękna."
Gandhi powiedział także: "Jak tylko tracimy własne wartości moralne, tak wkrótce tracimy naszą religijność. Nie istnieje taka rzecz jak religia panująca nad moralnością (przypis własny: Moralność jest źródłem religii, a nie odwrotnie). Człowiek nie może być fałszywy, okrutny i nieznający umiaru, a jednocześnie twierdzący że ma Boga po swojej stronie."
Mahatma był bardzo krytyczny odnośnie do hipokryzji wielkich religii, czy raczej zasad, na których zostały zbudowane. Odnośnie do hinduizmu miał powiedzieć: "Hinduizm taki jakim go znam w całości zaspokaja moje potrzeby duchowe, wypełnia całe moje istnienie... Kiedy dopadają mnie wątpliwości, kiedy rozczarowania zaglądają mi w twarz i kiedy nie widzę ani jednego promyka światła na horyzoncie, to zwracam się do Bhagavadgity i znajduję wers, który mnie zadowala. I natychmiast zaczynam się uśmiechać pośrodku przytłaczającego smutku. Moje życie to zbiór tragedii i jeżeli nie zostawiły one na mnie żadnego widocznego śladu, to zawdzięczam to tylko naukom Bhagavadgity."
Koncepcja dżihadu równie dobrze może być rozumiana jako pokojowa walka albo jako satyagarha, w sposób, w jaki rozumiał ją Gandhi. Odnośnie do islamu Mahatma powiedział: "Powiedzenia Mahometa są skarbem mądrości, nie tylko dla muzułmanów, ale dla całej ludzkości".
Pewnego razu zapytano go czy jest hinduistą, a on odpowiedział na to: "Tak, jestem, ale jestem także chrześcijaninem, muzułmaninem, buddystą i żydem".
Gandhi twierdził, że osnową każdej religii jest prawda i miłość (współczucie, brak przemocy i złota reguła etyczna). Był także głęboko poruszony chrześcijańską nauką o niestawianiu oporu i „nadstawianiu drugiego policzka”. Gandhi był zaniepokojony tym, że wyznawcy różnych religii czczą często tylko ich symbole (jak np. krzyż), a ignorują znaczenie podstawowych prawd, takich jak poświęcenie się za bliźniego.
Mahatma Gandhi spotkał Paramahansę Joganandę, rozmawiał z nim na wiele tematów religijnych i otrzymał inicjację (dikszę) do praktyk krijajogi.
Gandhi spotkał się również z innym znanym indyjskim mistrzem duchowym – Upasni Maharadżem.
Wiara.
Pomimo wzajemnego szacunku, Gandhi i Rabindranath Tagore wielokrotnie pozostawali ze sobą w sporze co do różnych kwestii. Spory te, a raczej pokojowe debaty, pokazują różnice w sposobie myślenia dwóch najsłynniejszych Hindusów tamtego czasu.

</doc>
<doc id="2729178" url="https://pl.wikipedia.org/wiki?curid=2729178" title="Komory na Letnich Igrzyskach Olimpijskich 2012">
Komory na Letnich Igrzyskach Olimpijskich 2012

Komory na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to piąty start reprezentacji Komorów na letnich igrzyskach olimpijskich.

</doc>
<doc id="2729180" url="https://pl.wikipedia.org/wiki?curid=2729180" title="Dąb II (herb szlachecki)">
Dąb II (herb szlachecki)



</doc>
<doc id="2729182" url="https://pl.wikipedia.org/wiki?curid=2729182" title="Jakub Petružálek">
Jakub Petružálek

Jakub Petružálek (ur. 24 kwietnia 1985 w Litvínovie) – czeski hokeista, reprezentant Czech, trener.
Hobbystycznie w dziedzinie muzyki dyskotekowej działa jako DJ Jakko.
Kariera.
Wychowanek HC Litvínov. Od maja 2009 roku zawodnik Lukko. W maju 2011 został graczem Amura Chabarowsk. W maju 2012 roku przedłużył kontrakt z tym klubem o dwa lata, jednak w styczniu 2013 został przekazany do Dinama Moskwa. W fazie play-off był najskuteczniejszym zawodnikiem Dinama i wraz z drużyną zdobył Puchar Gagarina. Zobowiązał się, że po sezonie powróci do gry w Amurze. Od 1 maja 2013 jest ponownie zawodnikiem Amur. 30 grudnia odszedł z Amuru i został zawodnikiem Ak Barsu Kazań. Od maja do listopada 2014 zawodnik Awtomobilista Jekaterynburg. Od listopada 2014 zawodnik macierzystego HC Litvínov. Od sierpnia do grudnia 2015 zawodnik Örebro HK. Od grudnia 2015 do stycznia 2016 ponownie zawodnik Dinama Moskwa. W połowie 2016 został zawodnikiem HC Oceláři Trzyniec. Od maja 2018 ponownie zawodnik HC Litvínov. Z końcem kwietnia 2021 odszedł z klubu.
Uczestniczył w turnieju mistrzostw świata w 2012, 2014.
W sierpniu 2021 ogłoszono zakończenie przez niego kariery zawodniczej i podjęcie pracy trenera młodzieży w macierzystym klubie.

</doc>
<doc id="2729183" url="https://pl.wikipedia.org/wiki?curid=2729183" title="Malawi na Letnich Igrzyskach Olimpijskich 2012">
Malawi na Letnich Igrzyskach Olimpijskich 2012

Malawi na Letnich Igrzyskach Olimpijskich 2012, które odbyły się w Londynie, było reprezentowane przez 3 zawodników.
Był to dziewiąty start reprezentacji Malawi na letnich igrzyskach olimpijskich.

</doc>
<doc id="2729185" url="https://pl.wikipedia.org/wiki?curid=2729185" title="Arroyo Grande">
Arroyo Grande

Miejscowości:
Rzeki:

</doc>
<doc id="2729186" url="https://pl.wikipedia.org/wiki?curid=2729186" title="Willy Allemann">
Willy Allemann

Wilhelm „Willy” Allemann (ur. 10 czerwca 1942) – szwajcarski piłkarz grający na pozycji obrońcy. W swojej karierze rozegrał 1 mecz w reprezentacji Szwajcarii.
Kariera klubowa.
W swojej karierze Allemann grał w klubie FC Grenchen.
Kariera reprezentacyjna.
W reprezentacji Szwajcarii Allemann zadebiutował 18 czerwca 1966 roku w zremisowanym 1:1 towarzyskim meczu z Meksykiem, rozegranym w Lozannie. Był to jego jedyny mecz w kadrze narodowej. W 1966 roku był w kadrze Szwajcarii na Mistrzostwa Świata w Anglii. Na tym turnieju był rezerwowym i nie rozegrał żadnego spotkania.

</doc>
<doc id="2729188" url="https://pl.wikipedia.org/wiki?curid=2729188" title="GRB 980425">
GRB 980425

GRB 980425 – rozbłysk gamma trwający ok. 30 s, emitowany również w zakresie fal dłuższych niż gamma (promieniowanie rentgenowskie, ultrafioletowe, optyczne, podczerwone czy radiowe). Rozbłysk nastąpił niemal w tym samym czasie, co pobliski wybuch supernowej SN 1998bw, dostarczając pierwszych dowodów na to, że rozbłyski gamma mogą być powiązane z wybuchami supernowych.
Obserwacje.
Rozbłysk został odkryty 25 kwietnia 1998 o godz. 21:49 UTC przez aparaturę zainstalowaną na pokładzie włosko-holenderskiego satelity BeppoSAX. Trwał on ok. 30 sekund, a w jego Krzywej blasku odnotowano pojedynczy skok jasności. W czasie obserwacji wykonanych za pomocą aparatury Narrow Field Instruments (NFIs) ok. 10 godzin po wykryciu rozbłysku odkryto dwa niezależne źródła promieniowania rentgenowskiego o współrzędnych α = i δ = oraz α = i δ = . Jego przesunięcie ku czerwieni wyniosło 0,008, co czyni go najbliższym znanym rozbłyskiem.
Związek z supernową.
Analizy krzywej blasku rozbłysku wykazały, że mógł on być spowodowany wybuchem supernowej. Był to pierwszy przypadek powiązania GRB z wybuchem supernowej.

</doc>
<doc id="2729189" url="https://pl.wikipedia.org/wiki?curid=2729189" title="Hugh Thomas">
Hugh Thomas

Hugh Thomas (ur. 21 października 1931 w Windsor, zm. 6 maja 2017 w Londynie) – brytyjski historyk, pisarz.
Ukończył Queens’ College na Uniwersytecie Cambridge.

</doc>
<doc id="2729193" url="https://pl.wikipedia.org/wiki?curid=2729193" title="Fragmipedium">
Fragmipedium

Fragmipedium ("Phragmipedium") – rodzaj roślin z rodziny storczykowatych ("Orchidaceae"). Liczy co najmniej 23 gatunki występujące w strefie tropikalnej Ameryki Południowej i Środkowej. Dominują gatunki naziemne, choć do rodzaju należą też epifity i naskalne epility. Ze względu na efektowne kwiaty niektóre gatunki fragmipedium są uprawiane jako rośliny pokojowe lub ogrodowe.
Systematyka.
Jeden z pięciu rodzajów podrodziny obuwikowych "Cypripedioideae" stanowiącej grupę siostrzaną dla kladu obejmującego storczykowe ("Orchidoideae") i epidendronowe ("Epidendroideae") w obrębie storczykowatych ("Orchidaceae"), będących kladem bazalnym w rzędzie szparagowców "Asparagales" w obrębie jednoliściennych. Dawniej rośliny tego rodzaju zaliczano do rodzajów "Selenipedium" i "Cypripedium".

</doc>
<doc id="2729194" url="https://pl.wikipedia.org/wiki?curid=2729194" title="Phragmipedium">
Phragmipedium



</doc>
<doc id="2729196" url="https://pl.wikipedia.org/wiki?curid=2729196" title="Kurt Armbruster">
Kurt Armbruster

Kurt Armbruster (ur. 16 września 1934 w Zurychu, zm. 14 marca 2019) – szwajcarski piłkarz grający na pozycji obrońcy. W swojej karierze rozegrał 6 meczów w reprezentacji Szwajcarii.
Kariera klubowa.
W swojej karierze Armbruster grał w klubie Lausanne Sports.
Kariera reprezentacyjna.
W reprezentacji Szwajcarii Armbruster zadebiutował 13 stycznia 1963 roku w przegranym 0:1 towarzyskim meczu z Marokiem, rozegranym w Casablance. W 1966 roku był w kadrze Szwajcarii na Mistrzostwa Świata w Anglii. Na tym turnieju rozegrał 2 mecze: z Hiszpanią (1:2) i z Argentyną (0:2). Od 1963 do 1967 roku rozegrał w kadrze narodowej 6 meczów.

</doc>
<doc id="2729200" url="https://pl.wikipedia.org/wiki?curid=2729200" title="Shirley Thomas">
Shirley Thomas

Shirley Anne Thomas (ur. 15 czerwca 1963 w Londynie) – brytyjska lekkoatletka specjalizująca się w biegach sprinterskich, uczestniczka letnich igrzysk olimpijskich w Los Angeles (1984).

</doc>
<doc id="2729202" url="https://pl.wikipedia.org/wiki?curid=2729202" title="Meetra Surik">
Meetra Surik



</doc>
<doc id="2729203" url="https://pl.wikipedia.org/wiki?curid=2729203" title="April Mendez">
April Mendez



</doc>
<doc id="2729204" url="https://pl.wikipedia.org/wiki?curid=2729204" title="Heinz Bäni">
Heinz Bäni

Heinz Bäni (ur. 18 listopada 1936, zm. 10 marca 2014) – piłkarz szwajcarski grający na pozycji pomocnika. W swojej karierze rozegrał 14 meczów w reprezentacji Szwajcarii.
Kariera klubowa.
Swoją karierę piłkarską Bäni rozpoczął w klubie Grasshoppers Zurych. W sezonie 1957/1958 zadebiutował w jego barwach w pierwszej lidze szwajcarskiej. W 1960 roku przeszedł do FC Zürich. W sezonach 1962/1963 i 1965/1966 wywalczył z nim mistrzostwo Szwajcarii. W 1966 roku zdobył też Puchar Szwajcarii. W sezonie 1967/1968 grał w FC La Chaux-de-Fonds, w którym zakończył swoją karierę.
Kariera reprezentacyjna.
W reprezentacji Szwajcarii Bäni zadebiutował 26 maja 1958 roku w przegranym 0:2 towarzyskim meczu z Belgią, rozegranym w Zurychu. W 1966 roku był w kadrze Szwajcarii na Mistrzostwa Świata w Anglii. Na tym turnieju rozegrał 3 mecze: z RFN (0:5), z Hiszpanią (1:2) i z Argentyną (0:2). Od 1958 do 1967 roku rozegrał w kadrze narodowej 14 meczów.

</doc>
<doc id="2729205" url="https://pl.wikipedia.org/wiki?curid=2729205" title="Heinz Bani">
Heinz Bani



</doc>
<doc id="2729206" url="https://pl.wikipedia.org/wiki?curid=2729206" title="Pomnik Szarych Szeregów we Włocławku">
Pomnik Szarych Szeregów we Włocławku

Pomnik Szarych Szeregów – znajdujący się na terenie klasztoru franciszkanów we Włocławku pomnik poświęcony członkom Szarych Szeregów poległym w czasie drugiej wojny światowej.
Tło historyczne.
Do 1978 na terenie Włocławka nie istniały żadne upamiętnienia poświęcone członkom niekomunistycznego ruchu oporu, co wiązało się z faktem budowania przez władze miejskie mitu tzw. "Czerwonego Włocławka". Dopiero w 1978 na terenie klasztoru franciszkanów odsłonięto tablicę poświęconą członkom organizacji harcerskich działających na terenie Włocławka w czasie drugiej wojny światowej – Włocławskiej Drużyny Harcerskiej, Harcerskiego Pogotowia Wojennego im. Romualda Traugutta oraz Szarych Szeregów. Inicjatorami budowy byli instruktorzy Związku Harcerstwa Polskiego.
Tablica z 1978.
Tablicę odsłonięto 1 września 1978. Znalazła się na niej następująca inskrypcja: "Członkowie włocławskich Szarych Szeregów, którzy zginęli w służbie Boga i Polski w latach 1939-1945. "Trumną ich był piec krematoryjny" oraz nazwiska poległych: hm. Teofil Woźnicki – komendant, hm. Jan Bojanowski, hm. Stefan Pawlicki. Mianowani pośmiertnie podharcmistrzami: Janina Lech, Henryka Wojdyłło, Danuta Turycznowicz, Wanda Dachowska, Magdalena Lech, Zbigniew Kwieciński, Dymitr Krawczenko, Feliks Bocheń, Kazimierz Szymański, Anna Wajcowicz, Andrzej Kwitliński, Edward Koprowski, Eugeniusz Śliwiński, Hernyk Humięcki. Pod listą nazwisk znalazła się łacińska sentencja "Regina Polonia Ora pro Eis" ("Królowo Polski módl się za nimi").
Pomnik.
W 1991 z inicjatywy Włodzimierza Kułaczkowskiego, jednego z twórców tablicy, postanowiono wznieść w jej miejscu pomnik. Jego projekt wykonał harcmistrz Jerzy Pawłowski. W budowie pomnika aktywnie uczestniczyli harcerze oraz członkowie ich rodzin. Jego uroczyste odsłonięcie miało miejsce 26 maja 1991. Stojąca w tym miejscu wcześniej tablica stała się integralną częścią nowego pomnika.
Wygląd.
Centralną częścią pomnika jest ściana z licznymi płaskorzeźbami. Po jej lewej stronie znajduje się godło Polski oraz lilijka – symbol harcerstwa. Obok nich od spodu ku górze biegną wyciągnięte dłonie, w których górna trzyma krzyż. Pod nimi znajduje się napis "Pomnik Szarych Szeregów. Jerzy Pawłowski 1991." W centrum znajduje się nisza w kształcie ludzkiej sylwetki, wypełniona kośćmi. Po prawej stronie umieszczono płaskorzeźby przedstawiające harcerkę i harcerza. W prawym górnym rogu znajduje się Krzyż harcerski, a pod nim napis. Na prawo od tablicy znajduje się symboliczna barykada wzniesiona z kamieni polnych, w którą wkomponowano tablicę z 1978.

</doc>
<doc id="2729209" url="https://pl.wikipedia.org/wiki?curid=2729209" title="Franciszek Hollande">
Franciszek Hollande



</doc>
<doc id="2729211" url="https://pl.wikipedia.org/wiki?curid=2729211" title="Selenipedium">
Selenipedium

Selenipedium – rodzaj roślin z rodziny storczykowatych ("Orchidaceae"). Liczy co najmniej 5 gatunków występujących w strefie tropikalnej Ameryki Południowej (jeden gatunek sięga na północy do Panamy). Owoce dwóch gatunków – "Selenipedium chica" i "S. isabelianum" zbierane były jako namiastka wanilii. Rośliny z tego rodzaju bardzo rzadko spotykane są w uprawie.
Systematyka.
Jeden z pięciu rodzajów podrodziny obuwikowych "Cypripedioideae" stanowiącej grupę siostrzaną dla kladu obejmującego storczykowe ("Orchidoideae") i epidendronowe ("Epidendroideae") w obrębie storczykowatych ("Orchidaceae"), będących kladem bazalnym w rzędzie szparagowców "Asparagales" w obrębie jednoliściennych. Dawniej do tego rodzaju zaliczano szereg gatunków wyodrębnionych później do rodzaju fragmipedium ("Phragmipedium").

</doc>
<doc id="2729212" url="https://pl.wikipedia.org/wiki?curid=2729212" title="Wiktor Orbán">
Wiktor Orbán



</doc>
<doc id="2729213" url="https://pl.wikipedia.org/wiki?curid=2729213" title="Huba (miara)">
Huba (miara)

Huba – historyczna jednostka powierzchni używana w Polsce, odpowiadająca 24 (około 13,4 ha) lub 30 morgom.

</doc>
<doc id="2729215" url="https://pl.wikipedia.org/wiki?curid=2729215" title="Ius in bello">
Ius in bello



</doc>
<doc id="2729216" url="https://pl.wikipedia.org/wiki?curid=2729216" title="Tore Ørjasæter">
Tore Ørjasæter

Tore Ørjasæter (ur. 3 marca 1886 w Skjåk, Oppland – zm. 29 lutego 1968, tamże) – norweski poeta i dramaturg.
Pochodził z rodziny nauczycielskiej i do swojego debiutu w 1908 r. sam również pracował w szkole. Pisał w nynorsku, odmianie języka norweskiego opartej na dialektach. Jego twórczość była inspirowana zarówno norweskimi krajobrazami i dziełami takich poetów jak Ivar Aasen czy Aasmund Olavsson Vinje jak też podróżami autora do innych krajów europejskich (Niemiec, Włoch, Francji). 
Główne tematy poruszane przez Ørjasætera to zderzenie tradycyjnego społeczeństwa z szeroko pojętą nowoczesnością oraz konflikty pomiędzy społecznością a jednostką. Najważniejszym dziełem tego autora jest trylogia poetycka zapoczątkowana w 1913 r. cyklem wierszy "Gudbrands Langleite".
Sissel Kyrkjebø śpiewa pieśń "Vestland, Vestland" ze słowami poety.

</doc>
<doc id="2729217" url="https://pl.wikipedia.org/wiki?curid=2729217" title="Manuela Mena">
Manuela Mena

Manuela B. Mena Marqués (ur. 30 stycznia 1949 w Madrycie) – hiszpańska historyczka, konserwatorka i kuratorka sztuki. Specjalizuje się w rysunku i malarstwie włoskim z XVII wieku. Jest żoną brytyjskiego historyka sztuki Normana Rosenthala.
Napisała pracę doktorską na temat włoskiego malarza Carlo Maratta pod kierunkiem Alfonsa Péreza Sáncheza w 1976 na Uniwersytecie Complutense w Madrycie. Wykładała na Uniwersytecie Autonomicznym w Madrycie w latach 1971–1981, do czasu kiedy została konserwatorką sztuki w muzeum Muzeum Prado. Jest dyrektorką działu konserwacji XVIII-wiecznego malarstwa oraz dzieł Francisca Goi. Pełniła funkcję zastępcy dyrektora muzeum przez 16 lat (jako jedyna kobieta na tym stanowisku w historii muzeum), była kuratorką wielu wystaw. W październiku 2018 przeszła na emeryturę po ponad 40 latach współpracy z Muzeum Prado.
W 2008 wywołała głośną polemikę na temat obrazu "Kolos" kwestionując autorstwo Goi i przypisując je jego uczniowi, malarzowi Asensio Julià. Jej stanowisko wspiera brytyjska krytyczka sztuki Juliet Wilson Bareau, w opozycji pozostają iberysta Nigel Glendinning i historyczka sztuki Jesusa Vega.

</doc>
<doc id="2729218" url="https://pl.wikipedia.org/wiki?curid=2729218" title="Prawo konfliktów zbrojnych">
Prawo konfliktów zbrojnych

Prawo konfliktów zbrojnych (dawniej łac. "ius in bello", "prawo w czasie wojny"), nazywane też międzynarodowym prawem humanitarnym lub prawem wojennym – zbiór norm zaakceptowanych przez społeczność międzynarodową dotyczących sposobów prowadzenia konfliktów zbrojnych, ochrony ich ofiar oraz uczestników.
Zakres przedmiotowy.
Jego normy określają:
Prawo konfliktów zbrojnych zostało skodyfikowane przede wszystkim w szeregu konwencji genewskich i haskich.
Źródła prawa.
Umowa międzynarodowa
Zwyczaj międzynarodowy

</doc>
<doc id="2729225" url="https://pl.wikipedia.org/wiki?curid=2729225" title="Diecezja Dallas">
Diecezja Dallas

Diecezja Dallas (łac. "Dioecesis Dallasensis", ang. "Diocese of Dallas") jest diecezją Kościoła rzymskokatolickiego w północnej części stanu Teksas. 
Historia.
Diecezja została kanonicznie erygowana 15 lipca 1890 przez papieża Leona XIII. Wyodrębniono ją z terenów ówczesnej diecezji diecezji Galveston. Pierwszym ordynariuszem został kapłan pochodzenia irlandzkiego z diecezji Erie Thomas Francis Brennan (1853-1916). Diecezja kilkakrotnie traciła część terytoriów, rosnąca liczba katolików w regionie powodowała bowiem rozrastanie się struktur kościelnych w Teksasie. Za 43 letniej kadencji bpa Josepha Lyncha powstały diecezje: El Paso, Amarillo i Austin. W latach 1953-1969 diecezja Dallas nosiła nazwę diecezja Dallas-Fort Worth. 9 sierpnia 1969 po ustanowieniu nowej diecezji Fort Worth, diecezja Dallas powróciła do starej nazwy.

</doc>
<doc id="2729226" url="https://pl.wikipedia.org/wiki?curid=2729226" title="Teatr Performer">
Teatr Performer

Teatr Performer – teatr improwizowany wykorzystujący wokal i muzykę instrumentalną na żywo. Działał pierwotnie w Zamościu, obecnie w Lubiążu. Teatr czerpie inspiracje z dorobku Jerzego Grotowskiego. W swoich spektaklach prezentuje taniec butō, body action painting i dripping. Metoda twórcza Teatru opiera się na autorskim Rytuale Intuitywnym, stworzonym przez Pawła Dudzińskiego.

</doc>
<doc id="2729227" url="https://pl.wikipedia.org/wiki?curid=2729227" title="1178 p.n.e.">
1178 p.n.e.



</doc>
<doc id="2729232" url="https://pl.wikipedia.org/wiki?curid=2729232" title="Erundina Colino Vega od Matki Bożej z Carmen">
Erundina Colino Vega od Matki Bożej z Carmen



</doc>
<doc id="2729234" url="https://pl.wikipedia.org/wiki?curid=2729234" title="Biskupi Erie">
Biskupi Erie



</doc>
<doc id="2729238" url="https://pl.wikipedia.org/wiki?curid=2729238" title="Manuela Fernández Ibero">
Manuela Fernández Ibero



</doc>
<doc id="2729240" url="https://pl.wikipedia.org/wiki?curid=2729240" title="René Brodmann">
René Brodmann

René Brodmann (ur. 25 października 1933, zm. 2000) – szwajcarski piłkarz grający na pozycji obrońcy. W swojej karierze rozegrał 5 meczów w reprezentacji Szwajcarii i strzelił 1 gola.
Kariera klubowa.
Swoją karierę piłkarską Brodmann rozpoczął w klubie Grasshoppers Zurych. W jego barwach zadebiutował w pierwszej lidze szwajcarskiej. W 1962 roku przeszedł do FC Zürich. W sezonach 1962/1963 i 1965/1966 wywalczył z nim mistrzostwo Szwajcarii. W 1966 roku zdobył też Puchar Szwajcarii. W sezonie 1967/1968 grał w FC Sankt Gallen, w którym zakończył swoją karierę.
Kariera reprezentacyjna.
W reprezentacji Szwajcarii Brodmann zadebiutował 23 grudnia 1962 roku w przegranym 1:5 towarzyskim meczu z RFN, rozegranym w Karlsruhe, w którym strzelił gola. W 1966 roku był w kadrze Szwajcarii na Mistrzostwa Świata w Anglii. Na tym turnieju rozegrał 2 mecze: z Hiszpanią (1:2) i z Argentyną (0:2). Od 1962 do 1966 roku rozegrał w kadrze narodowej 5 meczów, w których strzelił 1 gola.

</doc>
<doc id="2729242" url="https://pl.wikipedia.org/wiki?curid=2729242" title="Rene Brodmann">
Rene Brodmann



</doc>
<doc id="2729243" url="https://pl.wikipedia.org/wiki?curid=2729243" title="María Fenollosa Alcaina">
María Fenollosa Alcaina



</doc>
<doc id="2729245" url="https://pl.wikipedia.org/wiki?curid=2729245" title="Defekt Schottky’ego">
Defekt Schottky’ego

Defekt Schottky’ego – rodzaj wakansu (luki), punktowy defekt sieci krystalicznej, powstający w wyniku opuszczenia węzłów sieci przez atomy lub jony, które dyfundują przez przestrzeń międzywęzłową na powierzchnię, gdzie jest dobudowywana zewnętrzna warstwa kryształu. W kryształach jonowych zwykle powstaje dwuwakans (biwakans) – dwie sprzężone luki (kationowa i anionowa), które zbliżają się do siebie dzięki oddziaływaniom elektrostatycznym tworząc przestrzeń zdefektowaną o zerowym ładunku elektrycznym.
Defekt został nazwany na cześć Waltera Schottkiego.
Przykładowo, równanie tworzenia pojedynczego defektu Schottky'ego w notacji Krögera-Vinka w krysztale NaCl jest następujące:
∅ ⇌ v + v

</doc>
<doc id="2729246" url="https://pl.wikipedia.org/wiki?curid=2729246" title="Niezależni uczestnicy olimpijscy na Letnich Igrzyskach Olimpijskich 1992">
Niezależni uczestnicy olimpijscy na Letnich Igrzyskach Olimpijskich 1992

Niezależni uczestnicy olimpijscy na Letnich Igrzyskach Olimpijskich 1992 – występ kadry niezależnych uczestników olimpijskich podczas letnich igrzysk olimpijskich 1992 w hiszpańskiej Barcelonie.
Drużyna złożona była z pięćdziesięciu ośmiu zawodników: trzydziestu dziewięciu mężczyzn i dziewiętnastu kobiet. Uczestniczyli w 13 dyscyplinach spośród 31 rozgrywanych dyscyplin. Zdobyli oni trzy medale: srebrny i dwa brązowe. Najmłodszy niezależny uczestnik igrzysk miał piętnaście lat i sto trzydzieści cztery dni, a była nim serbska gimnastyczka Majda Milak, zaś najstarszym była również Serbka – lekkoatletka Eszter Poljak, która miała wtedy trzydzieści dziewięć lat i trzysta pięćdziesiąt dni. W skład drużyny weszło sześciu zawodników z Macedonii oraz pięćdziesięciu dwóch z Federalnej Republiki Jugosławii. Wśród sześciorga Macedończyków byli Łazar Popowski i Łazar Miłoewić (kajakarstwo), Elizabeta Pawłowska (lekkoatletyka), Natasza Meszkowska i Kire Filipowski (pływanie) oraz Zoran Szorow (zapasy). Niezależni uczestnicy olimpijscy nie uczestniczyli w ceremonii otwarcia igrzysk.
Był to debiut tego typu ekipy na letnich igrzyskach olimpijskich. Najlepszym wynikiem, jaki osiągnęli niezależni uczestnicy olimpijscy na Letnich Igrzyskach Olimpijskich 1992 był srebrny medal, który zdobyła Jasna Šekarić w rywalizacji strzelczyń w konkurencji pistolet pneumatyczny 10 m kobiet.
Tło startu.
W 1912 roku na letnich igrzyskach olimpijskich wystartowała pierwsza reprezentacja kraju z terenów późniejszej Jugosławii - Serbia. Po raz pierwszy Jugosławia wystąpiła na letnich igrzyskach olimpijskich w 1920 roku, odbywających się w Antwerpii. W 1984 XIV Zimowe Igrzyska Olimpijskie odbyły się w Sarajewie. Podczas zimowych igrzysk olimpijskich w 1992 roku reprezentacja Jugosławii składała się ze sportowców z Czarnogóry, Bośni i Hercegowiny oraz z Serbii. Chorwacja i Słowenia, które w czerwcu 1991 roku jednostronnie ogłosiły niepodległość od Jugosławii wystawiły własne reprezentacje. Były to ostatnie igrzyska olimpijskie, na których sportowcy reprezentowali Jugosławię.
5 kwietnia 1992 suwerenność ogłosiła również Bośnia i Hercegowina. 28 kwietnia 1992 dwie pozostałe republiki (Serbia i Czarnogóra) rozwiązały formalnie Socjalistyczną Federacyjną Republikę Jugosławii, powołując w jej miejsce Federalną Republikę Jugosławii.
Podczas igrzysk olimpijskich w 1992 jako niezależni uczestnicy igrzysk olimpijskich startowali sportowcy z Federalnej Republiki Jugosławii i Macedonii, która jednostronnie ogłosiła niepodległość we wrześniu 1991 roku. Macedońscy olimpijczycy nie mogli startować pod własną flagą, ponieważ nie powstał narodowy komitet olimpijski tego kraju. 30 maja 1992 roku Rada Bezpieczeństwa ONZ w rezolucji nr. 757 podjęła decyzję o niedopuszczeniu zespołów reprezentujących Federalną Republikę Jugosławii do rywalizacji na arenie międzynarodowej z powodu wojny w Bośni i Hercegowinie. MKOL zezwolił na udział w igrzyskach sportowcom z FRJ, który wywalczyli kwalifikację olimpijską na pod warunkiem, że nie będą reprezentować Jugosławii nawet nieoficjalnie. Na igrzyskach w Barcelonie jako samodzielne państwo brała udział Bośnia i Hercegowina.
W styczniu 1993 został utworzony Macedoński Komitet Olimpijski i od tej pory Macedonia startowała pod własną flagą. W 1021. rezolucji Rady Bezpieczeństwa ONZ uchwalonej 22 listopada 1995 zdecydowano o zniesieniu większości sankcji nałożonych na Jugosławię, w tym dotyczących występu jugosłowiańskich sportowców na arenie międzynarodowej. Podobne tego typu grupy sportowców brały udział w letnich igrzyskach olimpijskich w 2000, 2012 i 2016 roku jak niezależni sportowcy olimpijscy. W 2016 na Letnich Igrzyskach Olimpijskich zadebiutowało Kosowo.
Zdobyte medale.
Podczas Letnich Igrzyskach Olimpijskich 1992 niezależni uczestnicy olimpijscy zdobyli trzy medale, wszystkie w konkurencjach strzeleckich. Był to srebrny medal Jasny Šekarić w konkurencji pistolet pneumatyczny 10 m kobiet, brązowy Aranki Binder w konkurencji karabin pneumatyczny 10 m kobiet oraz brązowy Stevana Pletikosicia w konkurencji karabin małokalibrowy, leżąc 50 m mężczyzn.
Do tej pory są to jedyne medale zdobyte przez tego typu drużynę występującą na letnich igrzyskach olimpijskich.
Wyniki.
Gimnastyka artystyczna.
Na Letnich Igrzyskach Olimpijskich 1992 w gimnastyce artystycznej wystąpiły dwie zawodniczki. Były nimi Majda Milak i Kristina Radonjić. Obie startowały w tej samej konkurencji - wieloboju indywidualnym.
Eliminacje do zawodów rozpoczęły się 6 sierpnia. Majda Milak zajęła w nich 32. miejsce z dorobkiem 35,675 punktów. Podczas rywalizacji na obręczy uzyskała ich 9,100, na linie 9,000, w ćwiczeniach z maczugami 8,600, a w ćwiczeniach z piłką 8,975. Dawało jej to miejsca 26., 25., 30. i 32. po kolejnych etapach konkursu. Starsza od niej o 3 lata Kristina Radonjić uplasowała się o jedną pozycję niżej zdobywając w eliminacjach 35,600 punktów. Składało się na nie 9,000 zdobytych podczas ćwiczeń na obręczy, 8,700 na linie, 8,800 z maczugami i 9,100 z piłką, dzięki czemu zajmowała kolejno miejsca 33., 38., 28. i 22. w poszczególnych częściach rywalizacji. Obie nie uzyskały awansu do finału, którego warunkiem było zajęcie miejsca w najlepszej szóstce konkursu lub miejsce w najlepszej dwunastce w jednym z etapów rywalizacji. Konkurs finałowy wygrała reprezentantka Wspólnoty Niepodległych Państw Ołeksandra Tymoszenko.
Judo.
W judo podczas Letnich Igrzysk Olimpijskich 1992 rywalizowało czworo zawodników. Była to jedna kobieta i trzech mężczyzn. Wszyscy rywalizację rozpoczęli, a jednocześnie zakończyli na 1/16 finału.
Kobiety
2 sierpnia rozpoczęła zmagania o medale jedyna kobieta występująca na Letnich Igrzyskach Olimpijskich 1992 jako niezależna uczestniczka olimpijska - Leposava Marković. Rywalizowała ona w kategorii do 48 kg. Walkę o medale rozpoczynała od 1/16 finału, której rywalizowała z reprezentantką Chin Li Aiyue, z którą przegrała poprzez yuko i nie awansowała do kolejnej rundy. Rywalizację w tej konkurencji wygrała reprezentantka Francji Cécile Nowak.
Mężczyźni
W Judo mężczyzn na Letnich Igrzyskach Olimpijskich 1992 wystąpiło trzech niezależnych uczestników olimpijskich. Byli nimi: Miroslav Jočić, Dano Pantić i Mitar Milinković. Wszyscy bez sukcesu na igrzyskach w Barcelonie.
31 lipca rywalizację rozpoczął judoka startujący w kategorii do 71 kg, czyli Miroslav Jočić. Zmagania rozpoczął od 1/16 finału. Zmierzył się w niej z reprezentantem Hiszpanii Joaquínem Ruizem Lorente, z którym przegrał przez dyskwalifikację. W końcowym rezultacie uplasował się na dwudziestej drugiej pozycji. Był to jego ostatni pojedynek na imprezie takiej rangi. Zawody w tej konkurencji wygrał reprezentant Japonii Toshihiko Koga.
28 lipca rywalizację w kategorii do 95 kg rozpoczął Dano Pantić. Uczestnictwo rozpoczął od pojedynku 1/16 finału z reprezentantem Japonii Yasuhiro Kai. Przegrał z nim poprzez ippon i nie awansował do dalszej rundy. W końcowej klasyfikacji zajął dwudziestą pierwszą pozycję. Rywalizację w tej kategorii wygrał reprezentant Węgier Antal Kovács.
Kolejnym, a zarazem ostatnim judoką występujących na igrzyskach jako niezależny uczestnik olimpijski był Mitar Milinković. Wystartował on w kategorii powyżej 95 kg. Rywalizację rozpoczął od 1/16 finału. Jego rywalem był Niemiec Henry Stöhr z którym przegrał poprzez ippon i tym samym nie awansował do następnej rundy. W końcowej klasyfikacji zajął dwudziestą pierwszą pozycję. Rywalizację w tej konkurencji wygrał reprezentujący Wspólnotę Niepodległych Państw Dawit Chachaleiszwili.
Kajakarstwo.
Na Letnich Igrzyskach Olimpijskich 1992 w konkurencjach kajakarskich wystąpiło pięciu sportowców (wyłącznie mężczyzn). Dwóch z nich wystąpiło w kajakarstwie górskim - slalomie K1 oraz po zawodniku w jedynkach mężczyzn na 500 m, jedynkach mężczyzn na 1000 m i w kajakarstwie górskim - kanadyjkach C1. Wystawili także zespół dwójki mężczyzn na 1000 m.
3 sierpnia rywalizację o medale rozpoczął Žarko Vekić. Rywalizował on w jedynkach mężczyzn na 500 m. W eliminacjach wystartował w czwartej grupie. Z czasem 1:51,44 przypłynął na metę dopiero szósty. Tego samego dnia wystąpił jednak w repasażach. Tam w rywalizował w pierwszej grupie. Z czasem 1:55,32 zajął szóstą pozycję i pożegnał się z dalszą rywalizacją. Zawody w tej konkurencji wygrał reprezentant Finlandii Mikko Kolehmainen.
4 sierpnia do rywalizacji w kajakach przystąpił Srđan Marilović. Wystartował on w konkurencji jedynek mężczyzn na 1000 m. W eliminacjach wystąpił w pierwszej grupie. Z czasem 3:50,02 zajął siódme miejsce. Tego samego dnia wystąpił jeszcze w repasażach. Wystartował w drugiej grupie. Z czasem 3:45,52 zajął szóste miejsce i nie awansował do półfinału. Rywalizację w tej konkurencji wygrał reprezentujący Australię Clint Robinson.
Tego samego dnia (4 sierpnia) wystartowała rywalizacja dwójek mężczyzn na 1000 m. Wśród ekip reprezentacji znalazła się również drużyna niezależnych uczestników olimpijskich, w której skład wchodzili Srđan Marilović i Žarko Vekić. W eliminacjach wystartowali w trzeciej grupie. Z czasem 3:31,69 zajęli w niej szóste miejsce. W repasażach które odbyły się jeszcze tego samego dnia znaleźli się w grupie pierwszej. Wyraźnie zmęczony był Srđan dla którego był to już czwarty start tego dnia. Z czasem 3:38,17 dopłynęli na piąte miejsce i nie awansowali do półfinałów. Rywalizację w tej konkurencji wygrała reprezentacja Niemiec w składzie Kay Bluhm i Torsten Gutsche.
2 sierpnia wystartowała rywalizacja w kajakarstwie górskim w slalomie K1. Uczestniczyli w niej dwaj niezależni uczestnicy olimpijscy, którymi byli Łazar Popowski i Milan Ðorđević. W I rundzie Łazar z czasem 2:03,82 zajął trzydziestą drugą pozycję, natomiast Milan został zdyskwalifikowany. W II zjeździe Łazar z czasem 2:05,72 uplasował się na dwudziestej ósmej pozycji, Milan z czasem 2:26.28 był trzydziesty piąty. W klasyfikacji końcowej Łazar z 123 82 punktami zajął trzydzieste czwarte miejsce, Milan z dorobkiem punktowym 156 28 zajął trzydziestą dziewiątą pozycję. Rywalizację w tej konkurencji wygrał reprezentant Włoch Pierpaolo Ferrazzi.
1 sierpnia Łazar Miłoewić wystartował w kanadyjkach pojedynczych. Podczas I zjazdu został zdyskwalifikowany. w II zjeździe z czasem 2:35.22 zajął przedostatnie trzydzieste miejsce. W klasyfikacji końcowej z dorobkiem punktowym 170 22 zajął ostatnie trzydzieste pierwsze miejsce. Rywalizację w tej konkurencji wygrał reprezentujący Czechosłowację Lukáš Pollert.
Kolarstwo.
Jako niezależni uczestnicy olimpijscy na igrzyskach w Barcelonie wystąpiło pięciu zawodników. Trzech z nich wystąpiło we wyścigu ze startu wspólnego, jeden w wyścigu punktowym. Wystawili oni także drużynę w jeździe drużynowej na 100 km na czas.
Aleksandar Milenković, Radiša Čubrić, Mikoš Rnjaković startowali w kolarstwie szosowym w wyścigu ze startu wspólnego, który odbył się 2 sierpnia. Nie odnieśli oni sukcesu. Aleksandar Milenković z czasem 4:35:56 i stratą do zwycięzcy 35 sekund zajął 42. miejsce. Radiša Čubrić był 78. z czasem 4:45:14 i stratą do rywala 9:53. Mikoš Rnjaković nie ukończył wyścigu. Wyścig wygrał reprezentujący Włochy Fabio Casartelli.
26 lipca odbyła się jazda drużynowa na 100 km na czas, której swoją ekipa wystawili niezależni uczestnicy olimpijscy. Wystartowali w składzie Mićo Brković, Aleksandar Milenković, Mikoš Rnjaković i Dušan Popeskov, Uzyskując czas 2:14:37 ze stratą do zwycięzców 12:58. Zajęli 18. miejsce. Złote medale wywalczyła reprezentacja Niemiec w składzie Bernd Dittert, Christian Meyer, Uwe Peschel i Michael Rich.
28 lipca Dušan Popeskov wziął udział w wyścigu punktowym. W eliminacjach wystąpił w pierwszym wyścigu, którego nie ukończył co przekreśliło jego możliwość dalszego występu na igrzyskach. Zwycięzcą został reprezentant Włoch Giovanni Lombardi.
Lekkoatletyka.
Na igrzyskach olimpijskich w Barcelonie w Lekkoatletyce wystąpiło dziewięciu niezależnych uczestników olimpijskich. Były to trzy kobiety i sześciu mężczyzn. Najwyższe osiągnięte przez nich miejsce to siódma pozycja w pchnięciu kulą Dragana Pericia.
Kobiety
Trzy kobiety, które startowały Lekkoatletyce na igrzyskach 1992 to Suzana Ćirić (bieg na 10 000 m), Elizabeta Pawłowska (bieg na 100 m przez płotki) i Tamara Malešev (skok w dal). Każda bez większego sukcesu, ponieważ wszystkie zakończyły rywalizację na pierwszej rundzie.
1 sierpnia w biegu na 10 000 m wystartowała Suzana Ćirić. W eliminacjach wystartowała w drugim biegu. Z czasem 33:42,26 zajęła piętnaste miejsce i nie awansowała do finału. Rywalizację w tej konkurencji wygrała reprezentantka Etiopii Derartu Tulu.
Elizabeta Pawłowska wystartowała w biegu na 100 m przez płotki 5 sierpnia. Podczas eliminacji wystartowała w piątym biegu. Z czasem 14,26 zajęła ostatnią - ósmą pozycję i nie awansowała do kolejnej rundy. Rywalizację w tej konkurencji wygrała reprezentująca Grecję Wula Patulidu.
6 sierpnia Tamara Malešev wystartowała w kwalifikacjach do rywalizacji w skoku w dal. Wystartowała w grupie A i z wynikiem 6,35 zajęła jedenastą pozycję w grupie, a jednocześnie dwudziestą drugą w całej rundzie. Nie awansowała do finału, a rywalizację wygrała reprezentantka Niemiec Heike Drechsler.
Mężczyźni
Sześciu mężczyzn wystartowało na letnich igrzyskach 1992 jako niezależni uczestnicy olimpijscy. Byli nimi trzej biegacze: Dejan Jovković (200 m), Slobodan Branković (400 m) i Slobodan Popović (800 m), dwaj skoczkowie wzwyż: Stevan Zorić i Dragutin Topić oraz kulomiot Dragan Perić. Najlepsze wywalczone przez nich miejsce to siódma pozycja w finale pchnięcia kulą Dragana Pericia.
3 sierpnia Dejan Jovković wystartował w biegu na 200 m. W eliminacjach wystartował w trzecim biegu. Do mety dobiegł z czasem 21,77 i zajął szóstą pozycję. Nie dawało mu to awansu do dalszej rundy. Rywalizację w tej konkurencji wygrał reprezentant USA Mike Marsh.
1 sierpnia wystartowała rywalizacja w biegu na 400 m, w której wystartował Slobodan Branković. Podczas eliminacji pobiegł w czwartym biegu i z czasem 46,34 zajął drugą pozycję co dawało mu awans do ćwierćfinału. W ćwierćfinale wystąpił w pierwszym biegu, a z czasem 45,90 zajął szóstą pozycję, co nie dało mu awansu do kolejnej rundy. Rywalizację w tej konkurencji wygrał reprezentujący Stany Zjednoczone Quincy Watts.
1 sierpnia Slobodan Popović wystąpił w eliminacja do biegu na 800 m. Wystartował w siódmym biegu. przybiegł na metę z czasem 1:49,69 i zajął czwartą pozycję, która nie dawała mu awansu do kolejnej rundy. Rywalizację wygrał reprezentujący Kenię William Tanui.
31 lipca Dragutin Topić i Stevan Zorić wystartowali w eliminacjach do skoku wzwyż. Zorić wystartował w grupie A. Z wynikiem 2,15 zajął szesnastą pozycję w grupie, a dwudziestą dziewiątą w ogólnej klasyfikacji. Pożegnał się tym samym z dalszą rywalizacją w konkursie olimpijskim. Topić wystąpił w grupie B. osiągnął wynik 2,26, zajął trzecią pozycję w grupie, jak również w ogólnej klasyfikacji. Awansował tym samym do finału, który odbył się 2 sierpnia. Zajął w nim ósmą pozycję z wynikiem 2,28. Rywalizację wygrał reprezentujący Kubę Javier Sotomayor.
31 lipca wystartował konkurs pchnięcia kulą. Wystartował w nim niezależny uczestnik Dragan Perić. W kwalifikacjach z wynikiem 20,24 zajął czwartą pozycję i tym samym awansował do finału. Jego najlepszym rezultatem w finale był 20,32. W końcowym rezultacie zajął siódme miejsce. Konkurencję wygrał reprezentujący Stany Zjednoczone Mike Stulce
Pływanie.
Podczas IO 1992 wystąpiło czworo pływaków będących niezależnymi uczestnikami igrzysk. Były nimi dwie kobiety Darija Alauf i Natasza Meszkowska oraz dwóch mężczyzn Mladen Kapor i Kire Filipowski. Ich najlepszym rezultatem była osiemnasta pozycja Nataszy Meszkowskiej na 200 m motylkowym oraz zwycięstwa Mladena Kapora w eliminacjach na 50 i 100 m stylem dowolnym.
Kobiety
28 lipca Darija Alauf wystartowała na 100 m stylem grzbietowym. W eliminacjach wystartowała w pierwszej grupie. Uzyskała czas 1:06,81 i zajęła druga pozycję, ale nie dawało jej to awansu do finału. Ostatecznie zajęła czterdzieste miejsce. Rywalizację wygrała reprezentantka Węgier Krisztina Egerszegi. 31 lipca Alauf w eliminacjach wystartowała na 200 m stylem grzbietowym. Rywalizowała w grupie pierwszej. Zajęła drugie miejsce z czasem 2:22,07, który nie dawał jej awansu do finału. W końcowej klasyfikacji zajęła trzydziestą siódmą pozycję. Ponownie wygrała reprezentantka Węgier Krisztina Egerszegi.
29 lipca Natasza Meszkowska wystartowała w eliminacjach do zawodów na 100 m stylem motylkowym. Startowała w trzeciej grupie zawodniczek i uzyskała czas 1:04,16. Zajęła trzecie miejsce, które nie dawało jej awansu do finału. Ostatecznie zajęła trzydziestą piątą pozycję, wygrała reprezentantka Chin Qian Hong. 31 lipca Natasza wzięła udział w eliminacjach na 200 m stylem motylkowym. wystąpiła w piątej grupie zawodniczek, w której uzyskała czas 2:16,54. Zajęła szóstą pozycję, która nie dawała jej awansu do finału. W końcowej klasyfikacji była osiemnasta. Rywalizację zdominowała Amerykanka Summer Sanders.
Mężczyźni
Mladen Kapor wystartował 30 lipca w eliminacjach na 50 m stylem dowolnym. Wystąpił w pierwszej grupie. Uzyskał czas 23,42 i zajął pierwsze miejsce, lecz nie dawało to miejsca nawet w finale B, ponieważ miał za słaby czas. Ostatecznie uplasował się na dwudziestym trzecim miejscu, a zwyciężył Aleksandr Popow reprezentujący Wspólnotę Niepodległych Państw. 28 lipca przystąpił do rywalizacji na 100 m stylem dowolnym. W eliminacjach wystąpił w pierwszej grupie wygrywając z czasem 51,44. Nie zakwalifikował się do następnej rundy ponieważ miał zbyt słaby czas. W końcowej klasyfikacji zajął trzydzieste miejsce, a rywalizację ponownie zdominował Popow.
Drugim z mężczyzn będącym niezależnym uczestnikiem, który startował w pływaniu był Kire Filipowski. 27 lipca wystąpił w eliminacjach na 100 m stylem motylkowym. Wystartował w grupie szóstej zawodników. Uzyskał czas 56,68 i zajął siódmą pozycję. Nie zakwalifikował się tym samym do dalszej rundy. W końcowej klasyfikacji zajął czterdzieste trzecie miejsce. Zwyciężył reprezentujący USA Pablo Morales, drugi był Polak Rafał Szukała. 30 lipca wystartował w eliminacjach na 200 m stylem motylkowym. Wystąpił w czwartej grupie i z czasem 2:08,71 zajął ostatnią - siódmą pozycję. W końcowej klasyfikacji zajął miejsce trzydzieste dziewiąte. Zwyciężył Amerykanin Melvin Stewart.
Pływanie synchroniczne.
Na LIO 1992 w Barcelonie wystartowały trzy niezależne olimpijki. Wszystkie, czyli Marija Senica, Maja Kos i Vanja Mičeta wystartowały w konkurencji indywidualnej, a Maja i Vanja razem w duecie. Ich najlepszym rezultatem był udział Marii w kwalifikacjach do konkursu indywidualnego.
6 sierpnia rozpoczęły się preeliminacje do zawodów indywidualnych w pływaniu synchronicznym. Marija zdobyła 68,072 punktów, Maja 67,174, a Vanja 64,865. Wszystkie trzy zajęły odpowiednio trzy ostatnie miejsca na 53 zawodniczki. Preeliminacje te miały wyłonić po jednej zawodniczce z każdego kraju, więc najlepsza z niezależnych Marija Senica awansowała do dalszej rundy, mimo iż były zawodniczki z innych krajów, które uzyskały od niej lepszy wynik. W eliminacjach zdobyła 147,152 punktów i zajęła ostatnią - 21. pozycję, która nie dawała jej awansu do dalszej rundy. W finale zwyciężyły Kanadyjka Sylvie Fréchette i Amerykanka Kristen Babb-Sprague.
5 sierpnia wystartowały preeliminacje duetów. Maja Kos i Vanja Mičeta zdobyły 66,019 punktów i zajęły ostatnią - 18. lokatę. Zwyciężyły Amerykanki Karen i Sarah Josephson.
Strzelectwo.
Na igrzyskach w Barcelonie w strzelectwie wystąpiło ośmiu zawodników. Było to pięć kobiet, czyli Jasna Šekarić, Eszter Poljak, Aranka Binder, Lidija Mihajlović, Aleksandra Ivošev oraz trzech mężczyzn Nemanja Mirosavljev, Goran Maksimović i Stevan Pletikosić. W tej dyscyplinie zdobyli trzy medale; dwa brązowe i srebrny Jasny Šekarić w konkurencji pistolet pneumatyczny 10 m.
Kobiety
27 lipca rozpoczęły się eliminacje do konkurencji pistolet sportowy 25 m. Wystartowała w nich Jasna Šekarić, która zdobyła w nich 583 punkty (295 za celność, 288 za czas) i zajęła piątą pozycje, która dała jest awans do finału. W finale, który odbył się tego samego dnia zdobyła 93 pkt. i 676 pkt. za cały konkurs. Zajęła szóste miejsce na osiem. Wygrała reprezentantka Wspólnoty Niepodległych Państw Marina Łogwinienko.
1 sierpnia Jasna wraz z Eszter Poljak wystartowała w eliminacjach do konkurencji pistolet pneumatyczny 10 m. Eszter zdobyła 369 punktów (91 w pierwszej rundzie, 90 w drugiej, 94 w trzeciej i 94 w czwartej) i uplasowała się na czterdziestym drugim miejscu, które nie dawało jej miejsca we finale. O wiele lepiej poradziła sobie Šekarić, która z wynikiem 389 pkt. (98 za pierwszą rundę, 98 za drugą, 97 za trzecią i 96 za czwartą) zwyciężyła w eliminacjach. W finale, która odbywał się tego samego dnia zdobyła 97.4 punktów i 486.4 w całym konkursie, tyle samo co reprezentantka Wspólnoty Niepodległych Państw Marina Łogwinienko. O zwycięstwie zadecydowały punkty z finału, których Łogwinienko miała o dwa więcej. Był to jej trzeci olimpijski medal, a pierwszy dla niezależnych uczestników olimpijskich.
26 lipca Aranka Binder i Lidija Mihajlović wystartowały w eliminacjach do konkursu z karabinem pneumatycznym 10 m. Lidija zdobyła 389 (96 za pierwszą rundę, 97 za drugą, 98 za trzecią i 98 za czwartą) i zajęła 17. miejsce, które nie uprawniało ją do walki o medale. Aranka osiągnęła 393 (99 w pierwszej rundzie, 97 w drugiej, 98 w trzeciej, 99 w czwartej), zajęła 5. miejsce, którym zagwarantowała sobie miejsce we finale. W finale Aranka uzyskała 102.1 i 495.1 łącznie z eliminacjami. Dało jej to trzecie miejsce, tuż za Weselą Letczewą z Bułgarii i Yeo Kab-soon z Korei Południowej.
Mihajlović wraz z Aleksandrą Ivošev wystąpiła w konkurencji karabin małokalibrowy, trzy pozycje, 50 m, które rozpoczęły się 30 lipca. Lidija zdobyła 565 pkt. (192 leżąc, 191 klęcząc, 182 stojąc) i uplasowała się na 33. miejscu. Aleksandra uzyskała 577 pkt. (198 pkt. leżąc, 190 klęcząc i 189 stojąc) i zajęła 14. pozycję. Obie nie zakwalifikowały się do finału. wygrała amerykanka Launi Meili.
Mężczyźni
26 lipca rozpoczęły się eliminacje do konkurencji karabin pneumatyczny 10 m, w której to wystartowali Nemanja Mirosavljev i Goran Maksimović. Nemanja zdobył 587 pkt. (95 za pierwszą rundę, 99 za drugą, 99 za trzecią, 98 za czwartą, 97 za piątą i 99 za szóstą) i zajął 18. pozycję, która nie dała mu awansu do finału. Goran uzyskał 592 (100 w pierwszej rundzie, 96 w drugiej, 99 w trzeciej, 98 w czwartej, 100 w piątej i 99 w szóstej) i uplasował się na 2. miejscu i awansował do finału. W finale Goran zdobył 98.6 pkt. i 690.6 pkt. łącznie za cały konkurs. Zajął 5. miejsce. Wygrał Jurij Fiedkin ze Wspólnoty Niepodległych Państw.
Obaj zawodnicy wystąpili jeszcze 31 lipca w konkurencji karabin małokalibrowy, trzy pozycje 50 m. Nemanja zdobył 1 163 pkt. (397 leżąc, 392 klęcząc i 374 stojąc) i zajął 9. miejsce ocierając się o wejście do finału. Goran uzyskał 1 158 pkt. (396 leżąc, 383 klęcząc i 379 stojąc) i uplasował sina miejscu 17. nie przechodząc do finału. Zwyciężył reprezentant Wspólnoty Niepodległych Państw Hyraczia Petikian.
29 lipca Goran wraz z Stevana Pletikosiciem w konkurencji karabin małokalibrowy, leżąc, 50 m. Maksimović zdobył 591 pkt. (99 w pierwszej rundzie, 95 w drugiej, 99 w trzeciej, 99 w czwartej, 100 w piątej i 99 w szóstej) i uplasował się na 31. miejscu, które nie dało mu awansu do finału. Stevan uzyskał 597 pkt. (99 w pierwszej rundzie, 99 w drugiej, 100 w trzeciej, 100 w czwartej, 99 w piątej i 100 w szóstej) i zajął miejsce 3. W finale zdobył 104.1 pkt., a za cały konkurs 701.1. Zdobył srebrny medal. Lepsi od niego byli tylko Harald Stenvaag z Norwegii i Lee Eun-cheol z Korei.
Szermierka.
jedyną osobą biorącą udział w szermierce na LIO 1992 jako niezależny uczestnik olimpijski była Tamara Savić-Šotra. Wystartowała ona 30 lipca w kwalifikacjach grupowych do konkursu indywidualnego florecistek. Rywalizowała w grupie drugiej wraz z Sin Seong-ja z Korei Płd., Francescą Bortolozzi-Borellą z Włoch, Isabelle Spennato z Francji, Tatjaną Sadowskają z WNP, Andreą Chiuchich z Argentyny i Rencią Nasson z RPA. Tamara wygrała trzy razy, tyle samo razy przegrała i zajęła 5. miejsce, które dało awans do II rundy eliminacji bezpośrednich. W nich zmierzyła się z reprezentantką Wspólnoty Niepodległych Państw Olgą Wieliczko. Przegrała z nią 3:5, 5:3, 1:5. Pomimo porażki mogła walczyć dalej w I rundzie repasaży. Trafiła na Francuzkę Isabelle Spennato, z którą rywalizowała także w fazie grupowej. Savić-Šotra przegrała 2:5, 3:5 i odpadła z olimpijskiej rywalizacji. W końcowej klasyfikacji zajęła 31. miejsce. W Finale zwyciężyła reprezentantka Włoch Giovanna Trillini.
Tenis stołowy.
Na letnich igrzyskach w 1992 w tenisie stołowym wystąpiło pięciu sportowców. Były to dwie kobiety; Gordana Perkučin i Jasna Fazlić oraz trzech mężczyzn; Ilija Lupulesku, Slobodan Grujić i Zoran Kalinić. Ich największym sukcesem było 5. miejsce Lupulesku i Grujicia w deblu mężczyzn.
Kobiety
Jasna Fazlić-Reed wystartowała w eliminacjach do singla w tenisie stołowym trwających od 29 do 31 lipca. rywalizowała w czteroosobowej grupie. Jej przeciwniczkami była Rumunka Otilia Bădescu, z którą przegrała 0:2 (7-21, 20-21), Hinduska Niyati Roy-Shah, z którą wygrała 2:0 (21-12, 21-16) i Kubanka Marisel Ramírez, z którą także zwyciężyła wynikiem 2:0 (21-18, 21-19). Dwa zwycięstwa nie dały jej jednak awansu do dalszej rundy, ponieważ Rumunka miała o jedno zwycięstwo więcej, a awans dawało jedynie miejsce lidera. Ostatecznie Fazlić-Reed była 2. w swojej grupie, a 17. w całej rywalizacji. W konkurencji tej złoto zdobyła reprezentantka Chin Deng Yaping.
Jasna wystartowała jeszcze w deblu z Gordaną Perkučin. W eliminacjach grupowych, które trwały od 29 do 30 lipca rywalizowały z trzema innymi reprezentacjami; Holandii, Australii i Brazylii. Z Holenderkami Mirjam Hooman-Kloppenburg i Bettine Vriesekoop przegrały 1:2 (21-18, 13-21, 16-21). Nad Australijkami Ying kwok i Kerri Tepper odniosły zwycięstwo 2:0 (21-17, 21-13) podobnie jak z Brazylijkami Mônicą Doti i Lyanne Kosaką - 2:0 (21-4, 21-17). W rezultacie zajęły drugie miejsce w grupie tuż za Holenderkami, które były od nich o jedno zwycięstwo lepsze (awans do następnej rundy dawało 1. miejsce). Ostatecznie zajęły 9. miejsce, a całą rywalizację wygrały reprezentantki Chin Deng Yaping i Qiao Hong.
Mężczyźni
Ilija Lupulesku i Zoran Kalinić to dwaj niezależni uczestnicy igrzysk, którzy 30 lipca do 1 sierpnia wystąpili w eliminacjach singla mężczyzn w tenisie stołowym. Ilija przegrał z reprezentantem Korei Północnej Li Gun-sangiem 0:2 (12-21, 17-21), ale za to wygrał z Nigeryjczykiem Sule Olaleye 2:1 (13-21, 21-20, 21-13) i z Libijczykiem Attaherem Mohamedem El-Mahjoubem 2:0 (21-14, 21-12). Nie awansował do kolejnej rundy, ponieważ Gun-Sang miał na swoim koncie o jedno zwycięstwo więcej (awans dawało miejsce 1.). Zoran przegrał z Francuzem Jean’em-Philippe Gatienem 0:2 (16-21, 15-21), a z Nigeryjczykiem Atandą Musą wygrał 2:0 (21-14, 21-19) podobnie jak z Nowozelandczykiem Hagenem Bowerem, z którym wygrał 2:0 (21-9, 21-9). Do następnej rundy nie awansował z tego powodu co Lupulesku. Obaj uplasowali się na 17. pozycji, a rywalizację w tej konkurencji wygrał Szwed Jan-Ove Waldner.
W grze drużynowej wystąpili Ilija Lupulesku i Slobodan Grujić, którzy rywalizowali w trwających od 28 do 31 lipca kwalifikacjach grupowych. W nich wygrali ze wszystkimi przeciwnikami. Szwedzi Mikael Appelgren i Jan-Ove Waldner przegrali z nimi 1:2 (21-10, 18-21, 20-21), Japończycy Kinjiro Nakamura i Takehiro Watanabe 0:2 (17-21, 13-21), a Hindusi Kamlesh Mehta i Sujay Ghorpade 0:2 (17-21, 13-21). Mieli najwięcej zwycięstw, a więc awansowali do następnej rundy. 1 sierpnia, w ćwierćfinale zmierzyli się z Niemcami Steffenem Fetznerem i Jörgem Roßkopfem. Przegrali z późniejszymi wicemistrzami olimpijskimi 0:3 (18:21, 13:21, 17:21). W końcowej klasyfikacji zajęli 5. miejsce. W finale Niemców pokonali Chińczycy Lu Lin i Wang Tao.
Tenis ziemny.
Po odłączeniu się Chorwacji od Jugosławii w czerwcu 1991 r. z występów dla SFRJ zrezygnowało dwóch czołowych graczy, Goran Ivanišević i Goran Prpić. Obaj zawodnicy na igrzyskach w Barcelonie zdobyli trzy brązowe medale dla Chorwacji. Jedynym niezależnym uczestnikiem igrzysk występujący w tenisie ziemnym był Serb, Srđan Muškatirović. W 1/32 finału, która odbyła się w dniach 28-29 lipca rywalizował z Brazylijczykiem Jaimem Oncinsem. Przegrał z nim po pięciu setach (6:7, 6:4, 1:6, 6:4, 1:6) i nie awansował tym samym do dalszej rundy. W końcowej klasyfikacji zajął 33. miejsce, ex aequo z innymi zawodnikami, którzy odpadli na tym samym etapie rywalizacji. Turniej olimpijski wygrał reprezentant Szwajcarii Marc Rosset.
Wioślarstwo.
Na letnich igrzyskach olimpijskich w Barcelonie w wioślarstwie wystąpili dwaj zawodnicy: Vladimir Banjanac i Lazo Pivač. Brali oni udział w konkurencji dwójek bez sternika. Rywalizację rozpoczęli od ćwierćfinału, który odbył się 27 lipca. W pierwszej grupie, w której rywalizowali o awans uzyskali czas 7:08,35 i zajęli 5. miejsce, które nie dawało im awansu do półfinału (awans zapewniało zwycięstwo). Mieli jednak szanse walczyć jeszcze repasażach, które to odbyły się 29 sierpnia. W nich wystąpili również w pierwszej grupie, a z czasem 6:54,76 uplasowali się na 3. miejscu, lecz awans do półfinału dawały dwa pierwsze miejsca. Olimpijską rywalizację dwójek zakończyli na 14. miejscu, a złoto wywalczyli reprezentanci Wielkiej Brytanii Matthew Pinsent i Steve Redgrave.
Zapasy.
Podczas igrzysk w Barcelonie w zapasach rywalizowało dziewięciu sportowców. Ich najlepszym rezultatem było 6. miejsce Gorana Kasuma w konkurencji wagi średniej (do 82 kg) w stylu klasycznym.
Pierwszy z nich Zoran Szorow 5 sierpnia rozpoczął rywalizację w konkurencji wagi koguciej (do 57 kg) w stylu wolnym. Rywalizację rozpoczął od I rundy fazy eliminacyjnej grupy A i porażki z reprezentantem Niemiec Jürgenem Scheibe 2:6. W rundzie II nie uczestniczył (nieparzysta ilość zawodników). w III rundzie zmierzył się z reprezentującym Bułgarię Rumenem Pawłowem, z którym poniósł porażkę 4:45. Zakończył tym samym swoją olimpijską rywalizację (zawodnik ponoszący dwie porażki odpada z turnieju olimpijskiego). Ostatecznie zajął 7. miejsce w swojej grupie. W konkurencji tej zwyciężył reprezentant Kuby Alejandro Puerto.
Drugi z niezależnych uczestników Senad Rizvanović 26 lipca rozpoczął rywalizację w konkurencji wagi muszej (do 52 kg) w stylu klasycznym od fazy eliminacyjnej w grupie B. W pierwszej kolejce zmierzył się z reprezentantem Turcji Remzi Öztürk, z którym wygrał 10:0. W następnej rundzie jego przeciwnikiem był reprezentujący Dominikanę Ulises Valentín nad którym odniósł zwycięstwo 58:3. Jego kolejnym przeciwnikiem był reprezentant USA Shawn Sheldon, z którym przegrał 1:3. W ostatniej IV rundzie eliminacji przegrał z reprezentantem Norwegii Jonem Rønningenem 0:11. 4. miejsce, które zajął w fazie eliminacyjnej dało mu awans do pojedynku o 7. miejsce. Zmierzył się w niej z Finem Ismo Kamesakim, z którym przegrał 1:2 i ostatecznie zajął 8. miejsce w turnieju olimpijskim. Pierwsze miejsce w tej konkurencji wywalczył grupowy rywal Rizvanovicia Norweg Jon Rønningen.
Zoran Galović 28 lipca rozpoczął rywalizację w konkurencji wagi koguciej (do 57 kg) w stylu klasycznym. W pierwszej kolejce grupy B przegrał z reprezentantem Rumunii Marianem Sandu 4:5 (w dogrywce 5:55). Kolejnym jego przeciwnikiem był reprezentujący Koreę Południową An Han-bong, z którym poniósł porażkę 0:6. Po dwóch porażkach odpadł z olimpijskiej rywalizacji i zajął 6. miejsce w swojej grupie. Złoty medal w tej konkurencji zdobył drugi rywal An Han-Bong.
26 lipca Nandor Sabo rozpoczął rywalizację w konkurencji wagi lekkiej (do 68 kg) w stylu klasycznym. W pierwszej rundzie grupy B fazy eliminacyjnej Sabo przegrał z reprezentantem Francji Ghani Yalouzem 2:4. W drugiej kolejce rywalizował z Attilą Repką, z którym przegrał 1:10. Zakończył swoją olimpijską rywalizację po dwóch pojedynkach, zajął 5. miejsce w swojej grupie. Rywalizację w tej konkurencji wygrał wcześniejszy rywal Sabo Węgier Attila Repka.
Czwarty z niezależnych uczestników rywalizujących w zapasach był Željko Trajković, który rozpoczął olimpijską rywalizację od eliminacji do konkurencji stylu klasycznego wagi półśredniej do 74 kg 27 lipca. jego pierwszym przeciwnikiem był reprezentant Polski Józef Tracz, z którym przegrał 0:2. W drugiej rundzie eliminacji miał wolny los. W trzeciej rundzie jego rywalem był Hiszpan José Alberto Recuero, którego pokonał 3:0. Trzecim (i jak później okazało ostatnim) przeciwnikiem był reprezentant Austrii Anton Marchl, który pokonał Trajkovicia 2:5. Željko zajął ósme miejsce w swojej grupie i tym samym nie awansował do rundy finałowej. W rywalizacji o złoty medal zwyciężył reprezentant wspólnoty niepodległych państw Mynacakan Iskandarian.
Goran Kasum, kolejny niezależny uczestnik startujący w zapasach, a konkretnie w konkurencji stylu klasycznego waga średnia do 82 kg wystartował 28 lipca w eliminacjach. Jego pierwszym przeciwnikiem był reprezentant Węgier Péter Farkas, z którym przegrał 1:4. Kolejnym rywalem Gorana był Amerykanin Dan Henderson, którego pokonał 2:0. Reprezentant Grecji Leonidas Papas był trzecim przeciwnikiem Kasuma, z którym wygrał 3:0. Ostatnim przeciwnikiem był Thomas Zander reprezentujący Niemcy, z którym Goran zremisował po zero. Trzecie miejsce w grupie zapewniło kasumowi awans do walki o piąte miejsce, z której rywalizował z finem Timo Niemim. Fin zwyciężył 3:1. Złoty medal zdobył Péter Farkas.
28 lipca do rywalizacji przystąpił Pajo Ivošević, który startował w konkurencji stylu klasycznego wagi półciężkiej do 90 kg. Jego pierwszym przeciwnikiem w grupie A, w której rywalizował był reprezentant Francji Henri Meiss. Przegrał z nim 0:1. drugim przeciwnikiem Pajo był Amerykanin Mike Foy, z którym również przegrał, tym razem 3:4. Zakończył tym swą olimpijską rywalizacje na dziesiątym miejscu w grupie. Złoty medal w tej konkurencji zdobył reprezentujący Niemcy Maik Bullmann.
Miloš Govedarica 26 lipca rozpoczął rywalizację w konkurencji stylu klasycznego wagi ciężkiej do 100 kg. Zmagania w grupie B rozpoczął od pojedynku z reprezentantem Niemiec Andreasem Steinbachem, z którym przegrał 1:2. Drugi pojedynek wygrał 3:1 z Węgrem Norbertem Növényi. Jego kolejnym przeciwnikiem był reprezentant Wspólnoty Niepodległych Państw Siarhiej Dziemiaszkiewicz, który wygrał z nim 7:1. Govedarica zakończył rywalizację w grupie na piątym miejscu. W finałowym pojedynku o dziewiąte miejsce w turnieju olimpijskim pokonał reprezentanta Estonii Helgera Hallika 5:0. W konkurencji tej tryumfował reprezentant Kuby Héctor Milián.
Ostatnim z niezależnych uczestników olimpijskich startującym w zapasach był Milan Radaković rywalizujący w konkurencji stylu klasycznego wagi superciężkiej do 130 kg. Jego pierwszym rywalem w grupie A był Meksykanin Guillermo Díaz, którego pokonał 42:3. Kolejnym rywalem Milana był reprezentant Finlandii Juha Ahokas, który pokonał go wynikiem 2:0. Trzecim przeciwnikiem był reprezentujący Rumunię Ioan Grigoraș, który pokonał Radakovicia 8:1. W konsekwencji swoich wyników zajął on piąte miejsce w grupie i tym samym pozostał mu pojedynek o dziewiąte miejsce w turnieju olimpijskim. Jego przeciwnikiem był reprezentant Polski Jerzy Choromański, który pokonał go 4:2 (w dogrywce 18:7). Zwycięstwo w tej konkurencji odniósł reprezentant Wspólnoty Niepodległych Państw Aleksandr Karielin.

</doc>
<doc id="2729252" url="https://pl.wikipedia.org/wiki?curid=2729252" title="Edgars Masaļskis">
Edgars Masaļskis

Edgars Masaļskis (ur. 31 marca 1980 w Rydze) – łotewski hokeista, reprezentant Łotwy, czterokrotny olimpijczyk. Trener.
Kariera.
Od czerwca 2010 zawodnik Jugry Chanty-Mansyjsk. Od połowy 2013 pozostawał bez klubu. Od połowy stycznia 2014 zawodnik słowackiego HK Poprad. Od lipca 2014 ponownie w Dinamie Ryga. W drugiej połowie grudnia 2014 został zwolniony z klubu. W styczniu 2015 został zawodnikiem HC Ambrì-Piotta, związany terminowym kontraktem. Od sierpnia 2015 zawodnik Łady Togliatti. Sezon KHL (2016/2017) był jego ostatnim w karierze zawodniczej.
Uczestniczył w turniejach mistrzostw świata w 2002, 2003, 2004, 2005, 2006, 2007, 2008, 2009, 2010, 2011, 2012, 2013, 2014, 2015, 2016 oraz zimowych igrzysk olimpijskich 2002, 2006, 2010, 2014.
Na początku października 2017 został szkoleniowcem bramkarzy w Dinamie Ryga. Na stanowisku pozostawał do 2020. Ponadto trenował bramkarzy kadry Łotwy podczas MŚ edycji 2018, 2019.

</doc>
<doc id="2729254" url="https://pl.wikipedia.org/wiki?curid=2729254" title="Strzelanina w kinie w Aurorze">
Strzelanina w kinie w Aurorze

Strzelanina w kinie w Aurorze – miała miejsce 20 lipca 2012 w kinie Century 16 Theaters znajdującym się w centrum handlowym Aurora Town Center w miejscowości Aurora w stanie Kolorado, podczas nocnej premiery filmu "Mroczny rycerz powstaje". Mężczyzna ubrany w maskę i kamizelkę kuloodporną zaczął na ślepo strzelać do ludzi, uprzednio rzucając w nich granatem gazowym. Zginęło 12 ludzi, a zranionych zostało 58. 
Głównym podejrzanym był 25-letni James Holmes, który został aresztowany kilka minut po strzelaninie. W 2015 r. został skazany na 12 bezwzględnych dożywoci. Odczytanie wyroku zajęło 25 min.
Opis wydarzeń.
Strzelanina miała miejsce w kinie Century 16, w mieście Aurora w stanie Kolorado. Morderca zakupił w kinie bilet na seans, po czym wyszedł z budynku awaryjnymi drzwiami wyjściowymi. Poszedł do swojego samochodu, który był zaparkowany niedaleko, zmienił ubranie – założył m.in. kamizelkę kuloodporną i maskę, oraz wziął ze sobą broń palną.
Strzelanina rozpoczęła się o godzinie 00:38 czasu lokalnego (). Mniej więcej w tym czasie pojawiła się pierwsza scena ze strzelaniną w filmie. Zamaskowany mężczyzna rzucił w widownię granatem gazowym, po czym zaczął strzelać ze strzelby Remington model 870 i karabinu Smith &amp; Wesson M&amp;P15. Trzecią, i zarazem ostatnią użytą przez niego bronią, był pistolet .40 S&amp;W Glock, gdyż używany wcześniej karabin zaciął się – gdyby nie to, ofiar byłoby prawdopodobnie więcej. Mężczyzna zaczął strzelać zza pleców widowni, po czym przesuwał się do przodu. Niektóre pociski przebijały się przez ściany i trafiały w widzów sąsiedniej sali kinowej, którzy oglądali ten sam film.
O godzinie 00:39 miał miejsce pierwszy telefon na numer 911. Policjanci przybyli na miejsce zdarzenia w ciągu 90 sekund i znaleźli trzy magazynki kalibru 40 i strzelbę.
Policjanci znaleźli podejrzanego Jamesa Eagana Holmesa o godzinie 00:45 obok jego samochodu stojącego tuż za kinem. Kilku oficerów znalazło w jego aucie parę sztuk broni palnej, w tym drugi pistolet Glock. Miał włosy pofarbowane na pomarańczowo.. Ponadto zażył ponad 100 mg Vicodinu około 2 i pół godziny przed strzelaniną.
Policja przesłuchała ponad 200 świadków ataku. Śledczy twierdzą, że Holmes działał sam i nie należał do żadnej większej grupy terrorystycznej.
Broń i amunicję Holmes zakupił legalnie. Według danych policji 60 dni przed strzelaniną zakupił 7000 nabojów.
Ofiary.
Łącznie zostało postrzelonych 70 ludzi. Dziesięć osób zginęło na miejscu, dwie zmarły w szpitalach. Niepostrzelonych świadków policja zabrała do szkoły Gateway High School, w celu przesłuchania.
Najmłodszą śmiertelną ofiarą strzelaniny jest 6-letnia Veronica Moser, a najstarszą 51-letni Gordon Cowden.
Reakcje.
Prezydent Barack Obama kazał opuścić do połowy flagi Stanów Zjednoczonych, aż do 25 lipca. Spotkał się również z ofiarami strzelaniny i nadał specjalne oświadczenie do telewizji z Aurory.
Warner Bros., dystrybutor filmu "Mroczny rycerz powstaje", wyraził głębokie ubolewanie w związku ze strzelaniną. Studio anulowało premiery filmu w Paryżu, Meksyku i Japonii oraz oznajmiło, że z szacunku do ofiar nie poda wpływów finansowych z weekendu aż do 23 lipca. Christopher Nolan, reżyser filmu, w imieniu swoim, aktorów i wszystkich pozostałych ludzi, którzy pracowali nad filmem, nazwał strzelaninę "bezsensowną tragedią" i wyraził smutek związany z jej ofiarami. Niektóre reklamy telewizyjne filmu zostały wycofane.
W niektórych stanach USA wzrósł poziom ochrony, w celu zapobiegnięcia podobnemu incydentowi. Kina AMC ogłosiły, że zamierzają zabronić wstępu osobom w maskach lub ze sztuczną bronią, choć nie będą zakazywać przychodzenia w przebraniach.

</doc>
<doc id="2729255" url="https://pl.wikipedia.org/wiki?curid=2729255" title="Gospodarka leśna w Puszczy Białowieskiej">
Gospodarka leśna w Puszczy Białowieskiej

Chociaż w Puszczy Białowieskiej zachowały się ostatnie naturalne fragmenty pierwotnego lasu, jest ona użytkowana przez człowieka od tysiąca lat i wielokrotnie była narażona na zniszczenie.
Najstarszym zachowanym świadectwem po obecności człowieka na terenie Puszczy są kurhany, których stanowiska zachowały się w rezerwacie Szczekotowo, w okolicach Starej Białowieży oraz Przedzielnej. Pochodzą one z wieków X–XIII. W drugiej połowie XIII wieku najazdy litewskie zahamowały rozwój osadnictwa na wiele lat.
Jedną z najstarszych form użytkowania Puszczy było łowiectwo. Pierwsze królewskie polowanie Władysława Jagiełły odbyło się jesienią 1409 roku i przeciągnęło przez całą zimę.
I Rzeczpospolita.
Osadnictwo, które rozwijało się od połowy XVII wieku wiązało się z karczowaniem lasów, co prowadziło do zmniejszenia stanu posiadania gatunków, a ponieważ pod pola oraz przyszłe osady w pierwszej kolejności zajmowano siedliska grądów oraz dąbrów, karczunek dotyczył najczęściej gatunków liściastych takich, jak dąb, lipa, klon oraz grab. Park Pałacowy w Białowieży znajduje się w miejscu, gdzie dawniej była dąbrowa świetlista, natomiast właściwe osiedle zajęło miejsce dawnych grądów. Liczne, głębokie żwirownie pochłonęły w Puszczy kolejne stanowiska dąbrów. Według Falińskiego od połowy XVII wieku do końca XX wieku powierzchnia Puszczy Białowieskiej zmniejszyła się z 1664 km² do 911 km² (nie licząc Puszczy Ladzkiej i Świsłockiej), co oznacza spadek o 45%.
Zarządzanie Puszczą bierze swój początek w XV wieku, powołano wtedy namiestników, którzy byli agentami gospodarczo-finansowymi wielkiego księcia litewskiego.
Wraz z wejściem Puszczy w 1589 roku w skład królewskich dóbr stołowych zaczęło się kontrolowane użytkowanie Puszczy poprzez „wchody”, czyli prawo użytkowania lasu. Systematyczna eksploatacja rozpoczęła się w XVII wieku. Nad Narewką i Niemierzanką powstały zakłady wytapiające żelazo z rudy darniowej. Rozwija się produkcja smoły i potażu, wykorzystywanego dla produkcji szkła i mydła. Gruntowną reformę w zarządzaniu Puszczą wprowadził w XVIII wieku podskarbi litewski Antoni Tyzenhauz. Uruchomił on nowe ośrodki dostarczające przetworzone produkty leśne: węgiel drzewny, smoła drzewna, dziegieć, popiół, potaż. Wówczas wewnątrz Puszczy powstały osady przemysłowe Budy, Pogorzelce i Teremiski, a do pracy w przemyśle leśnym sprowadzono specjalnie ludność z Mazowsza. Osady puszczańskie zakładane były na ziemiach królewskich w dobrach stołowych. Zajmują one łącznie około 1 km² powierzchni. Tyzenhauz zarządzał Puszczą w latach 1765–1780, w tym okresie pozyskiwano w puszczy drewno. Szacuje się, że w roku, gdy spławiono 60 tratew (1779/1780) nie zbliżono się do wielkości 40 tysięcy m³, wliczając w to drzewa wycięte na potrzeby lokalne, a zwykle było to około 10 tysięcy m³.
W 1796 roku działały w Puszczy 82 piece ziemne, w których pędzono dziegieć, smołę i wypalano węgiel drzewny.
Zabór rosyjski.
Ostatni wielki karczunek dokonany został za sprawą carycy Katarzyny II, która po powstaniu kościuszkowskim rozdała Puszczę swoim faworytom. Wycięto wtedy w krótkim czasie 40 000 ha lasu, tj. prawie 1/4 ówczesnej Puszczy.
W 1797 roku car Paweł I rozkazał wybić wszystkie łosie, aby z ich skóry sporządzić spodnie dla żołnierzy.
W XIX wieku wzrosła liczba ludności mieszkająca w osadach na terenach Puszczy i odtąd przekraczała tysiąc mieszkańców.
Pod okupacją rosyjską początkowo pozyskiwano w Puszczy drewno na maszty i na budulec, ale ze względu na wysokie koszta Departament Lasów Okrętowych zrezygnował z pozyskiwania drewna w Puszczy ze względów ekonomicznych. Nieopłacalność była rezultatem korupcji i niegospodarności carskiej administracji.
W 1820 roku Aleksander I zakazał wszelkich cięć Puszczy, ponieważ obawiał się, że odgłosy siekier drwali mogą wypłoszyć żubry. Stan ten utrzymywał się krótko, tylko przez osiem lat.
W latach 1843–1846 przeprowadzono prace urządzeniowe. Podzielono Puszczę na dwuwiorstowe oddziały (wiorsta – 1066,78 metrów), tj. system dróg (tzw. tryby) biegnących przez Puszczę południkowo oraz równoleżnikowo. Każdy oddział miał kształt prostokąta o powierzchni 2 wiorst kwadratowych (tj. 227,6 ha). Liczba oddziałów wynosiła 451, ponadto 125 oddziałów w Puszczy Świsłockiej. Przerębywanie linii trwało pięć lat i dokonywane było w oparciu o pomiary z lat 1843–1846. Większość oddziałów w północnej części Puszczy odchylała się od linii prostej. Wedle przeprowadzonych wtedy pomiarów powierzchnia Puszczy wynosiła 122 447 hektarów.
W latach 1861–1862 poszerzono (poza niektórymi wyjątkami) linie oddziałowe do 3 sążni (1 sążeń to 2,13 m). W latach tych dokonano nowego pomiaru powierzchni Puszczy, który wykazał, że powierzchnia zmniejszyła się o 3741 hektarów, wzrosła natomiast powierzchnia gruntów użytkowanych oraz powierzchnia nieużytków. Według pomiarów dokonanych w latach 1870–1871 powierzchnia Puszczy zmniejszyła się o dalsze 20 820,6 hektarów (w stosunku do poprzednich pomiarów).
W drugiej połowie XIX w zagęszczono oddziały co wiorstę. Uczyniło to Puszczę łatwiej dostępną. Dzisiaj znaczna część tych dróg jest już zarośnięta, choć w dalszym ciągu są pokazywane na mapach turystycznych.
W 1888 roku została włączona do osobistych dóbr cara, co ratowało Puszczę przed eksploatacją. W latach 1891-1907 sprowadzono do Puszczy jelenie, sarny, łosie z Syberii, Kaukazu, Niemiec, Austrii i Czech. Stan zwierzyny przekroczył naturalne możliwości Puszczy. Intensywna gospodarka łowiecka, połączona z wypasem bydła i zbieraniem owoców runa leśnego trwała trzydzieści lat. W 1897 roku wstrzymano całkowicie wyrąb drewna.
W 1897 roku otwarta została linia kolejowa przez Puszczę do samej Białowieży, a w 1903 roku wojskowa szosa strategiczna. W XIX wieku liczba domostw w Puszczy wzrosła z 1050 na początku wieku do 2839 pod koniec.
W czasach okupacji rosyjskiej roczny wyręb nigdy nie przekraczał 10 tysięcy m³ drewna. Niewielkie pozyskiwanie drewna i nieznaczne wpływy z jego sprzedaży wynikały z łowieckiego charakteru Puszczy.
W 1888 roku wypasano 6348 sztuk bydła. Konie nie były wypasane w Puszczy, natomiast woły okresowo i dlatego 2 sztuki traktowano jako równoważnik 1 dużej sztuki bydła. Świnie i owce wypasano bez zezwolenia.
Uboczną formą użytkowania Puszczy było zbieranie jagód, orzechów i grzybów. Na zbiór zezwalano osobom, które wykupiły bilet za 60 kopiejek. W 1889 roku wydano 1546 biletów. Bilety wydawano osobom zatrudnianym przy budowie grobli oraz naprawie dróg.
Jeszcze inną formą użytkowana było bartnictwo. Najczęstszym drzewem bartnym była sosna ("chwoja"). Wybierano sosnę o gładkiej i płytko spękanej korze, spróchniałą wewnątrz i hubkami na zewnątrz, próchno musiało być złote, bo czerwonego pszczoły unikały. Miód używano jako lekarstwo dla chorych lub przysmak dla dzieci. Z wosku sporządzano świecie. Miód i wosk skupywali Żydzi. Za garnek miodu płacono dwa ruble i więcej. Cena wyjątkowo dobrego lipcowego miodu dochodziła do 15 rubli. W 1888 roku Puszcza stała się prywatną własnością cara, a bartników stopniowo usunięto.
Plądrowanie.
Po przegranej wojnie z Japonią (1904–1905) carat postanowił wprowadzić rozwiniętą eksploatację Puszczy na wielką skalę, na wzór państw zachodnioeuropejskich. W 1911 roku przysłano tu w związku z tym geometrów, rachmistrzów, by oszacować zasoby Puszczy oraz przyszłe zyski czerpane z eksploatacji. Zamiaru wielkiej eksploatacji nie zdążono wprowadzić w czyn ponieważ w sierpniu 1915 roku do Białowieży wkroczyła armia niemiecka.
Niemcy oszacowali zapas drewna na 32 mln 600 tys. m³. By ułatwić eksploatację wybudowano sieć 300 km kolejek wąskotorowych. W ciągu trzech i pół lat, przerobiono i wysłano do Niemiec prawie 5 mln m³. 400 tysięcy m³ drewna nie zdążono wysłać do Niemiec. Zrębami zupełnymi ogołocono 6500 ha, a częściowymi 10 tysięcy ha. Najbardziej przetrzebiono te partie puszczańskich lasów, które znajdowały się przy kolei normalnotorowej oraz przy kolejce wąskotorowej. Niemcy zbudowali kilka tartaków: 10-trakowy w Hajnówce, 3-trakowy w Czerlonce, 4-trakowy w Gródku, 2-trakowy w Nowym Mieście i 1-trakowy w Narewce. W Hajnówce uruchomiono fabrykę wełny drzewnej, stolarnię mechaniczną oraz fabrykę składanych domów. Zbudowano największe w Europie zakłady suchej destylacji drewna.
Po wycofaniu Niemców, którzy zdemontowali niektóre zakłady (np. z tartaku w Hajnówce zabrano dwie maszyny parowe), Puszcza przez sześć tygodni znajdowała się pod zarządem litewskim. Niemcy pozostawili po sobie wielką ilość niedorębów, posuszu i odpadów, co spowodowało inwazję korników. Najbardziej ucierpiały świerczyny Nadleśnictwa Hajnówki, gdzie korniki uszkodziły 350 tysięcy m³ drewna (łącznie z leżaniną). Prowadzona w latach 1919–1923 gospodarka Puszczy zmierzała w pierwszej kolejności do likwidacji negatywnych skutków niemieckiej okupacji.
Nowo powstałe państwo polskie niezbyt jeszcze interesowało się ochroną przyrody i w 1924 roku wydzierżawiło Puszczę angielskiej firmie The Century European Timber Corporation, potocznie nazywanej „Centurą”. Firma ta dostała dziesięcioletnią koncesję na wyrąb 7,2 mln m³ drewna nad Niemnem i w Puszczy Białowieskiej, w tym z samej Puszczy 4 mln m³. Planowano wyciąć drzewa na powierzchni 20 tysięcy hektarów. Wykorzystywano sieć wybudowanej przez Niemców kolejki wąskotorowej, wybudowano też nowe linie kolejki (między innymi kolejkę na Topiło). Firma wycięła i wywiozła ponad 2,5 mln m³ drewna przeważnie w postaci tarcicy. Tarcicę uzyskiwano w firmowych tartakach w Gródkach koło Białowieży i na Stoczku w Białowieży. Pod zarządem „Century” znalazł się jeden z największych tartaków ówczesnej Polski – zakład tartaczny w Hajnówce. W tartaku tym powstała filia firmy o nazwie „Century Timber Company Ltd. – Polska Spółka Drzewna Century”, produkująca tarcicę wysokiej jakości przeznaczoną na rynek angielski. Pod wpływem opinii publicznej oraz niedopełnieniu warunków umowy przez firmę, w 1929 roku podjęto decyzję o zerwaniu kontraktu z angielską firmą.
Eksploatacja ominęła utworzony w 1921 roku rezerwat ścisły o powierzchni 5300 hektarów. Mieścił się w widłach rzek Narewki oraz Hwoźnej, było to ostatnie nie eksploatowane miejsce w Puszczy. W 1932 roku przekształcony został w Park Narodowy. Powołano trzy instytuty naukowe.
W latach 1929–1930 dawny wiorstowy podział Puszczy został uzupełniony przez przecięcie na krzyż nowymi liniami (w obrębie każdego wiorstowego kwartału powstały mniejsze – A, B, C, D). Pominięto jedynie BPN, który utrzymał podział wiorstowy do 1985 roku. Liczba pełnych oddziałów wynosiła 924, ponadto 224 oddziałów w Puszczy Świsłockiej. Puszcza Ladzka i Szereszewska miały odrębny system numeracji oddziałów.
W 1930 roku zapas rzeczywisty drzewostanów w Puszczy oszacowano na 16.217 tysięcy m³, co dawało 187 m³/ha. Przyrost przeciętny roczny określono na 2,25 m³ drewna na jednym hektarze, a pozyskanie na 4,20 m³ drewna z hektara. Rozmiar użytkowania rębnego bez zaliczenia powierzchni określono na 296 900 m³ drewna rocznie.
W latach 1929–1932 pobito o 23% ustanowione przez Niemców i Anglików rekordy rocznego pozyskiwania drewna.
W latach 1916–1939 Niemcy, Rosjanie i Polacy wycięli łącznie ponad 10 mln m³, czyli 1/3 zasobów Puszczy. Spowodowało to największe w historii przekształcenie jej drzewostanów. W latach 1939–1941 Puszczę eksploatowali Rosjanie, po wojnie Puszcza została podzielona pomiędzy Polskę i Białoruś.
Eksploatacja w czasach Polski Ludowej.
W latach 1945–1946 użytkowanie polskiej części Puszczy miało charakter niezorganizowany i plądrowniczy.
Pierwszy po II wojnie światowej plan urządzenia lasu został opracowany na lata 1949–1958. Zapas drzewostanów oszacowano na 9,5 mln m³ grubizny, a przeciętny przyrost roczny na 2,40 m³ z jednego hektara. Dla poszczególnych gatunków przyjęto następujące wieki rębności: sosna – 120 lat, świerk – 100 lat, dąb i jesion – 160 lat, grab i olsza 80–100 lat, brzoza 80 lat, osika – 60 lat.
W latach 1948–1958 przeciętnie wycinano 189 tysięcy m³. Przeprowadzona w 1950 roku inwentaryzacja polskiej części Puszczy stwierdziła, że zapas grubizny wynosi zaledwie 189 m³ na 1 ha. Optymalny zapas powinien wynosić 400–500 m³ na ha. Dla poszczególnych gatunków stan zapasów wynosił: świerk 31%, sosna 18%, olcha 16%, dąb 12%, brzoza 8%, grab 7%, jesion 6%, osika 2%.
Następna inwentaryzacja drzewostanów przeprowadzona została w 1958 roku. Określiła ona powierzchnię Puszczy na 52 587,98 hektarów, a zapas drzewostanów oszacowany został na 10,2 mln m³ grubizny. Przeciętny wiek drzew określono na 76 lat, a przyrost roczny na 2,7 m³/ha. Przeciętny zapas drzewostanów wynosił 205 m³/ha. Przyjęto następujące wieki rębności: sosny – 120 lat, dąb 160–200 lat, świerk – 80-120 lat, jesion – 120-140 lat, grab – 80-100 lat, brzoza – 80 lat, lipa – 100 lat, wiąz – 100 lat, klon – 100 lat, osika – 60 lat.
W latach 1958–1968 udział drzewostanów przekraczających 100 lat spadł z 37,2% powierzchni leśnej do 34,3%.
Rekordowym pod względem wyrębu był rok 1975, kiedy wycięto 212 tysięcy m³. W następnych latach nastąpił spadek w pozyskiwaniu drewna (168,1 m³ w 1980 roku).
W latach 1959–1969 pozyskano 379,7 ton żywicy, 18 809 m³ karpiny, 1885 ton kory garbarskiej, 230 tysięcy sztuk choinek. W końcu lat 70 zaprzestano pozyskiwać żywicę i korę garbarską.
W latach 1968–1978 pozyskiwano przeciętnie rocznie około 50 ton czernicy, 0,1 tony brusznicy, 0,1 tony żurawiny, 0,1 tony maliny. Spośród grzybów pozyskano 60 ton opieńki, 10 ton kurki, 10 ton maślanki, 1 tona zielonki, ponadto borowiki i piestrzenice.
Innym rodzajem ingerencji ze strony człowieka było zaprowadzenie uprawy niektórych gatunków, zwłaszcza sosny, co doprowadziło do jej pojawienia się na stanowiskach oraz siedliskach, gdzie dawniej w ogóle jej nie było.
W czasach Polski Ludowej normą było przekraczanie planowego wyrębu. W roku 1957 stosunek wyrębu wykonanego do zaplanowanego wynosił 156%. W latach 1958–1968 pozyskiwano średnio 119% w stosunku do zaplanowanego etatu rębnego. Gospodarka leśna prowadziła do zamienienia Puszczy w monokulturowy, jednowiekowy las gospodarczy, podatny na szkodniki i pożary.
Część białoruska.
W 1944 roku, po II wojnie światowej, Puszczę podzielono pomiędzy Polskę a BSRR. Polska otrzymała 59 207 hektarów, a BSRR około 87 500 hektarów powierzchni Puszczy. W efekcie tego Puszczę przedzielono granicą, wycinając szeroki pas lasu. W roku 1983 po stronie ZSRR granicę dodatkowo przegrodzono wysokim płotem z drutów kolczastych pod napięciem, którego nie mogły przejść ani ludzie, ani większe zwierzęta.
Ponieważ Białowieża znalazła się po polskiej stronie, białoruska część Puszczy pozbawiona była ośrodków naukowych oraz organizacyjnych. Zorganizowano więc własne.
Wielkie zmiany spowodowały inwestycje wodne, zmeliorowano ogromne bagno Dziki Nikor, zamieniając je na tereny rolnicze. Melioracje doprowadziły do obniżenia poziomu wód gruntowych. Białoruska część Puszczy uzyskała charakter rezerwatowo-łowiecki. Wybudowano tam dwa duże sztuczne zbiorniki przeznaczone do polowań na ptactwo.
W czasach BSRR rezerwaty ścisłe stanowiły 18% powierzchni. W 1991 roku niepodległa Białoruś objęła ochroną całą swoją część Puszczy, przekształcając ją w park narodowy o powierzchni 1100 km². 65% przeznaczono dla badań naukowych.
Janusz Korbel ocenił, że najnowsza gospodarka w Puszczy doprowadziła do tego, że z przestrzeni kosmicznej las po stronie polskiej przypomina dziurawy ser szwajcarski, a po białoruskiej widać skutki usuwania martwych drzew i melioracji.
III Rzeczpospolita.
W latach 90. XX wieku, w warunkach III Rzeczypospolitej, kontynuowano wycinanie Puszczy na poziomie lat 80. W 1990 roku drzewostany najmłodsze, które nie przekroczyły 100 lat zajmowały już 70% powierzchni puszczy zagospodarowanej, 100–140 letnie drzewostany stanowiły 13% powierzchni, a starsze zajmowały już tylko 17% powierzchni. W latach 1994–1995 pozyskiwano 146 tysięcy m³ drewna rocznie.
Na początku XXI wieku planowy wyręb wciąż jeszcze wynosił 150 tysięcy m³ rocznie. Rzeczywisty wyręb był nieco niższy i w latach 2000–2008 wycinano rocznie około 125 tysięcy m³.
17 maja 2012 roku Minister Środowiska ogłosił plan działań dla Puszczy Białowieskiej, zgodnie z którym roczne pozyskiwanie drewna ma się utrzymywać na poziomie 48,5 tysięcy m³. Zapowiedział całkowite wyłączenie z gospodarki drzewostanów stuletnich, tj. tych drzewostanów, w których stare drzewa mają przynajmniej 10% udziału.
Wycinka po 2016.
W 2017 na terenie Puszczy Białowieskiej rozpoczęła się intensywna wycinka drzew, która według Ministerstw Środowiska służyła powstrzymaniu kornika, a według protestujących ekologów miała charakter komercyjny. Rozpoczęli oni pokojową blokadę ciężkiego sprzętu wykorzystywanego przez Lasy Państwowe do wycinki.
Podczas 41. sesji Komitetu Światowego Dziedzictwa Ludzkości UNESCO w Krakowie w lipcu 2017 przyjęto uchwałę wzywającą Polskę do natychmiastowego wstrzymania wycinki. Komitet podkreślił, że prowadzone przez Polskę działania stanowią zagrożenie dla puszczy na Liście Światowego Dziedzictwa Ludzkości; w uchwale znalazł się również zapis o możliwym wpisaniu puszczy na listę obiektów zagrożonych. Premier Beata Szydło poinformowała, że wycinka będzie kontynuowana. W tym samym miesiącu Komisja Europejska wystąpiła przeciwko Polsce do Trybunału Sprawiedliwości Unii Europejskiej wskazując, że prowadzona wycinka drzew stanowiła poważne zagrożenie integralności obszaru Natura 2000, nie była zgodna z celami ochrony Puszczy Białowieskiej i przekraczała środki, jakich można używać do zapewnienia zrównoważonego użytkowania lasu
W wydanym w listopadzie 2017 postanowieniu Trybunał Sprawiedliwości nakazał Polsce natychmiastowe przerwanie wycinki pod groźbą kary finansowej w wysokości co najmniej 100 tys. euro dziennie. Po wydaniu tego postanowienia wycinka została przerwana.
W wyniku realizacji prac związanych z usuwaniem martwych drzew świerkowych, Nadleśnictwa Browsk, Hajnówka i Białowieża wykorzystały cały etat cięć przewidzianych w Planach Urządzania Lasu 2012–2020. W tej sytuacji samorządy w porozumieniu z innymi nadleśnictwami zorganizowały transport liściastego drewna opałowego z Puszczy Knyszyńskiej. Według mieszkańców jest to pierwsza sytuacja tego typu w rejonie Puszczy Białowieskiej.
Efekt działalności człowieka.
Produkcja węgla drzewnego, smoły i potażu w wiekach XVII–XVIII prowadziła do lokalnego przetrzebienia niektórych gatunków.
Rozwinięta planowa gospodarka leśna prowadziła do zmniejszenia liczby gatunków cenionych jako surowiec budowlany, a więc dębu szypułkowego, jesionu oraz sosny. Eliminacja niektórych gatunków prowadziła do zmian w strukturze drzewostanów, stosowanie zrębów czystych umożliwiało rozpowszechnienie się niektórych gatunków, dawniej nie tak licznych gatunków lekkonasiennych, tj. brzozy, osiki oraz wierzby iwa. W nieco mniejszym stopniu dotyczy to również świerka, którego naturalny udział w drzewostanach, zawsze był znaczny, a teraz w wyniku działalności człowieka wzrósł jeszcze bardziej.
Na strukturę drzewostanów wpłynęły również i inne formy użytkowania lasu, jak np. nadmierna hodowla zwierzyny w końcu XIX i na początku XX wieku. Doprowadziło to do zaniku bądź zredukowania podrostu takich gatunków drzew liściastych jak dąb, jesion oraz lipy, hamując proces naturalne odnowy lasu. W największym stopniu dotknęło to lipę, u której brakuje dziś drzew, które wykiełkowały w końcu XIX i na początku XX wieku. Podobne skutki niósł za sobą wypas bydła w lesie, zlikwidowany dopiero w latach 70. XX wieku.
Wybudowanie sieci kolejek leśnych oraz dróg żwirowych, wykonanych nieraz na nasypach, wywołał zmiany w stanie siedlisk hydrogenicznych. Największe zmiany stosunków wodnych nastąpiły w prawobrzeżnej części zlewni rzeki Leśnej.
Jednak, pomimo tego, Puszcza dotrwała do naszych czasów w niespotykanej gdzie indziej kondycji, zachowując fragmenty swoich lasów w stanie niemal nienaruszonym przez człowieka.

</doc>
<doc id="2729257" url="https://pl.wikipedia.org/wiki?curid=2729257" title="Richard Dürr">
Richard Dürr

Richard Dürr (ur. 1 grudnia 1938 w St. Gallen, zm. 30 maja 2014) – szwajcarski piłkarz grający na pozycji pomocnika. W swojej karierze rozegrał 29 meczów w reprezentacji Szwajcarii i strzelił 1 gola.
Kariera klubowa.
Całą swoją karierę piłkarską Dürr spędził w klubie Lausanne Sports. Zakończył ją w 1970 roku. W sezonach 1961/1962 i 1963/1964 zdobył z klubem z Lozanny Puchar Szwajcarii, a w sezonie 1964/1965 wywalczył mistrzostwo Szwajcarii.
Kariera reprezentacyjna.
W reprezentacji Szwajcarii Dürr zadebiutował 9 maja 1962 roku w przegranym 1:3 towarzyskim meczu z Anglią, rozegranym w Londynie. W 1962 roku został powołany do kadry Szwajcarii na Mistrzostwa Świata w Chile. Tam wystąpił w 2 spotkaniach: z RFN (1:2) i z Włochami (0:3).
W 1966 roku Dürr był w kadrze Szwajcarii na Mistrzostwa Świata w Anglii. Na tym turnieju rozegrał jeden mecz, z RFN (0:5). Od 1962 do 1968 roku rozegrał w kadrze narodowej 29 meczów, w których strzelił 1 gola.

</doc>
<doc id="2729258" url="https://pl.wikipedia.org/wiki?curid=2729258" title="Alejandro Curbelo">
Alejandro Curbelo

Alejandro César Curbelo Aguete (ur. 19 września 1973 w Montevideo) – urugwajski piłkarz występujący na pozycji obrońcy.
Kariera klubowa.
Curbelo zawodową karierę rozpoczynał w zespole Miramar Misiones. Spędził tam sezon 1997. Następnie grał w drużynach Basáñez oraz Central Español, a na początku 2000 roku trafił do salwadorskiej Alianzy FC. Występował tam przez 1,5 roku.
W 2001 roku Curbelo wrócił do Urugwaju, gdzie został graczem klubu Montevideo Wanderers. W 2002 roku przeniósł się do zespołu Club Nacional. W tym samym roku wywalczył z nim mistrzostwo Urugwaju. W połowie 2003 roku ponownie przeszedł do Alianzy. W sezonie 2003/2004 wywalczył z nią mistrzostwo fazy Clausura.
W 2005 roku Curbelo odszedł do Defensora Sporting. Spędził tam rok. Potem grał jeszcze w Cerro Largo oraz Racingu Club de Montevideo. W 2008 roku zakończył karierę.
Kariera reprezentacyjna.
W reprezentacji Urugwaju Curbelo rozegrał 3 spotkania, wszystkie podczas Copa América 2001. Zadebiutował w niej 17 lipca 2001 roku w zremisowanym 1:1 meczu fazy grupowej z Kostaryką. Na tamtym turnieju, zakończonym przez Urugwaj na 4. miejscu, zagrał jeszcze w pojedynkach z Hondurasem (0:1) w fazie grupowej oraz w ćwierćfinale z Kostaryką (2:1).

</doc>
<doc id="2729259" url="https://pl.wikipedia.org/wiki?curid=2729259" title="Richard Durr">
Richard Durr



</doc>
<doc id="2729260" url="https://pl.wikipedia.org/wiki?curid=2729260" title="Andrzej Głoskowski">
Andrzej Głoskowski

Andrzej Głoskowski (ur. 25 września 1935 w Warszawie, zm. 8 września 2019 w Łodzi) – polski aktor teatralny i filmowy.
Życiorys.
W 1958 roku ukończył studia na PWST w Krakowie. 7 listopada tego samego roku miał miejsce jego debiut teatralny. Występował w następujących teatrach:
Teatr Telewizji.
Wystąpił w kilkudziesięciu spektaklach Teatru Telewizji. Zagrał m.in. rolę Nemoura w spektaklu „Kwiaty dla Algernona” (1980) i rolę Mambeta w spektaklu „Wejście na Fudżi-Jamę” (1984).

</doc>
<doc id="2729261" url="https://pl.wikipedia.org/wiki?curid=2729261" title="Violette Port-au-Prince">
Violette Port-au-Prince



</doc>
<doc id="2729263" url="https://pl.wikipedia.org/wiki?curid=2729263" title="Włochy na Letnich Igrzyskach Olimpijskich 1960">
Włochy na Letnich Igrzyskach Olimpijskich 1960

Włochy na Letnich Igrzyskach Olimpijskich 1960 reprezentowane był przez 280 zawodników (246 mężczyzn i 34 kobiety). Był to 13 start reprezentacji Włoch na letnich igrzyskach olimpijskich.

</doc>
<doc id="2729266" url="https://pl.wikipedia.org/wiki?curid=2729266" title="Tosashimizu">
Tosashimizu

 – miasto położone w prefekturze Kōchi, w Japonii, na wyspie Sikoku. Tosashimizu prawa miejskie uzyskało 1 sierpnia 1954 roku.
Obszar wsi Naka-no-hama, znajdujący się obecnie w granicach miasta Tosashimizu, jest miejscem narodzin Johna Manjirō, pierwszego Japończyka, który dotarł do Stanów Zjednoczonych. Manjirō, jako młody rybak, po rozbiciu łodzi rybackiej u wybrzeży Japonii w 1841 roku, został uratowany przez kapitana statku wielorybniczego Williama Whitfielda z Fairhaven. Po zakończeniu wielorybniczej wyprawy Whitfield zabrał młodego Manjirō do Fairhaven i New Bedford, gdzie Manjirō spędził kilka lat zanim ostatecznie udał się z powrotem do Japonii. Z powodu tej historii Tosashimizu stało się miastem partnerskim zarówno Fairhaven, jak i New Bedford w 1987 roku.
Populacja.
Zmiany w populacji Tosashimizu w latach 1970–2015:

</doc>
<doc id="2729269" url="https://pl.wikipedia.org/wiki?curid=2729269" title="Południe – Odpoczynek od pracy (wg Milleta)">
Południe – Odpoczynek od pracy (wg Milleta)

Południe – Odpoczynek od pracy (wg Milleta) (hol. "Middagrust (naar Millet)", ang. "Noon: Rest from Work (after Millet)") – obraz olejny (numer katalogowy: F 686, JH 1881) namalowany przez Vincenta van Gogha w styczniu 1890 podczas jego pobytu w miejscowości Saint-Rémy. Obraz znajduje się w zbiorach Musée d’Orsay w Paryżu.
Historia.
Vincent van Gogh przebywając na dobrowolnym leczeniu w szpitalu Saint Paul-de-Mausole w Saint-Rémy zajął się, z braku modeli, sporządzaniem kopii swych ulubionych mistrzów. Sporządził ich około 40, w tym około 20 inspirowanych pracami Jean-François Milleta. Malarz ten należał do tych artystów, którzy wywarli największy wpływ na jego twórczość. W swoich obrazach namalowanych na podstawie prac Milleta van Gogh skupił się na przedstawieniu pojedynczych postaci wieśniaków podczas prac polowych: koszenia, wiązania ściętego zboża w snopki, młócenia, czy strzyżenia owiec. Motywy te zawsze należały do jego ulubionych, a tym razem stanowiły dla niego przypomnienie jego własnych, artystycznych korzeni pomagając mu pogodzić się z przeszłością i przez to bardziej zrozumieć teraźniejszość i przyszłość.
Sam obraz został namalowany bezpośrednio na podstawie cyklu drzeworytów „Cztery pory dnia” Adrien Lavieille’a wykonanych w 1873 na podstawie Milleta. 
Opis.
Obraz przedstawia parę robotników rolnych odpoczywających w południe. Artysta pozostał tu wierny oryginalnej kompozycji, również co do szczegółów na pierwszym planie. Narzucił jednak własny styl tej spokojnej scenie, która dla Milleta była symbolem wiejskiej Francji lat 60. XIX wieku. Tę bardzo osobistą interpretację van Gogh uzyskał głównie poprzez chromatyczną konstrukcję dzieła opartą na kontrastowych kolorach dopełniających: niebiesko-fioletowego i żółto-pomarańczowego. Mimo spokojnego charakteru przedstawionego motywu obraz odznacza się wyjątkową artystyczną intensywnością, typową dla van Gogha. Obrazem tym artysta nawiązał do godności pracy, motywu, który był inspiracją wielu jego wcześniejszych płócien, namalowanych w Holandii. Jednak w przeciwieństwie do Brabancji krajobraz, w którym znajdują się wieśniacy, jest słoneczny i kwitnący, a użyte kolory są jasne w przeciwieństwie do ciemnobrunatnych tonacji jego holenderskich płócien. Van Gogh nigdy nie wątpił w wartość ludzkiego życia i pomimo trudnych osobistych problemów nie stracił wiary w sens ludzkiego wysiłku.

</doc>
<doc id="2729271" url="https://pl.wikipedia.org/wiki?curid=2729271" title="Szubienica na Woli">
Szubienica na Woli

Szubienica na Woli – miejsce straceń wykonanych przez Niemców w odwecie za akcję Wieniec, zlokalizowane w Warszawie na Woli przy ul. Mszczonowskiej.
Kontekst historyczny.
W nocy z 7 na 8 października 1942 roku w ramach Akcji Wieniec zorganizowanej przez AK patrol por. Zbigniewa Lewandowskiego "Zbyszka" o godz. 2:10 wysadził dwa tory na linii kolejowej między stacjami Warszawa Zachodnia a Włochami, grupa ta zniszczyła także tor łączący Włochy ze stacja Warszawa Towarowa. W tym samym miejscu działał drugi patrol dowodzony przez por. Leona Tarajkiewicza „Leona“, który w tym samym czasie wysadził tor w odgałęzieniu trasy w kierunku Radomia. W miejsce to wjechał pociąg towarowy.
15 października 1942 w odwecie za przeprowadzoną akcję Niemcy rozstrzelali na Wydmach Łuże 39 więźniów Pawiaka. O świcie następnego dnia w pięciu punktach na peryferiach Warszawy publicznie powieszono kolejnych 50 więźniów.
Szubienica przy ul. Mszczonowskiej jest jedyną zachowaną z prawdopodobnie pięciu zbudowanych w tej okolicy. Po 1945 przy szubienicy postawiono pamiątkową tablicę projektu Karola Tchorka. Szubienica została zbudowana z trzech słupów telegraficznych produkowanych przed wojną w Ostrowi Mazowieckiej. Obok kiedyś znajdowała się druga, identyczna.

</doc>
<doc id="2729272" url="https://pl.wikipedia.org/wiki?curid=2729272" title="Hansruedi Führer">
Hansruedi Führer

Hansruedi Führer (ur. 24 grudnia 1937) – piłkarz szwajcarski grający na pozycji obrońcy. W swojej karierze rozegrał 19 meczów w reprezentacji Szwajcarii.
Kariera klubowa.
Swoją karierę piłkarską Führer rozpoczął w klubie BSC Young Boys. Zadebiutował w nim w pierwszej lidze szwajcarskiej. W Young Boys grał do 1966 roku i wtedy też przeszedł do Grasshoppers Zurych.
Kariera reprezentacyjna.
W reprezentacji Szwajcarii Führer zadebiutował 26 maja 1965 roku w przegranym 0:1 towarzyskim meczu z RFN, rozegranym w Bazylei. W 1966 roku był w kadrze Szwajcarii na Mistrzostwa Świata w Anglii. Na tym turnieju rozegrał 3 mecze: z RFN (0:5), z Hiszpanią (1:2) i z Argentyną (0:2). Od 1965 do 1968 roku rozegrał w kadrze narodowej 19 meczów.

</doc>
<doc id="2729273" url="https://pl.wikipedia.org/wiki?curid=2729273" title="Peterson Occenat">
Peterson Occenat

Peterson Occenat (ur. 3 grudnia 1989) – haitański piłkarz występujący na pozycji bramkarza. Zawodnik klubu Miami United.
Kariera klubowa.
Occenat karierę rozpoczynał w 2007 roku w zespole Violette AC. Spędził tam sezon 2007. W następnym grał dla klubu Racing Club Haïtien, a w 2009 roku przeszedł do Aigle Noir AC. Jego barwy reprezentował do roku 2013. Następnie występował w amerykańskich drużynach Miami United oraz Miami Fusion. W 2018 roku wrócił do Miami United.
Kariera reprezentacyjna.
W reprezentacji Haiti Occenat zadebiutował w 2007 roku. W tym samym roku znalazł się w drużynie na Złoty Puchar CONCACAF. Nie wystąpił jednak na nim w żadnym spotkaniu, a Haiti odpadło z turnieju po fazie grupowej.
W 2009 roku Occenat ponownie został powołany do kadry na Złoty Puchar CONCACAF. Na nim również nie zagrał ani razu, a Haiti zakończyło turniej na ćwierćfinale.

</doc>
<doc id="2729274" url="https://pl.wikipedia.org/wiki?curid=2729274" title="Kościół Krzyża Świętego w Kalinówce">
Kościół Krzyża Świętego w Kalinówce

Kościół Krzyża Świętego w Kalinówce – kościół katolicki w Kalinówce, wzniesiony jako cerkiew prawosławna pod wezwaniem Podwyższenia Krzyża Pańskiego. 
Historia.
Okres unicki.
Cerkiew w Kalinówce (znanej ówcześnie pod nazwą Monastyrek) została zbudowana w 1882 ze środków zgromadzonych przez państwo rosyjskie w funduszu na budowę cerkwi na terenie eparchii chełmsko-warszawskiej. 
Okres prawosławny.
Parafia prawosławna w miejscowości została erygowana po likwidacji unickiej diecezji chełmskiej w 1875, gdy Rosyjski Kościół Prawosławny przejął funkcjonującą w miejscowości unicką parafię i jej świątynię na miejscu której wzniesiono nową cerkiew. W 1915 prawosławni wierni ze wsi udali się razem z proboszczem na bieżeństwo, wskutek czego po I wojnie światowej cerkiew została spontanicznie zrewindykowana przez miejscowych katolików i zaadaptowana na kościół.
Okres katolicki.
W 1919 biskup lubelski Marian Fulman erygował w Kalinówce parafię. W dwudziestoleciu międzywojennym dokonano przebudowy obiektu w związku ze zmianą wyznania, usuwając pierwotne detale architektoniczne elewacji. Zachowano natomiast latarnie z cebulastymi hełmami oraz nie zmieniono kształtu wznoszącej się nad przedsionkiem dzwonnicy, którą wieńczy dach namiotowy z cebulastą kopułką. Cały budynek jest trójdzielny.

</doc>
<doc id="2729275" url="https://pl.wikipedia.org/wiki?curid=2729275" title="Hansruedi Fuhrer">
Hansruedi Fuhrer



</doc>
<doc id="2729276" url="https://pl.wikipedia.org/wiki?curid=2729276" title="Wydawnictwo Miejskie">
Wydawnictwo Miejskie



</doc>
<doc id="2729277" url="https://pl.wikipedia.org/wiki?curid=2729277" title="Kamienice Przybyłów">
Kamienice Przybyłów

Kamienice Przybyłów – renesansowe kamienice z 1615 roku znajdujące się na rynku w Kazimierzu Dolnym. Architektura tych kamienic nawiązuje do budowli renesansu włoskiego i niderlandzkiego, ale potraktowanego w sposób naiwny.
Zbudowane zostały prawdopodobnie przez muratorów z Lublina z wapienia pochodzącego z miejscowych kamieniołomów. Otrzymały bogatą płaskorzeźbioną dekorację elewacji oraz wspaniale rozbudowane i bogate attyki. Attyki te kryją strome dachy prostopadłe do elewacji, odprowadzające opady w stronę podwórza. Na elewacji widać postaci świętych Krzysztofa z Dzieciątkiem Jezus na ramieniu, przeprawiającego się przez rzekę, i Mikołaja w stroju biskupim z pastorałem w dłoni. Właścicielami kamienic byli bracia Krzysztof i Mikołaj, pochodzący z zamożnej rodziny Przybyłów. Kamienice mają renesansowe podcienia.
Podobna do kamienic braci Przybyłów jest Kamienica Celejowska, zbudowana dla Bartłomieja Celeja, znajdująca się przy ulicy Senatorskiej.

</doc>
<doc id="2729278" url="https://pl.wikipedia.org/wiki?curid=2729278" title="Wierchniednieprowskij">
Wierchniednieprowskij

Wierchniednieprowskij – osiedle typu miejskiego w Rosji, położone w obwodzie smoleńskim w rejonie dorohobuskim, jak wskazuje nazwa nad górnym Dnieprem. 13,2 tys. mieszkańców (2010).

</doc>
<doc id="2729279" url="https://pl.wikipedia.org/wiki?curid=2729279" title="Jairo Ríos">
Jairo Ríos

Jairo Antonio Ríos Rendón (ur. 21 lipca 1949) – kolumbijski trener piłkarski.
Kariera.
W 2009 roku Ríos został selekcjonerem reprezentacji Haiti. W tym samym roku wziął z nią udział w Złotym Pucharze CONCACAF. Prowadzona przez niego drużyna rozegrała na tym turnieju cztery spotkania: z Hondurasem (0:1), Grenadą (2:0), Stanami Zjednoczonymi (2:2) oraz Meksykiem (0:4) i zakończyła turniej na ćwierćfinale. W 2010 roku przestał być selekcjonerem kadry Haiti.

</doc>
<doc id="2729280" url="https://pl.wikipedia.org/wiki?curid=2729280" title="Jairo Rios">
Jairo Rios



</doc>
<doc id="2729283" url="https://pl.wikipedia.org/wiki?curid=2729283" title="Jeździectwo na Letnich Igrzyskach Olimpijskich 2012">
Jeździectwo na Letnich Igrzyskach Olimpijskich 2012

Jeździectwo na Letnich Igrzyskach Olimpijskich 2012 rozegrane zostało między 27 lipca a 9 sierpnia 2012 w Greenwich Park. W turnieju olimpijskim wystąpiło 200 zawodników w sześciu konkurencjach.

</doc>
<doc id="2729285" url="https://pl.wikipedia.org/wiki?curid=2729285" title="Oziornyj">
Oziornyj

Oziornyj – osiedle typu miejskiego w Rosji, położone w obwodzie smoleńskim w rejonie duchowszczyńskim, 5,8 tys. mieszkańców (2010). Posiada status osiedla typu miejskiego od 1973 roku.

</doc>
<doc id="2729286" url="https://pl.wikipedia.org/wiki?curid=2729286" title="Naprotechnologia">
Naprotechnologia

Naprotechnologia ("NaProTechnologia") – metoda mająca monitorować i utrzymywać zdrowie układu rozrodczego kobiet, stworzona przez Thomasa W. Hilgersa w 1991 roku, obejmująca również leczenie niepłodności. Oparta jest głównie na naturalnych sposobach planowania rodziny, które są dopuszczane m.in. przez Kościół katolicki. Metoda stawia nacisk na naukę umiejętności rozpoznawania własnej płodności przez małżonków starających się o potomstwo. Jest adresowana do pacjentów, których niepłodność jest uleczalna (nie będą to więc kobiety z niewydolnością jajników, niedrożnością jajowodów czy mężczyźni).
Przebieg metody.
Metoda opiera się na samoobserwacji według zmodyfikowanej wersji modelu Creightona, pozwala określić dni płodne kobiety oraz ewentualne zaburzenia w jej cyklu miesiączkowym. Okres obserwacji i diagnostyka może trwać do 2 lat i obejmuje trzy etapy:
Zastosowanie metody.
W założeniu naprotechnologia pozwala na wyznaczenie czasu najkorzystniejszego dla zapłodnienia, czym leczy niepłodność spowodowaną m.in. psychologiczną sferą funkcjonowania organizmu. Metoda jednak nie eliminuje przyczyn bezpłodności występującej u partnerów (jak uszkodzenia narządów, nieprawidłowe ich ukształtowanie w procesie rozwoju, całkowity brak komórek rozrodczych).
Na świecie działa kilka klinik naprotechnologii oraz grupa indywidualnych trenerów i instruktorów tej metody. W Internecie można znaleźć listę instruktorów modelu Creightona i lekarzy konsultantów naprotechnologii z Polski.
Literatura naukowa.
Organizacje medyczne oceniające metody leczenia niepłodności, m.in. takie jak unijny ESHRE, amerykański ASRM, brytyjski NICHCE w swoim 534-stronicowym raporcie nie mówią o naprotechnologii, a Polskie Towarzystwo Medycyny Rozrodu i Polskie Towarzystwo Ginekologiczne stwierdziły, iż nie mogą jej rekomendować z powodu braku dowodów na jej skuteczność w kontrolowanych badaniach klinicznych.
Google Scholar wyszukuje 428 prace dla zapytania „Naprotechnology” i 270 prac dla zapytania „Natural Procreative Technology” (por. ok. pół miliona dla "in vitro"). PubMed rejestruje 15 artykułów medycznych o naprotechnologii.
Terminologia.
Termin ten jest spolszczeniem od NaProTechnology, który jest znakiem towarowym zarejestrowanym przez "Pope Paul VI Institute for the Study of Human Reproduction" w Omaha (stan Nebraska), USA. Zgodnie z wolą właściciela może być swobodnie i bezpłatnie używana przez każdą osobę i instytucję tak długo, jak jej użycie odzwierciedla medyczne koncepcje i wartości wyrażone w podręczniku „The Medical &amp; Surgical Practice of NaProTECHNOLOGY” (tł. Medyczna i chirurgiczna praktyka naprotechnologii) autorstwa Thomasa W. Hilgersa, w której termin ten został użyty. Jest skrótem od "Natural Procreative Technology". Termin technology oznacza technologię lub technikę.
Krytyka.
Według prof. Jerzego Radwana, nazwa naprotechnologia jest nadużyciem:
Z kolei prof. Rafał Kurzawa, były przewodniczący Sekcji Płodności i Niepłodności Polskiego Towarzystwa Ginekologicznego, stwierdza, że:
Anna Krawczak ze Stowarzyszenia na rzecz Leczenia Niepłodności „Nasz Bocian” zwraca z kolei uwagę na to, że naprotechnologia jest zastrzeżonym znakiem towarowym, przez co osoby nieuprawnione do posługiwania się tym terminem nie mają prawa do prowadzenia badań naukowych na ten temat. Stwierdza ponadto, że prac naukowych z zakresu badań nad zapłodnieniem in vitro jest ok. 30 tys., a tych dotyczących naprotechnologii – trzy. Zarzuca także naprotechnologii, że jest metodą ideologiczną, a nie medyczną, bo jako ostatni etap leczenia zaleca adopcję, która nie jest postępowaniem medycznym.

</doc>
<doc id="2729287" url="https://pl.wikipedia.org/wiki?curid=2729287" title="Vittore Gottardi">
Vittore Gottardi

Vittore Gottardi (ur. 24 września 1941, zm. 18 grudnia 2015) – szwajcarski piłkarz grający na pozycji napastnika. W swojej karierze rozegrał 4 mecze w reprezentacji Szwajcarii.
Kariera klubowa.
W swojej karierze piłkarskiej Gottardi występował w klubie FC Lugano. W sezonie 1967/1968 zdobył z Lugano Puchar Szwajcarii.
Kariera reprezentacyjna.
W reprezentacji Szwajcarii Gottardi zadebiutował 16 lipca 1966 roku w przegranym 1:2 meczu Mistrzostw Świata w Anglii z Hiszpanią, rozegranym w Sheffield. Na tym turnieju rozegrał jeszcze jeden mecz, z Argentyną (0:2). Od 1966 do 1967 roku rozegrał w kadrze narodowej 4 mecze.

</doc>
<doc id="2729291" url="https://pl.wikipedia.org/wiki?curid=2729291" title="Ugra (obwód smoleński)">
Ugra (obwód smoleński)

Ugra – osiedle typu miejskiego w Rosji, położone w obwodzie smoleńskim w rejonie ugrańskim, 4,5 tys. mieszkańców (2010). Posiada status osiedla typu miejskiego od 1966 roku.

</doc>
<doc id="2729292" url="https://pl.wikipedia.org/wiki?curid=2729292" title="Odontosiro lusitanicus">
Odontosiro lusitanicus

Odontosiro lusitanicus − gatunek kosarza z podrzędu Cyphophthalmi i rodziny Sironidae. Jest jedynym znanym przedstawicielem monotypowego rodzaju Odontosiro.
Występowanie.
Gatunek endemiczny dla Półwyspu Iberyjskiego, gdzie występuje w północno-zachodniej części, na terenie zarówno Portugalii, jak i Hiszpanii.

</doc>
<doc id="2729293" url="https://pl.wikipedia.org/wiki?curid=2729293" title="Odontosiro">
Odontosiro



</doc>
<doc id="2729294" url="https://pl.wikipedia.org/wiki?curid=2729294" title="Botswana na Letnich Igrzyskach Olimpijskich 2012">
Botswana na Letnich Igrzyskach Olimpijskich 2012

Botswanę na Letnich Igrzyskach Olimpijskich 2012, które odbyły się w Londynie, reprezentowało 4 zawodników.
Był to dziewiąty start reprezentacji Botswany na letnich igrzyskach olimpijskich.

</doc>
<doc id="2729298" url="https://pl.wikipedia.org/wiki?curid=2729298" title="Diego Martínez Barrio">
Diego Martínez Barrio

Diego Martínez Barrio y (ur. 25 listopada 1883 w Sewilli, zm. 1 stycznia 1962 w Paryżu) – hiszpański polityk, członek hiszpańskiej masonerii.
Życiorys.
W 1933 został premierem Drugiej Republiki Hiszpańskiej po ustąpieniu z tego stanowiska Manuela Azanii. W rządzie Alejandro Lerroux otrzymał tekę Ministra Spraw Wewnętrznych. W 1934 roku stworzył Unię Republikańską (Unión Republicana), która weszła w skład Hiszpańskiego Frontu Ludowego. W lutym 1936 został przewodniczącym Kortezów, a po ustąpieniu Alcala-Zamory objął tymczasowo urząd prezydenta republiki. Podjął nieudaną próbę negocjacji ze zbuntowanymi generałami. Po zakończeniu wojny domowej znalazł się na emigracji, był szefem rządu republikańskiego na wygnaniu.

</doc>
<doc id="2729299" url="https://pl.wikipedia.org/wiki?curid=2729299" title="Chołm-Żyrkowskij">
Chołm-Żyrkowskij

Chołm-Żyrkowskij – osiedle typu miejskiego w Rosji, położone w obwodzie smoleńskim w rejonie chołmskim 130 km od Smoleńska, 3,5 tys. mieszkańców (2010). Posiada status osiedla typu miejskiego od 1971 roku.

</doc>
<doc id="2729302" url="https://pl.wikipedia.org/wiki?curid=2729302" title="Gołynki">
Gołynki

Gołynki () – osiedle typu miejskiego w zachodniej Rosji, centrum administracyjne osiedla miejskiego Gołynkowskoje rejonu rudniańskiego w obwodzie smoleńskim.
Geografia.
Miejscowość położona jest nad Jelenką, 25,5 km od granicy z Białorusią, przy drodze federalnej R120 (Orzeł – Briańsk – Smoleńsk – granica z Białorusią), 14 km od drogi magistralnej M1 «Białoruś», 21 km od centrum administracyjnego rejonu (Rudnia), 43,5 km od Smoleńska. W miejscowości znajduje się stacja kolejowa Gołynki linii Smoleńsk – Witebsk.
Demografia.
W 2020 r. miejscowość zamieszkiwało 3262 osób.
Historia.
Powstanie miejscowości w 1963 roku związane było ze złożami torfu.
W czasie II wojny światowej od lipca 1941 roku miejscowość była okupowana przez hitlerowców. Wyzwolenie nastąpiło w październiku 1943 roku.

</doc>
