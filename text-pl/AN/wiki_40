<doc id="2733390" url="https://pl.wikipedia.org/wiki?curid=2733390" title="Królestwo Albanii (średniowiecze)">
Królestwo Albanii (średniowiecze)

Królestwo Albanii ("Regnum Albaniae") zostało stworzone przez Karola Andegaweńskiego na terenie zachodniej części półwyspu Bałkańskiego z albańskich terenów, które w 1271 roku zdobył kosztem Despotatu Epirskiego. W lutym 1272 roku Karol zaczął używać tytułu króla Albanii. Królestwo rozciągało się od obszarów leżących wokół Dyrrhachium (obecnie Durrës), wzdłuż wybrzeża aż do Butrintu. Andegawenowie starali się rozciągać swoje panowanie na Bałkanach w kierunku Konstantynopola, polityka ta jednak zakończyła się klęską po nieudanym oblężeniu Beratu w 1281 roku. Grecka kontrofensywa spowodowała utratę terenów leżących w dużej odległości od wybrzeża. Nieszpory sycylijskie dodatkowo osłabiły pozycję Andegawenów a epirskie ataki sprawiły, że królestwo skurczyły się do okolic Dyrrachium, gdzie potomkowie Karola zachowali swoją władzę aż do 1368 roku, kiedy to miasto zostało zdobyte przez Karola Thopię. W 1392 roku, po kapitulacji Jerzego, syna Karola, weszły w skład Republiki Weneckiej.
Historia.
Tło.
W czasie konfliktu między Despotatem Epiru a Cesarstwem Nicei w 1253 roku, Gulam, rządzący księstwem Arbanon był początkowo sojusznikiem Epiru. Jego żołnierze okupowali okolice Kastorii, chcąc w ten sposób uniemożliwić siłom Jana Watatzesa wkroczenie do Devoll. Nicejczycy podjęli próbę przeciągnięcia Albańczyków na swoją stronę i Jan ostatecznie porozumiał się z Gulamem. W zamian za pomoc militarną cesarz nicejski przyznawał księstwu Arbër autonomię. W tym samym roku Michał Komnen Dukas podpisał traktat pokojowy z Nicejczykami, uznając tym samym ich władzę nad zachodnią Macedonią i Albanią. Również Krujë przypadało Nicejczykom, którzy obiecali przestrzegać dotychczasowych jego przywilejów, a także nadali szereg nowych, później potwierdzonych przez nowego cesarza, Teodora II Laskarysa.
Nicejczycy odbili Durrës z rąk Michała II Komnena Dukasa w 1256 roku. W czasie zimy między 1256 a 1257 rokiem Jerzy Akropolites próbował przywrócić grecką kontrolę nad Albanią. Autonomia z 1253 roku została zniesiona a władzę miała odtąd sprawować nowa, cesarska administracja. Złamanie obietnic spowodowało oburzenie albańskich wodzów i doprowadziło do wybuchu otwartego buntu. Również Epir zerwał układ pokojowy z Nicejczykami. Z pomocą Albańczyków siły Epiru zaatakowały Debar, Ochrydę i Prilep. Wieści o walkach dotarły do Manfreda Sycylijskiego, który postanowił wykorzystać sytuację do realizacji własnych celów i zebrawszy wojska również uderzył na Albanię. Jego wojska, prowadzone przez Filipa Chinard, zdobyły Durrës, Berat, Vlorë i Spinarizzę wraz z otaczającymi je terenami i południowym wybrzeżem Albanii od Vlorë do Butrintu. Zaatakowany z dwóch stron Michał II, przystał na warunki Mafreda i wszedł z nim w sojusz. Warunkiem było uznanie władzy Sycylijczyka nad przejętymi przez niego ziemiami a alians został przypieczętowany ślubem Heleny, córki Michała z Manfredem.
Po druzgocącej porażce sojuszników w bitwie pod Pelagonią, wojska nicejskie zdobyły wszystkie ziemie podbite przez Manfreda w Albanii, poza Durrës. W 1261 roku Manfred zorganizował nową wyprawę i odbił te tereny z rąk Cesarstwa. Utrzymał je aż do swojej śmierci w 1266 roku. Manfred respektował autonomię i przywileje lokalnych możnych i miast. Wprowadził również co ważniejszych możnych do swojej administracji, jak na przykład Andreę Vrana, który piastował funkcję gubernatora Durrës i okolicznych terenów. Albański wojownicy służyli również w armiach Manfreda, który wypłacał im żołd i gwarantował łupy, na przykład w czasie walk we Włoszech. Generalnym gubernatorem Albanii został mianowany Filip Chinard. Stolicą, czyli miastem w którym rezydował, było początkowo Korfu a następnie Kanina.
Powstanie królestwa.
Po klęsce Manfreda w bitwie pod Benewentem w 1266 roku, rok później zawarto porozumienie w Viterbo na mocy którego Karol I Andegaweński przejmował prawa Manfreda do ziem w Albanii wraz z prawami do ziem łacinników na terenie Despotatu Epirskiego i Moreii. Tymczasem, na wieść o klęsce i śmierci Manfreda, na rozkaz Michała II zgładzono Filipa Chinarda, ale Epirowi i tak nie udało się przejąć ziem Manfreda. Stało się to dzięki oporowi lokalnych wodzów i szlachty. W 1267 roku nie zgodzili się oni również na oddanie tych ziem we władzę Karolowi Andegaweńskiemu. Jego poseł, Gazo Chinard usłyszał odmowę gdy przybył tu wyegzekwować postanowienia pokoju z Viterbo.
Karol był w tym czasie mocno zainteresowany VIII krucjatą, ale po jej klęsce ponownie zwrócił się ku Albanii. Kontakty z lokalnymi możnymi i wodzami nawiązał poprzez miejscowy kler katolicki. Dwaj księża, Jan z Durrës i Mikołaj z Arbanon szczególnie aktywnie pośredniczyli w rozmowach między Karolem Andegaweńskim a albańskimi elitami. W 1271 roku odbyli kilka poselstw między Italią a Albanią z których wiele zakończyło się sukcesem. 21 lutego 1272 roku delegacja albańskiej szlachty i obywateli Durrës udała się na dwór Andegaweńczyka. Tam doszło do porozumienia w wyniku którego Karol otrzymał albańską koronę i został ogłoszony władcą "za wspólną zgodą biskupów, hrabiów, baronów, wojowników i obywateli". Ze swojej strony nowy władca zobowiązywał się do przestrzegania praw i przywilejów swoich poddanych. Traktat oznaczał powstanie unii między Królestwem Albanii a Królestwem Sycylii pod berłem jednego władcy- Karola Andegaweńskiego ("Carolus I, dei gratia rex Siciliae et Albaniae"). Nowym głównym zarządcą został Gazzo Chinard. Karol liczył na to że zdobycie przyczółka na Bałkanach pomoże mu ponownie podjąć starania o koronę cesarską Bizancjum. Między 1272 a 1273 rokiem wysłał do Albanii duże ilości zaopatrzenia i materiałów niezbędnych w prowadzeniu działań wojennych do Durrës i Vlorë. Ruchy Andegawena zaalarmowały cesarza Bizancjum, Michała VIII Paleologa, który podjął starania mające na celu skonfliktować Karola i jego albańskich poddanych. Zaczął wysyłać poselstwa do możnych albańskich, namawiające ich do zmiany stron. Możni okazali się jednak lojalni i donieśli o tym Karolowi, który w odpowiedni sposób ich wynagrodził. Niepowodzenie nie zraziło jednak Michała VIII który szukał mediacji u papieża Grzegorza X. Papież ten miał plan zjednoczenia kościołów wschodniego i zachodniego i zorganizowania ogólnochrześcijańskiej krucjaty. Grzegorz X zwołał więc w 1274 roku sobór w Lyonie i nakazał Andegawenowi powstrzymanie się od ataku na Bizancjum.
Tymczasem Karol wprowadził w Albanii rządy silnej ręki. Autonomia i przywileje, gwarantowane traktatem zostały pogwałcone poprzez na przykład nałożenie nowych podatków. Możnym skonfiskowano wiele ziem, które potem podzielono między obcych stronników Andegawenów, dodatkowo zwolnionych z podatków. Administracja była prawie zupełnie złożona z obcych. Aby zapewnić sobie spokój ze strony rdzennej ludności Karol wziął jako jeńców synów miejscowych możnych. Poczynania te doprowadziło do powstania rozłamu między rządzącymi a rządzonymi i sprawiły, że dotychczas wierna Andegawenom arystokracja zaczęła spiskować z Bizantyjczykami, którzy obiecali że w razie przejęcia kontroli nad Albanią będą respektowali jej prawa i przywileje.
Ofensywa Bizancjum.
Jako że przygotowania do wojny ze strony Karola zostały storpedowane przez papieża a niezadowolenie z nowych rządów było wśród Albańczyków powszechne, Michał VIII postanowił wykorzystać okazję i pod koniec 1274 roku rozpoczął kampanię wojskową. Wojska bizantyjskie, wspierane przez miejscowych, zdobyły Berat i Butrint. W listopadzie tego samego roku Karol został poinformowany przez swoich zarządców że Durrës został oblężony. Bizantyjczycy tymczasem zdobyli Spinarizzę, tak że przy Andegawenach pozostały tylko Krujë, Vlorë, wyspa Korfu i Durrës, odizolowane od siebie i reszty kraju, do tego ciągle zagrożone na ladzie, a także ze strony morza, gdyż bizantyjska flota zaczęła korzystać z portów w Spinarizzie i Butrincie.
Kolejnym sukcesem Bizancjum było zyskanie poparcia papiestwa gdyż na soborze w Lyonie w 1274 roku Michał VIII obiecał doprowadzić do unii kościoła wschodniego z Rzymem. Zmuszony przez Grzegorza X, musiał Karol podpisać w 1276 roku rozejm z cesarstwem.
Odpowiedź Andegawenów.
Obecność wojsk bizantyjskich wprawiła w zaniepokojenie Nicefora Komnena Dukasa, despotę Epiru. Zaoferował on Karolowi i Wilhelmowi II, który był księciem Achai i wasalem Andegawena, pomoc w walce z Cesarstwem pod warunkiem niewielkich ustępstw terytorialnych w Achai. W 1278 roku wojska Epiru zdobyły Butrint. W marcu 1279 roku Nicefor I uznał Karola swym seniorem i oddał mu twierdze Butrint i Sopot. Gwarantem sojuszu było oddanie przez Nicefora syna andegaweńskiemu kasztelanowi Vlorë, jako zakładnika. Przy tej okazji doszło do wymiany poselstw ale Karol, nie czekając na dopełnienie formalności, rozkazał swojemu gubernatorowi zająć nie tylko Butrint ale wszystkie tereny które kiedyś należały do Manfreda a obecnie znajdowały się w rękach despoty Epiru.
Mniej więcej w tym samym czasie Andegawen zaczął tworzyć nową sieć sojuszy w celu podjęcia ofensywy, mającej na celu opanowanie najpierw Tessalonik a potem Konstantynopola. Doszedł do porozumienia z władcami Serbii i Bułgarii. Próbował też odzyskać poparcie albańskich możnych i w odpowiedzi na ich prośby uwolnił kilku przetrzymywanych w neapolitańskich więzieniach możnych, którzy trafili tam z powodu podejrzeń o sprzyjanie Bizancjum. Do najważniejszych spośród uwolnionych należeli Gjin Muzaka, Dhimitër Zogu i Guljem Blinishti. Muzaka był dla Karola szczególnie ważny, gdyż jego rodzina kontrolowała ziemie wokół Beratu. Wszyscy zwolnieni możni musieli jednak przysłać na swoje miejsce zakładników, synów, którzy mieli być gwarantami tego iż nie będą oni prowadzili żadnych działań wymierzonych w interesy Karola.
W sierpniu 1279 roku Karol mianował Hugo De Sully'ego kapitanem i zarządcą Albanii, Durrës, Vlorë, Butrintu i Korfu. W ciągu kilku następnych miesięcy przygotowywał wojska do ataku. Duże ilości zaopatrzenia, prowiantu oraz żołnierzy, w tym także muzułmańskich łuczników i specjalistów od oblężeń, zostało wysłanych do Sully'ego, któremu udało się odbić Spinarizzę z rąk Bizancjum i uczynił to miasto swoją siedzibą. Pierwszym celem wyprawy miało być odzyskanie Beratu, który w 1274 roku wpadł w ręce Greków. Przed zdecydowanym działaniami przeciwko Bizancjum, Karol był dotychczas powstrzymywany przez papiestwo. W sierpniu 1280 roku zmarł jednak papież Mikołaj III a tron Świętego Piotra pozostawał pusty z powodu przedłużających się wyborów następcy. Dało to Karolowi okazję do realizacji zamierzeń. Jesienią 1280 roku rozkazał on de Sully'emu na atak. Zimą 1280 roku siły Andegawena obległy Berat.
Kontrofensywa Bizancjum.
Cesarz Michał VIII liczył na pomoc papiestwa w powstrzymaniu ofensywy Andegawenów. Dotychczas Stolica Apostolska sprzyjała Konstantynopolowi, nawet gdy w 1276 roku zmarł papież Grzegorz X, główny rzecznik unii obydwu kościołów. Jego następca Mikołaj III również utrzymywał probizantyjski kurs ale zmarł w 1280 roku. Nowym papieżem wybrano w 1281 roku Marcina IV, który był Francuzem i zausznikiem Karola I. Michał VIII został obłożony ekskomuniką a albańska wyprawa przeciw Bizancjum pobłogosławiona jako nowa krucjata.
Bizancjum znalazło się więc w bardzo trudnym położeniu. Mimo to Michał VIII zdecydował się na wysłanie odsieczy oblężonemu Beratowi. W skład wojsk które przybyły w okolice miasta w marcu 1281 roku wchodził także liczny oddział tureckich najemników. Bizantyjczycy nie chcieli wydawać łacinnikom otwartej bitwy, skupiali się na wypadach i rajdach na przeciwnika. Jedna z takich wypraw zakończyła się pojmaniem w niewolę de Sully'ego co wywołało panikę w szeregach jego armii i spowodowało odstąpienie od oblężenia. Większość tych wojsk uległa rozproszeniu i tylko nieliczne oddziały dotarły do zamku w Kaninie. Tymczasem Bizantyjczycy kontynuowali swój pochód w głąb Albanii. Oblegli Vlorë, Kaninë i Durrës ale nie potrafili ich zdobyć. Na stronę Greków przeszli możni z terenów wokół Krujë oddając się pod ich komendę w zamian za potwierdzenie swobód miasta i arystokracji.
Próby odzyskania.
Traktat z Orvieto.
Klęska wojsk de Sully'ego przekonała Karola I że lądowy atak na Bizancjum nie ma sensu i należy raczej uderzyć drogą morską w samo serce Cesarstwa. Sojusznika do ataku na Bizancjum znalazł w Wenecji i w lipcu 1281 roku podpisano porozumienie w Orvieto, które potwierdzało alians i wspólne plany. Pakt zakładał detronizację Michała VIII i osadzenie na tronie Filipa z Courtenay, tytularnego Cesarza Łacińskiego oraz podporządkowanie kościoła wschodniego Rzymowi. W praktyce celem było przywrócenie Cesarstwa Łacińskiego pod hegemonią Andegawenów i Wenecji, która liczyła na liczne ulgi i przywileje handlowe.
Zgodnie z postanowieniami Filip i Karol mieli wystawić własnym sumptem 8000 żołnierzy a odpowiednia flota miała ich przetransportować nad Bosfor. Filip, doża Dandolo oraz Karol lub jego syn, książę Salerno, mieli osobiście wziąć udział w wyprawie. W praktyce prawie wszystkie wojska wystawił Karol, Filip zaledwie nieliczne oddziały, natomiast Wenecjanie zapewnili czterdzieści galer do eskorty floty inwazyjnej. Flota miała wyruszyć z Brindisi nie później niż w kwietniu 1283 roku. Dodatkowo Wenecjanie zawarli porozumienie z Filipem iż po odrestaurowanie Cesarstwa Łacińskiego przywróci on przywileje weneckie i ziemie przyznane republice na mocy "Partitio terrarum imperii Romaniae".
Później sojusznicy dogadali się także na temat awangardy, mającej zbadać warunki do lądowania przed wysłaniem głównych sił. Karol i Filip zobowiązali się do wystawienia piętnastu statków i dziesięciu transportowych oraz trzystu żołnierzy. Wenecjanie zaś mieli zapewnić piętnaście statków do eskorty. Siły te miały w 1282 roku zaatakować Michała VIII i "innych okupantów" Cesarstwa Łacińskiego (prawdopodobnie chodziło na przykład o Genueńczyków) i przygotować grunt pod zaplanowaną na 1283 roku inwazję.
Nieszpory sycylijskie.
W wielkanocny poniedziałek, 30 marca 1282 roku, na Sycylii miejscowa ludność zaczęła atakować siły francuskie. Był to początek powstania znanego w historiografii jako Nieszpory sycylijskie. Zamieszki wkrótce ogarnęły niemal całą wyspę i doszło do licznych masakr wojsk Andegawenów. Rebelianci zniszczyli także stojące portach okręty Karola I. Król starał się zdusić rebelię ale 30 sierpnia 1282 roku Piotr III wylądował ze swoimi wojskami na Sycylii co jeszcze pogłębiło jego problemy. Do końca sierpnia wyspa znalazła się pod panowaniem Aragończyków a Andegawenowie mieli jej już nigdy nie odzyskać. Na domiar złego Karol II wpadł w ręce nieprzyjaciół po bitwie w Zatoce Neapolitańskiej i pozostawał w niej aż do 1289 roku. W 1285 roku zmarł natomiast Karol I, który wobec konfliktu z Aragonią, przebywania jego syna i dziedzica w niewoli, nie był w stanie podjąć żadnych wrogich kroków w stosunku do Bizancjum.
Odrodzenie.
Upadek Durrës.
Wojska Andegaweńskie po klęsce de Sully'ego broniły się jeszcze w Kaninë, Durrës i Vlorë. W 1288 roku udało się jednak Bizantyjczykom przejąć Durrës a cesarz Andronik II uznał wszystkie przywileje które jego poprzednicy nadali Albańczykom w regionie Krujë. Korfu i Butrint pozostały w rękach Andegawenów do około 1292 roku a jako ostatnia padła Kaninë, co miało miejsce prawdopodobnie w 1294 roku. W 1296 roku Durrës został zajęty przez wojska serbskiego króla Stefana Milutina. Bizancjum uznało władzę Serbii nad regionem w 1299 roku kiedy Andronik II wydał za Stefana swoją córkę.
Odzyskanie Durrës.
Mimo utraty wszelkich terenów w Albanii, dynastia Andegawenów nadal rościła sobie prawa do królestwa a jej przedstawiciele rządzący w Neapolu używali tytułu królów Albanii. Prawa i tytuły, po śmierci Karola I w 1285 roku przeszły w ręce Karola II. W sierpniu 1294 roku Karol II przekazał swoje prawa do Albanii synowi, Filipowi I, który był księciem Tarentu. W październiku 1294 roku Filip ożenił się z córką despoty Epiru, Nicefora I co odnowiło stary sojusz. Plany odzyskania utraconych ziem na Bałkanach zostały chwilowo zawieszone gdyż w 1299 roku Filip dostał się do niewoli u Fryderyka II, po bitwie pod Falconarią. Po uwolnieniu w 1302 roku natychmiast zaczął szykować się do wyprawy na Albanię. Pozyskał sojuszników wśród albańskich katolików oraz poparcie papieża Benedykta XI. Latem 1304 roku w Durrës doszło do powstania w wyniku którego wojska serbskie musiały opuścić miasto a jego obywatele w sierpniu uznali władzę Andegawenów. Filip i Karol II natychmiast ogłosili iż będą szanować prawa i przywileje miasta. W 1305 roku Karol II zwolnił miasto i okolicznych możnych z innych podatków i posług.
Tereny odnowionego królestwa Albanii były ograniczone do ziem dzisiejszego okręgu Durrës a Andegawenowie byli raczej zajęci sprawami na zachodzie niż na Bałkanach. Prowadzono nawet negocjacje z domem Aragońskim na temat oddania im ziem w Albanii i Achai w zamian za zwrot Sycylii ale zakończyły się one ostatecznie fiaskiem w 1316 roku.
Po śmierci Filipa z Tarentu w 1332 roku wśród Andegawenów doszło do sporów co do zajmowanych przez niego ziem. Prawa do księstwa Durrazo (Durrës) i Królestwa Albanii zostały przekazane Janowi z Graviny wraz z pięcioma tysiącami funtów złota. Po jego śmierci w 1336 roku prawa do Albanii odziedziczył po nim syn, Karol.
W tym czasie istniało kilka większych arystokratycznych rodzin, dla których końcówka XIII i początek XIV wieku to okres konsolidacji sił i terytoriów. Jedną z nich był ród Topia, którego posiadłości leżały w centrum Albanii. Wobec Serbskiego naporu na te tereny wielu albańskich możnych widziało jedyną szansę na zachowanie swojej uprzywilejowanej pozycji w sojuszu z Andegawenami. Adnegawenowie również chętnie współpracowali z lokalnymi elitami, wiedząc że od stosunków z nimi zależy bezpieczeństwo Durrës i okolic. Najlepiej współpraca układała się ze wspomnianym rodem Topia, którego posiadłości rozciągały się między rzekami Mat i Szkumbin oraz rodem Muzaka, który rządził terenami od rzeki Szkumbin po Vlorë. Między innymi dzięki ich pomocy udało się Karolowi odnieść sukces w walkach z Serbami między 1336 a 1337 rokiem.
Ostatnie lata.
Nacisk Serbów na królestwo Albanii wzrósł gdy do władzy doszedł Stefan Duszan. Data upadku Durrës jest nieznana, ale źródła podają, iż do 1346 roku cała Albania znajdowała się pod kontrolą Duszana. W 1348 roku Karol został ścięty przez swojego kuzyna, Filipa II z Tarentu, który również posiadał prawa do bałkańskich posiadłości rodu Andegawenów. Tymczasem po śmierci Duszana jego państwo zaczęło się rozpadać a w środkowej części Albanii, rodzina Topia pod przewodnictwem Karola, zaczęła budowę własnego państwa. Karol był synem Marii d'Aquino, córki Roberta I, dzięki czemu jego andegaweńscy krewni uznawali go za hrabiego Albanii. W 1368 roku zdobył Durrës i mimo iż rok później utracił miasto w wyniku ataku Ludwika z Évreux to w 1383 roku ponownie je przejął.
W 1385 roku miasto wpadło w ręce Balšy II. Topia wezwali na pomoc wojska osmańskie i dzięki nim pokonali Serbów pod Sawrą. Durrës ponownie znalazł się pod kontrolą Albańczyków. W 1388 roku zmarł Karol i przekazał swe władztwo synowi- Jerzemu. W 1392 roku został on zmuszony do zrzeczenia się władzy i oddania Durrës Wenecjanom. Przejecie tych ziem przez Wenecję zakończyło ostatecznie istnienie Królestwa Albanii. Ród Topia zachował jednak ziemie położone na południe od Durrës, gdzie rządzili jako książęta Albanii.
Rząd.
Królestwo Albanii było uważane za odrębne od Królestwa Sycylii i później Neapolu, państwo. Z racji położenia i planów Andegawenów organizacja państwowa była nastawiona mocno militarnie. Oprócz tego jednak istniały organy rządowe i administracja. Stolicą było miasto Durrës. Na czele rządu stał gubernator z tytułem "capitaneus et vicarius generalis" który miał też status wicekróla. Oprócz spraw cywilnych podlegało mu także wojsko, którego był naczelnym dowódcą. Lokalnymi oddziałami dowodzili ludzie z tytułami " marescallus in partibus Albaniae".
Królewskie dochody, pochodzące przede wszystkim z wydobycia soli i handlu, wchodziły w skład albańskiego budżetu. Kluczowe dla rozwoju ekonomicznego królestwa było morze i port w Durrës. Port zarządzany był przez urzędnika o nazwie "prothontius" a flota albańska miała swojego kapitana. Stanowiska innych dygnitarzy były tworzone przez wicekróla i znajdowały się pod jego kontrolą. Wraz ze stratami terytorialnymi znaczenie pozycji gubernatora uległo zmniejszeniu i stali się oni w zasadzie bardziej zarządcami Durrës niż wicekrólami.
Rola lokalnych elit w królestwie znacznie wzrosła w drugim królestwie Albanii, kiedy Andegawenowie włączyli ich w swoje struktury wojskowe i traktowali raczej jako partnerów i sojuszników. W 1304 roku, zaraz po odzyskaniu Durrës Filip z Tarentu głównym dowódcą albańskiej armii ("marascallum regnie Albaniae") mianował miejscowego możnego, Gulielma Blinishti. W 1318 roku jego następcą został Andrea Muzaka, również pochodzący z Albanii. Adnegawenowie szczególnie chętnie obdarzali miejscową elitę zachodnimi tytułami szlacheckimi. Szczególnie dużymi przywilejami cieszyły się miasta.
Religia.
Historycznie tereny wchodzące w skład królestwa Albanii były podporządkowane różnym metropolitom, rezydującym w Tivar, Durrës, Ochrydzie, czy Nikopolis. Z racji częstych zawirowań politycznych w kościołach bałkańskich dochodziło do zmian wyznania. Raz były one częścią wspólnoty prawosławnej, chronionej siłami cesarstwa Bizantyjskiego (poza okresami w których cesarze wchodzili w unie kościelne z Rzymem), raz wspólnoty katolickiej, raz kościoła bułgarskiego lub serbskiego. Rządy Andegawenów doprowadziły do umocnienia i upowszechnienia wyznania katolickiego, nie tylko w regionie Durrës ale także w innych częściach kraju.
Arcybiskupstwo w Durrës było jednym z najważniejszych w Albanii i jeszcze przed schizmą z 1054 roku miało prymat nad około piętnastoma biskupstwami. W wyniku pogłębiających się po schizmie różnic doszło do powstania dwóch przewodnich ośrodków chrześcijaństwa w Europie- kościoła rzymskiego i greckiego, którego patriarcha rezydował w Konstantynopolu. Wydzielenie się tych kościołów po schizmie jest znacznym uproszczeniem, trudno bowiem wskazać kiedy doszło do ostatecznego rozłamu między chrześcijaństwem wschodnim a zachodnim. Tym niemniej po 1054 roku Durrës było podporządkowane Konstantynopolowi i obowiązywał tam wschodni obrządek. Zmieniło się to w 1204 roku, kiedy to w wyniku IV krucjaty upadło Cesarstwo Bizantyjskie a łacinnicy założyli szereg państw na jego terenach i zaczęli tworzyć tu na szerszą skalę swoją organizację kościelną z rytem rzymskim jako obowiązującym. W 1208 roku zwolennik rytu rzymskiego został arcybiskupem Durrës. Wprawdzie w 1214 roku ta część Albanii weszła w skład greckiego Despotatu Epiru i katolicki arcybiskup został złożony z urzędu i zastąpiony przez ortodoksyjnego biskupa, ale katolicyzm zdobywał sobie poparcie wśród części albańskiego kleru. Po śmierci prawosławnego metropolity w 1225 roku doszło do sporów co do obsady biskupstwa w Durrës, które to spory mocno się przeciągały aż do 1256 roku, kiedy wybrano zwolennika prawosławia. Nie był on jednak w stanie sprawować swojej funkcji, gdyż już w 1258 roku miasto zostało zdobyte przez Manfreda Sycylijskiego.
Po utworzeniu przez katolickich Andegawenów królestwa Albanii w 1272 roku ryt łaciński stał się oficjalnie popieranym przez władzę. Papiestwo pragnęło wykorzystać rządy francuskiego rodu do pozyskania Bałkanów dla katolicyzmu. Plany te poparła Helena Andegaweńska, kuzynka Karola. W czasie jej rządów zbudowano około 30 klasztorów, kościołów i monasterów w północnej Albanii i Serbii. Z jej pomocą utworzono także kilka nowych biskupstw. W 1272 roku Durrës ponownie stał się siedzibą katolickiego arcybiskupstwa. Ryt łaciński został wprowadzony także w Butrincie, Vlorë i Krujë. Przetrwał tam mniej więcej do końca XIV wieku.
Nowa fala katolickich diecezji, kościołów i monasterów, oraz polityka władców spowodowały wzrost popularności katolicyzmu w Albanii. Dotychczasowi ortodoksyjni chrześcijanie mieszkający w środkowej i północnej Albanii stosunkowo szybko przyjęli nowe wyznanie. Również ludzie kościoła nie bronili się przed nowym obrządkiem i bardzo duża liczba mnichów i księży została katolikami.
Obrządek prawosławny istniał wiele lat po utworzeniu andegaweńskiego królestwa i miał swoich zwolenników. Istnienie dwóch obrządków doprowadzało do sytuacji konfliktowych i dezorientowało miejscową ludność, dlatego też papież Benedykt XI wysłał do Albanii zakon dominikanów w 1304 roku z zadaniem prowadzenia działalności misyjnej wśród niższych warstw społecznych. Dominikanie byli odtąd osadzani na stanowiskach biskupich w Albanii, jak na przykład we Vlorë i Butrincie. Oprócz dominikanów na terenie Albanii działali franciszkanie, karmelici, cystersi i premonstratensi. Zdarzali się również pojedynczy przedstawiciele innych zakonów.
Ważnym ośrodkiem rozwoju katolicyzmu w Albanii było Krujë, biskupstwo mające związki z katolicyzmem od 1167 roku. Znajdowało się ono pod bezpośrednim zwierzchnictwem papieża, który samodzielnie konsekrował miejscowych biskupów. Biskupstwo to miało szczególnie duże wpływy wśród lokalnych możnych, pośrednicząc w ich kontaktach z Papiestwem.
Złota era katolicyzmu w Albanii skończyła się wraz z rosnącymi ambicjami Serbów. Podbój ziem albańskich przez Stefana Duszana, który uważał katolicyzm za "łacińską herezję", doprowadził do prześladowań religijnych katolików. Antykatolickie prawo zostało wprowadzone w 1349 roku ale represje zaczęły się wcześniej, prawdopodobnie już na początku XIV wieku. Pozostawieni sami sobie albańscy katolicy nawiązali bardzo bliskie kontakty z papiestwem a część z nich wyemigrowała w czasach późniejszych do Włoch. Część z nich do dzisiaj zachowuje albańską świadomość narodową, są oni określani jako Arboresze.
Ponowny rozwój katolicyzmu w Albanii datuje się między 1350 a 1370 rokiem. W tym okresie w Albanii istniało 17 katolickich biskupstw, które oprócz tego że zapewniły posługę duchowną Albańczykom, prowadziły też działalność misjonarską w innych krajach bałkańskich.
Społeczeństwo.
W czasach panowania bizantyjskiego dominującym systemem na terenie Albanii była "pronoia", ale po utworzeniu w Albanii monarchii przez Andegawenów zaczęto wprowadzać tam feudalne wzorce z zachodniej Europy. W XIII i XIV wieku pronoiarios otrzymali wiele przywilejów i znaczną autonomię w zasadzie odbierając realną władzę instytucjom centralnym. Zyski z podatków, produkcji ziem itd. osiągane przez pronoiarios cały czas rosły a dodatkowo zaczęli oni sami pobierać podatek od ziemi uszczuplając jeszcze wpływy do budżetu centralnego. Zaczęli oni powoływać własną administrację która spychała na dalszy plan państwową, dzięki czemu uzyskiwali przemożny wpływ na sprawy militarne, społeczne a nawet sądowe. Właśnie w XIII wieku zaczęli oni sami sądzić i wydawać wyroki, początkowo w mało znaczących sprawach a następnie także w tych poważnych. Pronoiarios tworzyli praktycznie państwo w państwie.
W XIV wieku wprowadzono feudalne wzorce z Europy zachodniej. Ziemia stała się własnością możnych i mogła być dziedziczona, dzielona i sprzedawana. Pronoia coraz słabiej spełniała swoją militarną rolę w dostarczaniu sił militarnych państwu. Pronoiarios zaczęli być raczej posiadaczami ziemskimi w skład posiadłości których wchodziły także mniejsze gospodarstwa chłopskie. Największymi posiadaczami ziemskimi byli mieszkańcy Durrës, Szkodry i Driszt. Większość posiadłości ziemskich obywateli Durrës leżało w pobliskich górach Temali.
Własność feudalna w Albanii, podobnie jak na zachodzie i w Bizancjum, składała się z dwóch części- ziemi należącej bezpośrednio do chłopów i ziemi pana którą chłopi musieli uprawiać oprócz swoich działek. Gospodarstwa chłopskie nie były zwarte, znajdowały się w dość dużych odległościach od siebie, porozrzucane na całym terenie należącym do danego możnego. Prywatna własność feudalna cały czas rosła a wraz z nią bogaciła się arystokracja.
Ziemia znajdowała się także w posiadaniu instytucji religijnych, takich jak klasztory czy biskupstwa. W XII wieku ziemie przyznawały centralne władze ale w XIII i XIV wieku zmieniło się to. W tym okresie większość donacji ziemskich pochodzi od osób prywatnych, głównie małych i dużych posiadaczy ziemskich. Od XIV wieku klasztory i biskupstwa osiągały znaczne dochody ze swoich posiadłości, głównie dzięki sprzedaży produktów rolniczych ale także dzięki rzemiosłu. Głównym źródłem dochodów kościoła były jednak świadczenia pieniężne lub w naturze uzyskiwane od chłopów zamieszkujących posiadłości kościelne. Znaczna część tych pieniędzy była przekazywana do Rzymu lub Konstantynopola co doprowadzało czasem do tarć między lokalnym klerem a papiestwem lub patriarchą w kwestii wysokości tych darów.
W celu znalezienia dodatkowych źródeł pieniędzy, zwłaszcza w czasie wojny, władze centralne nakładały wysokie podatki na mieszkańców. Gospodarka była w zasadzie całkowicie uzależniona od rolnictwa. Chłopi, poza zwykłymi, dzielili się na „wolnych” i „obcych”. Byli to rolnicy pozbawieni ziemi i wszelkiej innej własności, znajdowali za to zatrudnienie we włościach feudalnych. Zdarzało się jednak że otrzymywali oni na własność poletko ziemi i byli uznawani za normalne chłopstwo.
Powinności feudalne chłopów nie były takie same dla wszystkich terenów, różniły się w zależności od regionu. Różne były również formy świadczeń na rzecz panów feudalnych, zależnie od regionu i okresu płacono pieniędzmi lub w naturze. W XIII wieku, wraz z rosnącą opozycją możnych wobec władz centralnych, notuje się wyraźny wzrost ilości świadczeń pieniężnych w stosunku do świadczeń w naturze. Między XII a XIV wiekiem znaczenie możnowładztwa znacznie wzrosło. Podporządkowali sobie oni nie tylko regiony nizinne ale również górskie. Własność zaczęła obejmować nie tylko ziemię ale także dotychczasowo wspólne obszary takie jak lasy, pastwiska i łowiska.
Olbrzymią większość społeczeństwa w czasie istnienia królestwa Albanii, tworzyli chłopi. Źródła z epoki wskazują, iż ludność wiejska stała się wówczas w zasadzie warstwą całkowicie poddaną możnowładztwu. Relacja anonimowego podróżnika z 1308 roku zawiera wzmianki o farmerach z rejonów wokół Debar, którzy nie tylko musieli pracować na ziemiach i w winnicach swoich panów, ale także zwracali im wyprodukowane metodą chałupniczą towary. Bizantyjski historyk, Jan Kantakuzen wskazywał iż drugim istotny źródłem bogactwa Albanii obok uprawy roli była hodowla zwierząt a panowie albańscy posiadali bardzo liczne stada.
Miasta.
W XIII wieku wiele miast albańskich przeszło ewolucję z bycia ufortyfikowanymi centrami militarnymi do zostania miastem w pełnym tego słowa znaczeniu. Rozwój był tak znaczny, że w obrębie murów miejskich nie dało się często pomieścić nowo powstających kościołów, domów i placów pod targi czy rynek, były więc one budowane poza wzmocnieniami. Za murami zaczęły się formować całe dzielnice, zwane "proastion" i przedmieścia stały się szybko ważnymi centrami ekonomicznymi z racji obecności licznych targów, sklepów i warsztatów. Zaopatrzenie w wodę pitną zapewnić miały cysterny, czasami jako jej źródło wykorzystywano pobliskie rzeki.
W I połowie XIV wieku liczba osób osiadłych w miastach znacznie wzrosła. Ocenia się, że Durrës mógł wtedy liczyć około 25 000 mieszkańców. Było to wywołane przede wszystkim migracją ludności wiejskiej do bardziej atrakcyjnych ośrodków miejskich. Wraz z chłopami do miast przenosili się panowie, którzy budowali tam swoje rezydencje. Wielu możnych przeniosło się do miast na stałe, ale byli też tacy którzy w miejskich rezydencjach przebywali okresowo, dużą część czasu spędzając w swoich włościach. Zjawisko zamieszkiwania szlachty w mieście stało się czymś normalnym i szlachcice często zostawali obywatelami a nawet obejmowali urzędy miejskie.
Architektura.
Rozwój katolicyzmu w Albanii spowodował pojawienie się gotyku w miejscowej architekturze sakralnej, przede wszystkim w środkowej i północnej Albanii. Wpływ gotyku widać jednak tylko w przypadku katolickich świątyń, prawosławne były budowane według starego wzorca. Architekturę typową dla łacinników widać także w miejscach gdzie swoje rezydencje i włości mieli panowie feudalni z zachodniej Europy. Do najważniejszych zabytków łacińskich w Albanii zalicza się klasztor świętego Sergiusza niedaleko wsi Szirgj koło Szkodry, kościół pod wezwaniem Maryi w Vau i Dejës oraz kościół w Rubiku.
Lista władców.
Królowie Albanii.
Karol II oddał prawa do Albanii swojemu synowi, Filipowi w 1294. Ten rządził jak Senior Królestwa Albanii.
Seniorzy Królestwa Albanii.
W 1332 Robert odziedziczył prawa do Albanii po ojcu, Filipie. W tym samym roku doszło między nim a jego wujem, Janem, do wymiany. Robert otrzymał księstwo Achai a Jan 5000 uncji złota i prawa do Albanii. Jan przyjął tytuł księcia Durazzo (Durrës).
Książęta Durazzo.
W 1368 roku Durrës został zdobyty przez Karola Topię który ogłosił się księciem Albanii.

</doc>
<doc id="2733391" url="https://pl.wikipedia.org/wiki?curid=2733391" title="Idjena dammermani">
Idjena dammermani

Idjena dammermani – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Idjena.
Występowanie.
Gatunek endemiczny dla Jawy.

</doc>
<doc id="2733392" url="https://pl.wikipedia.org/wiki?curid=2733392" title="Leopoldo García Ramón">
Leopoldo García Ramón

Leopoldo García Ramón – hiszpański malarz pochodzący z Walencji, uczeń Joaquina Sorolli.
Był synem malarza pokojowego. Studiował na Królewskiej Akademii Sztuk Pięknych San Carlos w Walencji. W 1900 r. wyjechał do Paryża, gdzie przebywał przez wiele lat, mimo to często odwiedzał Walencję i spędzał letnie wakacje w Jávea. We Francji zetknął się z impresjonizmem, który łączył z luminizmem Sorolli.
Po powrocie do kraju otrzymał przydomek "francesito" ("Francuzik"). Współpracował z różnymi czasopismami z epoki do których dostarczał rysunki. Malował również scenki rodzajowe oraz portrety. Pod koniec życia stracił zainteresowanie malarstwem, poprawiał jedynie namalowane dawniej obrazy.
Jego dzieła można oglądać w Muzeum Sztuk Pięknych w Walencji.

</doc>
<doc id="2733393" url="https://pl.wikipedia.org/wiki?curid=2733393" title="Różanecznik rozesłany">
Różanecznik rozesłany

Różanecznik rozesłany ("Rhododendron forrestii" Balf. f. ex Diels) – gatunek rośliny z rodziny wrzosowatych. Zasięg obejmuje południowo-wschodni Tybet, północno-zachodni Junnan i Myanmę. W obrębie rodzaju należy do podrodzaju "Hymenanthes" i sekcji "Ponticum". Ma czerwone kwiaty i należy do najwcześniej kwitnących różaneczników. Wyróżnia się też niskim wzrostem – po 10 latach osiąga do 1 m wysokości. Uprawiany jest w małych ogrodach i w skalniakach.
Odmiany uprawne:

</doc>
<doc id="2733395" url="https://pl.wikipedia.org/wiki?curid=2733395" title="Dawid Szulich">
Dawid Szulich

Dawid Szulich (ur. 19 maja 1990 w Warszawie) – polski pływak, uczestnik Letnich Igrzysk Olimpijskich 2012.
Reprezentuje klub Delfin Legionowo. Wielokrotny mistrz Polski w stylu klasycznym, rekordzista Polski w sztafecie 4 × 100 m stylem zmiennym, finalista mistrzostw świata. Podczas 15. pływackich MŚ w Barcelonie ustanowił dwa rekordy Polski: 28 lipca 2013 na dystansie 100 m stylem klasycznym (1:00,54), zaś 30 lipca na 50 m stylem klasycznym (27,48).

</doc>
<doc id="2733396" url="https://pl.wikipedia.org/wiki?curid=2733396" title="Idzubius akiyamae">
Idzubius akiyamae

Idzubius akiyamae – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Idzubius.
Występowanie.
Gatunek endemiczny dla Japonii.

</doc>
<doc id="2733398" url="https://pl.wikipedia.org/wiki?curid=2733398" title="Borneojapetus longipes">
Borneojapetus longipes

Borneojapetus longipes – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Borneojapetus.
Taksonomia.
Kosarz ten został opisany w 1949 roku przez Carla Friedricha Roewera na podstawie pojedynczego okazu samca i umieszczony we własnym rodzaju "Japetus" pod nazwą "Japetus longipes". Nazwa "Japetus" została jednak wcześniej nadana rodzajowi pluskwiaka i w 2006 roku Hüseyin Özdikmen przeniósł gatunek do nowego rodzaju "Borneojapetus".
Opis.
Ciało długości 4 mm, a kolejne pary odnóży: 7, 26, 18 i 25 mm. Grzbietowa i brzuszna strona ciała opatrzona guzkami i kolcami. Odnóża z cienkimi kolcami. Stopy odnóży I pary trójczłonowe, a pozostałe pięcioczłonowe. Nogogłaszczki i szczękoczułki rdzawe, kolce na grzbiecie czarne, a odnóża czarno siateczkowane.
Występowanie.
Gatunek endemiczny dla Borneo.

</doc>
<doc id="2733399" url="https://pl.wikipedia.org/wiki?curid=2733399" title="Laponcea cippata">
Laponcea cippata

Laponcea cippata – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Laponcea.
Występowanie.
Gatunek endemiczny dla Mauritiusu.

</doc>
<doc id="2733401" url="https://pl.wikipedia.org/wiki?curid=2733401" title="Lejokus silvestris">
Lejokus silvestris

Lejokus silvestris – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Lejokus.
Występowanie.
Gatunek endemiczny dla Borneo.

</doc>
<doc id="2733402" url="https://pl.wikipedia.org/wiki?curid=2733402" title="Lundulla bifurcata">
Lundulla bifurcata

Lundulla bifurcata – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Lundulla.
Występowanie.
Gatunek endemiczny dla Borneo.

</doc>
<doc id="2733404" url="https://pl.wikipedia.org/wiki?curid=2733404" title="Oppodoctis armatus">
Oppodoctis armatus

Oppodoctis armatus – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Oppodoctis.
Występowanie.
Gatunek endemiczny dla Filipiny.

</doc>
<doc id="2733405" url="https://pl.wikipedia.org/wiki?curid=2733405" title="Marcin Tarczyński">
Marcin Tarczyński

Marcin Tarczyński (ur. 10 września 1990 w Nowym Dworze) – polski pływak, uczestnik Letnich Igrzysk Olimpijskich 2012.
Reprezentuje klub Legia Warszawa. Jego największym sukcesem jest 1. miejsce na 100 metrów stylem grzbietowym ustanawiając przy tym rekord kraju i występ na Igrzyskach w Londynie w 2012 roku oraz 1. miejsce na 200 metrów stylem zmiennym.
Ponadto zajął 8. miejsce na Mistrzostwach Świata 2011 w sztafecie 4x100m stylem zmiennym.

</doc>
<doc id="2733408" url="https://pl.wikipedia.org/wiki?curid=2733408" title="Peromona erinacea">
Peromona erinacea

Peromona erinacea – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Peromona.
Występowanie.
Gatunek endemiczny dla Seszeli.

</doc>
<doc id="2733409" url="https://pl.wikipedia.org/wiki?curid=2733409" title="Francisco Zuluaga">
Francisco Zuluaga

Francisco Zuluaga (ur. 4 lutego 1929 w Medellín, zm. 8 listopada 1993) – piłkarz kolumbijski grający podczas kariery na pozycji obrońcy.
Kariera klubowa.
Karierę piłkarską Francisco Zuluaga rozpoczął w stołecznym Millonarios w 1948. Z Millonarios siedmiokrotnie zdobył mistrzostwo Kolumbii w 1949, 1951, 1952, 1953, 1959, 1961 i 1962 oraz Puchar Kolumbii w 1953. W 1962 roku przeszedł do lokalnego rywala – Independiente Santa Fe, by w następnym roku zakończyć piłkarską karierę w Atlético Nacional. Ogółem w latach 1948–1964 rozegrał w lidze kolumbijskiej 345 spotkań, w których zdobył 7 bramek.
Kariera reprezentacyjna.
W reprezentacji Kolumbii Zuluaga zadebiutował 17 marca 1957 w wygranym 1-0 spotkaniu w Copa América z Urugwajem. Na turnieju w Peru Zuluaga wystąpił w pięciu meczach z Urugwajem, Chile, Brazylią, Peru i Ekwadorem.
W tym samym roku został powołany przez selekcjonera Adolfo Pedernerę do kadry na Mistrzostwa Świata w Chile. Na Mundialu Zuluaga wystąpił tylko w pierwszym meczu z Urugwajem, którym w 19 min. zdobył bramkę z karnego i który był jego ostatnim meczem w reprezentacji.
Od 1957 do 1962 roku rozegrał w kadrze narodowej 10 spotkań, w których zdobył bramkę.
Kariera trenerska.
Po zakończeniu piłkarskiej kariery Zuluaga został trenerem. W latach 1968–1969 trenerem Millonarios. Od 16 października 1968 do 24 sierpnia 1970 Zuluaga był selekcjonerem reprezentacji Kolumbii. Odszedł po przegranych eliminacjach Mistrzostw Świata 1970. Bilans jego kadencji to 15 meczów, w tym 1 zwycięstwo, 4 remisy i 10 porażek. W latach 1969–1970 był trenerem Atlético Nacional.

</doc>
<doc id="2733410" url="https://pl.wikipedia.org/wiki?curid=2733410" title="Podoctellus johorensis">
Podoctellus johorensis

Podoctellus johorensis – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Podoctellus.
Występowanie.
Gatunek wykazany z malezyjskiego stanu Johor.

</doc>
<doc id="2733412" url="https://pl.wikipedia.org/wiki?curid=2733412" title="Podoctis armatissimus">
Podoctis armatissimus

Podoctis armatissimus – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Podoctis.
Występowanie.
Gatunek wykazany z malezyjskiego stanu Penang.

</doc>
<doc id="2733413" url="https://pl.wikipedia.org/wiki?curid=2733413" title="Różanecznik Warda">
Różanecznik Warda

Różanecznik Warda ("Rhododendron wardii" W.W. Sm.) – gatunek rośliny z rodziny wrzosowatych. Nazwa nadana na cześć znanego badacza i kolekcjonera roślin Francisa Kingdon-Warda.
Morfologia.
Gatunek charakteryzuje się żółtymi kwiatami, które to niestety wytwarzają tylko starsze osobniki tego gatunku. Jego liście mają charakterystyczny do rozpoznania jajowaty kształt. Jest również odporny na mróz co stosowane jest przy tworzeniu nowych odmian. Gatunek ten dość rzadko dostępny jest w Polsce. Z odmian najczęstszych wyróżnia się odmiany 'Goldbukett', 'Goldcrone' i 'Ehrengold'.

</doc>
<doc id="2733414" url="https://pl.wikipedia.org/wiki?curid=2733414" title="Colani Sikhondze">
Colani Sikhondze

Colani Sikhondze (ur. 5 sierpnia 1994) – suazyjski piłkarz występujący na pozycji pomocnika, dwukrotny reprezentant swego kraju, grający w reprezentacji w 2011 roku.
Kariera klubowa.
Sikhondze karierę klubową rozpoczął w 2010 roku w rodzimym klubie Royal Leopards Simunye, w którym to grał przez jeden sezon. Od 2011 roku związany jest z klubem Manizini Wanderers.
Kariera reprezentacyjna.
Colani Sikhondze grał w reprezentacji w 2011 roku; rozegrał w niej 2 oficjalne spotkania; w żadnym z nich nie udało mu się zdobyć gola.

</doc>
<doc id="2733415" url="https://pl.wikipedia.org/wiki?curid=2733415" title="Pyŏn In Sŏn">
Pyŏn In Sŏn

Pyŏn In Sŏn, również Pyon In Son (kor. 변인선, ur. 1946) – północnokoreański polityk i dowódca wojskowy, generał pułkownik (kor. 상장) i od marca 2012 roku dowódca 4 Korpusu Koreańskiej Armii Ludowej.
Kariera.
Generalskie szlify i stopień generała-majora (kor. 소장) otrzymał w 1992 roku. Na stopień dwugwiazdkowego generała-porucznika (kor. 중장) awansował 13 kwietnia 1997 roku. W lipcu 2003 roku awansowany na generała-pułkownika (kor. 상장). Były dowódca 7. Korpusu Koreańskiej Armii Ludowej, w sierpniu 2011 roku mianowany dowódcą 4. Korpusu Koreańskiej Armii Ludowej, która stacjonuje w prowincji Hwanghae Południowe. Zastąpił na tym stanowisku gen. Kim Kyŏk Sika.
Podczas 3. Konferencji Partii Pracy Korei 28 września 2010 roku został wybrany członkiem Komitetu Centralnego PPK. Deputowany XI oraz XII kadencji Najwyższego Zgromadzenia Ludowego KRLD, parlamentu Korei Północnej. Po śmierci Kim Dzong Ila w grudniu 2011 roku, Pyŏn In Sŏn znalazł się na 63. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
W lutym 2012 roku towarzyszył Kim Dzong Unowi podczas inspekcji koszar 4. Korpusu.

</doc>
<doc id="2733416" url="https://pl.wikipedia.org/wiki?curid=2733416" title="Podoctomma javanum">
Podoctomma javanum

Podoctomma javanum – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Podoctomma.
Występowanie.
Gatunek endemiczny dla Jawy.

</doc>
<doc id="2733417" url="https://pl.wikipedia.org/wiki?curid=2733417" title="Brandon Bass">
Brandon Bass

Brandon Samuel Bass (ur. 30 kwietnia 1985 w Baton Rouge) – amerykański koszykarz, grający na pozycji silnego skrzydłowego.
W 2003 wystąpił w meczu gwiazd amerykańskich szkół średnich - McDonald’s All-American.
Bass grał w zespole uniwersytetu Louisiana State w latach 2003-05. Początkowo zgłosił się do draftu NBA po pierwszym sezonie w college'u, jednak potem wycofał się z tej decyzji i powrócił na uczelnię. W 2005 po tym, jak zdobył nagrodę dla gracza roku konferencji SEM, ponownie zadeklarował swój udział w drafcie i został wybrany z 33 numerem przez New Orleans Hornets.
Po dwóch sezonach gry w zespole Hornets, 26 lipca 2007, jako wolny agent, podpisał dwuletni kontrakt z Dallas Mavericks, gdzie był zmiennikiem Dirka Nowitzkiego.
10 lipca 2009 Bass podpisał kontrakt z Orlando Magic. W grudniu 2011 został wymieniony do Boston Celtics w zamian za Glena Davisa i Von Wafera. W pierwszym występie w barwach Celtics, Bass w 28 minut gry zdobył 20 punktów i 11 zbiórek przeciwko New York Knicks. 21 maja 2012 Bass osiągnął rekord kariery play-offów, rzucając 27 punktów w meczu nr 5 serii z Philadelphia 76ers.
14 lipca 2012 podpisał trzyletnie przedłużenie kontraktu z Celtics, na kwotę 20 milionów dolarów.
Jego młodszy brat, Chris Bass w latach 2008-2012 również grał w zespole koszykarskim uniwersytetu LSU.
W lipcu 2015 został zawodnikiem klubu Los Angeles Lakers. 19 lipca 2016 roku podpisał umowę z zespołem Los Angeles Clippers. 17 sierpnia 2017 zawarł kontrakt z chińskim Liaoning Flying Leopards.

</doc>
<doc id="2733418" url="https://pl.wikipedia.org/wiki?curid=2733418" title="Podoctops multimaculatum">
Podoctops multimaculatum

Podoctops multimaculatum – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Podoctops.
Występowanie.
Gatunek endemiczny dla Sumatry.

</doc>
<doc id="2733420" url="https://pl.wikipedia.org/wiki?curid=2733420" title="Sibolgia jacobsoni">
Sibolgia jacobsoni

Sibolgia jacobsoni – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Sibolgia.
Występowanie.
Gatunek endemiczny dla Sumatry.

</doc>
<doc id="2733421" url="https://pl.wikipedia.org/wiki?curid=2733421" title="Stobitus spinipes">
Stobitus spinipes

Stobitus spinipes – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Stobitus.
Występowanie.
Gatunek endemiczny dla Malezji.

</doc>
<doc id="2733423" url="https://pl.wikipedia.org/wiki?curid=2733423" title="Tandikudius rugosus">
Tandikudius rugosus

Tandikudius rugosus – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Tandikudius.
Występowanie.
Gatunek endemiczny dla Indii.

</doc>
<doc id="2733424" url="https://pl.wikipedia.org/wiki?curid=2733424" title="Krzysztof Zwarycz">
Krzysztof Zwarycz

Krzysztof Zwarycz (ur. 13 grudnia 1990 w Gdyni) – polski sztangista, uczestnik Letnich Igrzysk Olimpijskich 2012.
Reprezentuje klub KPC Górnik Polkowice. Startuje w kategorii do 85 kg.
29 lipca 2014 roku został złapany na dopingu, badanie próbki B potwierdziło, że stosował ludzki hormon wzrostu. W konsekwencji został ukarany dwuletnią dyskwalifikacją.
Na Mistrzostwach Europy w 2017 w Splicie, zdobył brązowy medal w kategorii do 85 kg, uzyskując w dwuboju 358 kg.
Jego pozostałe najlepsze wyniki to:

</doc>
<doc id="2733425" url="https://pl.wikipedia.org/wiki?curid=2733425" title="Trencona setipes">
Trencona setipes

Trencona setipes – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Trencona.
Występowanie.
Gatunek endemiczny dla Borneo.

</doc>
<doc id="2733427" url="https://pl.wikipedia.org/wiki?curid=2733427" title="Frydlant">
Frydlant



</doc>
<doc id="2733429" url="https://pl.wikipedia.org/wiki?curid=2733429" title="Tryssetus spinarmatus">
Tryssetus spinarmatus

Tryssetus spinarmatus – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Tryssetus.
Występowanie.
Gatunek endemiczny dla Mauritiusu.

</doc>
<doc id="2733430" url="https://pl.wikipedia.org/wiki?curid=2733430" title="Tomasz Zieliński (sztangista)">
Tomasz Zieliński (sztangista)

Tomasz Bernard Zieliński (ur. 29 października 1990 w Nakle nad Notecią) – polski sztangista, medalista Letnich Igrzysk Olimpijskich 2012.
Życiorys.
Wychowanek klubu MGLKS Tarpan Mrocza. Największy sukces sztangisty to mistrzostwo Europy 2016, ponadto zajmował 2. miejsce mistrzostw Europy 2014, 4. miejsce na Mistrzostwach Europy 2012, 8. miejsce na Mistrzostwach Świata 2013 oraz 2. miejsce na Mistrzostwach Świata Juniorów 2010.
Jego o rok starszy brat Adrian Zieliński również jest sztangistą.
W Igrzyskach Olimpijskich 2012 w Londynie zajął 9. miejsce. Po dyskwalifikacji innych zawodników w 2017 przyznano mu trzecie miejsce. 
Tomasz Zieliński został zdyskwalifikowany na XXXI Letnich Igrzyskach Olimpijskich (2016) – wykryto w jego organizmie niedozwolone substancje. Decyzją prezesa Polskiego Komitetu Olimpijskiego został wykluczony z reprezentacji Polski na Igrzyskach.
Razem z bratem od stycznia 2016 reprezentował barwy klubu CWZS Zawisza Bydgoszcz; w maju został żołnierzem zawodowym w stopniu szeregowego. Po wykryciu stosowania dopingu w sierpniu 2016 został wykluczony z klubu, a także zwolniony ze służby wojskowej bez możliwości powrotu do momentu otrzymania sądowej decyzji odnośnie do jego niewinności co do zarzutu stosowania nandrolonu.
15 marca 2018 Międzynarodowy Trybunał Arbitrażowy ds. Sportu (CAS) w Lozannie odrzucił jego odwołanie i potwierdził czteroletnią dyskwalifikację, nałożoną na niego po pozytywnym wyniku kontroli antydopingowej.
Obecnie mieszka w Mroczy wraz ze swoją narzeczoną. 21 czerwca 2019 został ojcem, jego córka nosi imię Hanna.

</doc>
<doc id="2733431" url="https://pl.wikipedia.org/wiki?curid=2733431" title="Vandaravua carli">
Vandaravua carli

Vandaravua carli – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Vandaravua.
Występowanie.
Gatunek endemiczny dla Indii.

</doc>
<doc id="2733432" url="https://pl.wikipedia.org/wiki?curid=2733432" title="Aníbal Alzate">
Aníbal Alzate

Hernán Aníbal Alzate Sosa (ur. 31 stycznia 1933 – 31 marca 2016) piłkarz kolumbijski grający podczas kariery na pozycji obrońcy.
Kariera klubowa.
Całą karierę piłkarską Aníbal Alzate spędził w klubie Deportes Tolima. Z Deportes Tolima zdobył wicemistrzostwo Kolumbii w 1957. Ogółem w barwach Deportes Tolima rozegrał w lidze kolumbijskiej 237 spotkań, w których zdobył bramkę.
Kariera reprezentacyjna.
W reprezentacji Kolumbii Alzate zadebiutował 5 lutego 1961 w wygranym 2-0 towarzyskim spotkaniu w USA.
W tym samym roku został powołany przez selekcjonera Adolfo Pedernerę do kadry na Mistrzostwa Świata w Chile. Na Mundialu Alzate wystąpił w dwóch meczach z ZSRR i Jugosławią. W 1963 uczestniczył w Copa América. Na turnieju w Boliwii Alzate wystąpił w dwóch meczach z Brazylią oraz Boliwią, który był jego ostatnim meczem w reprezentacji.
Od 1961 do 1963 roku rozegrał w kadrze narodowej 9 spotkań.

</doc>
<doc id="2733433" url="https://pl.wikipedia.org/wiki?curid=2733433" title="Trigonobunus spinifer">
Trigonobunus spinifer

Trigonobunus spinifer – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Trigonobunus.
Występowanie.
Gatunek endemiczny dla Borneo.

</doc>
<doc id="2733436" url="https://pl.wikipedia.org/wiki?curid=2733436" title="Asproleria albituberculata">
Asproleria albituberculata

Asproleria albituberculata – gatunek kosarza z podrzędu Laniatores i rodziny Podoctidae. Jedyny znany przedstawiciel monotypowego rodzaju Asproleria.

</doc>
<doc id="2733437" url="https://pl.wikipedia.org/wiki?curid=2733437" title="Baramella">
Baramella



</doc>
<doc id="2733438" url="https://pl.wikipedia.org/wiki?curid=2733438" title="Baso">
Baso



</doc>
<doc id="2733439" url="https://pl.wikipedia.org/wiki?curid=2733439" title="Nauru na Igrzyskach Wspólnoty Narodów 2002">
Nauru na Igrzyskach Wspólnoty Narodów 2002

Reprezentacja Nauru na Igrzyskach Wspólnoty Narodów 1998 liczyła 13 zawodników (8 mężczyzn i 5 kobiet). Nauru zdobyło 15 medali (2 złote, 5 srebrnych i 8 brązowych).
Był to czwarty start tego państwa na Igrzyskach Wspólnoty Narodów (pierwszy raz reprezentacja wystartowała 12 lat wcześniej w Auckland).

</doc>
<doc id="2733441" url="https://pl.wikipedia.org/wiki?curid=2733441" title="Basoides">
Basoides



</doc>
<doc id="2733442" url="https://pl.wikipedia.org/wiki?curid=2733442" title="Bistota">
Bistota



</doc>
<doc id="2733443" url="https://pl.wikipedia.org/wiki?curid=2733443" title="Centrobunus">
Centrobunus



</doc>
<doc id="2733444" url="https://pl.wikipedia.org/wiki?curid=2733444" title="Dino (kosarz)">
Dino (kosarz)



</doc>
<doc id="2733445" url="https://pl.wikipedia.org/wiki?curid=2733445" title="Beata Bartków-Kwiatkowska">
Beata Bartków-Kwiatkowska

Beata Bartków-Kwiatkowska (ur. 22 listopada 1981 r. w Bielsku-Białej) – polska strzelczyni specjalizująca się w strzelaniu z pistoletu pneumatycznego, srebrna medalistka mistrzostw Europy, uczestniczka Letnich Igrzysk Olimpijskich 2012.
Obecnie reprezentuje klub ŚTS Tychy. Jej największymi sukcesami są brązowy medal mistrzostw Europy w Moskwie w 2006 r., piąte miejsce na mistrzostwach Europy w Tallinnie w 2005 r. oraz wiele medali Mistrzostw Polski. Beata jest aktualną rekordzistką Polski juniorów w konkurencji pistoletu pneumatycznego 40 strzałów.
Igrzyska olimpijskie.
W 2012 roku wystąpiła na igrzyskach olimpijskich w Londynie. W strzelaniu z pistoletu pneumatycznego z 10 metrów odpadła w kwalifikacjach, zajmując 44. miejsce z wynikiem 366 punktów. W zawodach pistoletu sportowego z 25 metrów zajęła 35. miejsce w gronie 39 zawodniczek i nie zdołała awansować do finału. W konkurencji szybkiej zdobyła 280 punktów, zaś w precyzyjnej – 287.
W marcu 2016 roku podczas eliminacji mistrzostw Europy wywalczyła prawo do startu na igrzyskach olimpijskich w Rio de Janeiro. Trenerka kadry narodowej, przy akceptacji zarządu Polskiego Związku Strzelectwa Sportowego, postawiła zabrać na te zawody inną zawodniczkę. Rozniosło się wielkie rozczarowanie w tej sprawie jej trenera oraz samej zawodniczki.

</doc>
<doc id="2733446" url="https://pl.wikipedia.org/wiki?curid=2733446" title="Eurytromma">
Eurytromma



</doc>
<doc id="2733447" url="https://pl.wikipedia.org/wiki?curid=2733447" title="Gaditusa">
Gaditusa



</doc>
<doc id="2733448" url="https://pl.wikipedia.org/wiki?curid=2733448" title="Idjena">
Idjena



</doc>
<doc id="2733449" url="https://pl.wikipedia.org/wiki?curid=2733449" title="Isidoro Garnelo Fillol">
Isidoro Garnelo Fillol

Isidoro Garnelo Fillol – hiszpański malarz i rzeźbiarz pochodzący z Walencji. 
Malował dzieła o tematyce religijnej oraz rodzajowej.
Życiorys.
Pochodził z rodziny o tradycjach artystycznych. Malarstwem zajmowali się również jego wuj José Ramón Garnelo Gonzálvez, brat Jaime Garnelo Fillol oraz kuzyni José Garnelo y Alda i Eloísa Garnelo Aparicio. Jego kuzyn Manuel Garnelo y Alda był rzeźbiarzem.
W 1875 r. zamieszkał w Walencji, studiował rysunek w "Escuela del Ateneo Obrero de Valencia" oraz w Królewskiej Akademii Sztuk Pięknych San Carlos. Jego nauczycielem rzeźby był José Guzmán Cuallar. Dzięki stypendium prowincji Walencja w 1891 r. wyjechał do Rzymu, gdzie studiował w "Akademii Chigi". W 1984 r. jego obraz "La profecía de San Vicente Ferrer relativa al Papa Calixto III" zdobył II medal na Krajowej Wystawie Sztuk Pięknych. W 1895 r. na tej samej wystawie otrzymał II medal za "Estudio de desnudo".
W 1896 r. wrócił do Hiszpanii i otrzymał stanowisko profesora koloru i kompozycji w Królewskiej Akademii Sztuk Pięknych San Carlos. W 1927 r. został dyrektorem "Escuela de Bellas Artes de Valencia".

</doc>
<doc id="2733450" url="https://pl.wikipedia.org/wiki?curid=2733450" title="Idzubius">
Idzubius



</doc>
<doc id="2733451" url="https://pl.wikipedia.org/wiki?curid=2733451" title="Nauru na Igrzyskach Wspólnoty Narodów 2006">
Nauru na Igrzyskach Wspólnoty Narodów 2006

Reprezentacja Nauru na Igrzyskach Wspólnoty Narodów 2006 liczyła 8 zawodników (5 mężczyzn i 3 kobiety). Nauru zdobyło 2 medale (1 srebrny i 1 brązowy).
Był to piąty start tego państwa na Igrzyskach Wspólnoty Narodów (pierwszy raz reprezentacja wystartowała w 1990 roku w Auckland).

</doc>
<doc id="2733452" url="https://pl.wikipedia.org/wiki?curid=2733452" title="Japetus (kosarz)">
Japetus (kosarz)



</doc>
<doc id="2733454" url="https://pl.wikipedia.org/wiki?curid=2733454" title="Laponcea">
Laponcea



</doc>
<doc id="2733455" url="https://pl.wikipedia.org/wiki?curid=2733455" title="Lejokus">
Lejokus



</doc>
<doc id="2733456" url="https://pl.wikipedia.org/wiki?curid=2733456" title="Lundulla">
Lundulla



</doc>
<doc id="2733457" url="https://pl.wikipedia.org/wiki?curid=2733457" title="Nauru na Igrzyskach Wspólnoty Narodów 2010">
Nauru na Igrzyskach Wspólnoty Narodów 2010

Reprezentacja Nauru na Igrzyskach Wspólnoty Narodów 2010 liczyła dziesięcioro zawodników (9 mężczyzn i 1 kobietę), którzy startowali w 2 spośród 21 rozgrywanych dyscyplin. Zawodnicy z tego kraju zdobyli jeden złoty i jeden srebrny medal. Chorążym reprezentacji był sztangista Itte Detenamo. Najmłodszym przedstawicielem tego państwa na tej imprezie był 16-letni sztangista Elson Brechtefeld, a najstarszym przedstawicielem był 26-letni Yukio Peter.
Był to szósty start tej reprezentacji na Igrzyskach Wspólnoty Narodów. Złoty medal dla Nauru zdobył Yukio Peter, zaś srebrny Itte Detenamo (obydwoje w podnoszeniu ciężarów).
Tło startu.
W 1990 roku reprezentacja Nauru po raz pierwszy wzięła udział w Igrzyskach Wspólnoty Narodów. Przedtem sportowcy z tego kraju odnotowywali sukcesy m.in. na Igrzyskach Pacyfiku. Reprezentacja Nauru na tych igrzyskach liczyła dziesięcioro zawodników (9 mężczyzn i 1 kobietę), którzy startowali w dwóch dyscyplinach - w boksie i podnoszeniu ciężarów.
W skład delegacji wchodził m.in. szef misji tego kraju, Sean Oppenheimer. Ówczesny prezydent Marcus Stephen, przyleciał do Indii 1 października, czyli nieco później od całej nauruańskiej delegacji, gdyż w tym czasie uczestniczył w Zgromadzeniu Ogólnym ONZ w Nowym Jorku. Razem z nim przyleciał m.in. minister zdrowia, sportu i sprawiedliwości, Mathew Batsiua.
Wyniki reprezentantów Nauru.
Boks.
Nauru w boksie reprezentowało czterech zawodników. Każdy z nich wystartował w jednej konkurencji.
Jako pierwszy podczas igrzysk wystartował Lad Agege, który wziął udział w rywalizacji pięściarzy w wadze średniej. W pierwszym pojedynku zmierzył się z Damienem Hooperem z Australii. Agege przegrał wszystkie trzy rundy (odpowiednio: 1-8,1-3 i 1-5, a łącznie przegrał z Australijczykiem 3-16), i tym samym odpadł z rywalizacji o medale, zajmując 17. miejsce. W tej konkurencji zwyciężył Eamonn O’Kane z Irlandii Północnej.
Kolejnym bokserem startującym na igrzyskach, był Colan Caleb, który wziął udział w rywalizacji pięściarzy w wadze lekkiej. W pierwszym pojedynku zmierzył się z Jai Bhagwanem z Indii. Caleb przegrał 1–11 (odpowiednio 1-2, 0-5, 0-4), i tym samym odpadł z rywalizacji o medale, zajmując 17. miejsce. W tej konkurencji zwyciężył Thomas Stalker z Anglii.
Kolejnym bokserem startującym na igrzyskach, był Joseph Deireragea, który wziął udział w wadze półśredniej. W pierwszym pojedynku zmierzył się z Michalisem Michaelidisem z Cypru. Po trzech rundach pojedynek zakończył się remisem 3-3 (odpowiednio: 0-1, 1-0, 2-2), jednak Cypryjczyk zwyciężył różnicą małych punktów, a Deireragea odpadł i zajął 17. miejsce (Nauruańczyk nie krył rozczarowania decyzją sędziów). Zwyciężył Patrick Gallagher z Irlandii Północnej.
Ostatnim bokserem nauruańskim, był Jake Ageidu; startował on w wadze superciężkiej. W pierwszym pojedynku jego rywalem był Jubilee Arama z Wysp Cooka. Pojedynek zakończył się zwycięstwem boksera nauruańskiego, który zremisował w pierwszej rundzie, natomiast w dwóch następnych był lepszy od Aramy (odpowiednio: 2-2, 6-4 i 4-2, co w łącznym rozrachunku przełożyło się na wynik 12-8). W ćwierćfinale zmierzył się z Juniorem Fa z Tonga, jednak Ageidu musiał uznać wyższość Tongijczyka, ponieważ przegrał 2-12 (pierwszą rundę przegrał 0-7, drugą 1-2, natomiast trzecią 1-3). W całym turnieju zwyciężył Paramjeet Samota z Indii.
Podnoszenie ciężarów.
Nauru w podnoszeniu ciężarów reprezentowało sześcioro zawodników (5 mężczyzn i 1 kobieta). Każdy z nich wystartował w jednej konkurencji.
Jako pierwszy podczas igrzysk wystartował Elson Brechtefeld, który wziął udział w kategorii do 56 kilogramów. W zawodach, udział brał tylko grupa A. W rwaniu pierwsze dwie próby na 87 i 92 kilogramy miał udane, natomiast próbę na 96 kilogramów spalił, a tym samym po rwaniu był sklasyfikowany na 8. miejscu. W podrzucie pierwsze dwie próby na 110 i 115 kilogramów miał udane, jednak następną na 120 kilogramów miał nieudaną. Podrzut zakończył na 9. miejscu, a z wynikiem 207 kilogramów w dwuboju zajął 9. miejsce (wyprzedził jednego sklasyfikowanego i dwóch niesklasyfikowanych zawodników), i tym samym poprawił swój rekord życiowy. Zwycięzcą tej konkurencji został Amirul Ibrahim z Malezji.
Kolejnym nauruańskim sztangistą, który startował w Nowym Delhi, był Ika Aliklik, który wziął udział w kategorii do 69 kilogramów. Aliklik wystartował w grupie B. W rwaniu pierwszą próbę na 110 kg miał udaną, następną na 115 kg spalił, a kolejną na 115 kg miał udaną, a tym samym po rwaniu był sklasyfikowany na 9. miejscu. W podrzucie pierwsze dwie próby na 135 i 140 kilogramów miał udane, jednak następną na 145 kilogramów miał nieudaną. Podrzut zakończył na 9. miejscu, a z wynikiem 255 kilogramów w dwuboju zajął 8. miejsce (w stawce 18 zawodników). Zwycięzcą tej konkurencji został Katulu Kumar z Indii.
Kolejnym zawodnikiem był Yukio Peter, który wziął udział w kategorii do 77 kilogramów. Peter wystąpił w grupie A. W rwaniu pierwszą próbę na 143 kg miał udaną, następną na 148 kg spalił, a kolejną na 148 kg miał udaną, a tym samym po rwaniu był sklasyfikowany na 2. miejscu. W podrzucie pierwszą próbę na 185 kg miał udaną, jednak następnie dwie na 188 kilogramów miał nieudane. Podrzut zakończył na 1. miejscu, a z wynikiem 333 kilogramów w dwuboju zajął 1. miejsce (w stawce 15 zawodników).
Kolejnym reprezentantem Nauru, był Val-John Starr, który wziął udział w kategorii do 85 kilogramów. Wystartował w grupie A. W rwaniu pierwszą próbę na 115 kg miał udaną, natomiast następne dwie na 120 kg miał nieudane, a tym samym po rwaniu był sklasyfikowany na 10. miejscu. W podrzucie pierwsze dwie próby na 142 i 150 kilogramów miał udane, jednak następną na 155 kilogramów miał nieudaną. Podrzut zakończył na 9. miejscu, a z wynikiem 265 kilogramów (poprawił rekord życiowy) w dwuboju zajął 11. miejsce w stawce 20 zawodników. Zwycięzcą tej konkurencji został Simplice Ribouem z Australii.
Jedyną kobietą reprezentującą Nauru na tych igrzyskach, była Michaela Detenamo (siostra Itte Detenamo), która wzięła udział w kategorii do 75 kilogramów. W zawodach, udział brała tylko grupa A. W rwaniu pierwsze dwie próby na 85 i 90 kilogramów miała udane, natomiast próbę na 94 kilogramów spaliła, a tym samym po rwaniu był sklasyfikowana na 6. miejscu. W podrzucie pierwszą próbę na 110 kg miała udaną, jednak następnie dwie na 114 kg spaliła. Podrzut zakończyła na 10. miejscu, a z wynikiem 200 kilogramów w dwuboju zajęła 8. miejsce (wyprzedziła cztery sklasyfikowane i dwie niesklasyfikowane zawodniczki), i tym samym poprawiła swój rekord życiowy. Zwyciężczynią tej konkurencji została Hadiza Zakare z Nigerii.
Kolejnym i ostatnim sztangistą, który startował w Nowym Delhi, był Itte Detenamo, który wziął udział w kategorii powyżej 105 kilogramów. W zawodach, udział brała tylko grupa A. W rwaniu wszystkie trzy próby na 172,176 i 179 kg miał udane, a tym samym po rwaniu był sklasyfikowany na 1. miejscu. W podrzucie pierwsze dwie próby na 218 kg spalił, jednak w trzeciej próbie podrzucił ten ciężar. Podrzut zakończył na 2. miejscu, a z wynikiem 397 kilogramów w dwuboju zajął 2. miejsce (w stawce 11 zawodników). Mimo iż uzyskał taki sam wynik, jak zwycięzca (Damon Kelly), został sklasyfikowany na 2. miejscu, ponieważ Detenamo był przeszło o trzy kilogramy cięższy od Kelly’ego.
Mężczyźni.
Legenda
Kobiety.
Legenda

</doc>
<doc id="2733458" url="https://pl.wikipedia.org/wiki?curid=2733458" title="Oppodoctis">
Oppodoctis



</doc>
<doc id="2733459" url="https://pl.wikipedia.org/wiki?curid=2733459" title="Peromona">
Peromona



</doc>
<doc id="2733460" url="https://pl.wikipedia.org/wiki?curid=2733460" title="Podoctellus">
Podoctellus



</doc>
<doc id="2733462" url="https://pl.wikipedia.org/wiki?curid=2733462" title="Podoctis">
Podoctis



</doc>
<doc id="2733463" url="https://pl.wikipedia.org/wiki?curid=2733463" title="Podoctomma">
Podoctomma



</doc>
<doc id="2733465" url="https://pl.wikipedia.org/wiki?curid=2733465" title="Podoctops">
Podoctops



</doc>
<doc id="2733467" url="https://pl.wikipedia.org/wiki?curid=2733467" title="Sibolgia">
Sibolgia



</doc>
<doc id="2733468" url="https://pl.wikipedia.org/wiki?curid=2733468" title="Stobitus">
Stobitus



</doc>
<doc id="2733469" url="https://pl.wikipedia.org/wiki?curid=2733469" title="Tandikudius">
Tandikudius



</doc>
<doc id="2733470" url="https://pl.wikipedia.org/wiki?curid=2733470" title="Martyna Synoradzka">
Martyna Synoradzka

Martyna Synoradzka (ur. 30 stycznia 1988 w Poznaniu) – polska florecistka, uczestniczka Letnich Igrzysk Olimpijskich 2012. Indywidualna brązowa medalistka mistrzostw Europy (2018), mistrzyni Polski (2013, 2014, 2017, 2019), medalistka Letniej Uniwersjady (2013).
Kariera sportowa.
Reprezentowała Polskę na Igrzyskach Olimpijskich w Londynie (5 m. drużynowo, 23 m. indywidualnie), mistrzostwach świata w 2011 (8 m. indywidualnie i 4 m. drużynowo), 2013 (30 m. indywidualnie i 5 m. drużynowo) i 2014 (37 m. indywidualnie i 8 m. drużynowo), mistrzostwach Europy w 2009 (4 m. drużynowo, 28 m. indywidualnie), 2010 (4 m. drużynowo i 32 m. indywidualnie), 2011 (17 m. indywidualnie i 6 m. drużynowo,) 2012 (10 m. indywidualnie i 4 m. drużynowo), 2013 (12 m. indywidualnie i 5 m. drużynowo) i 2014 (18 m. indywidualnie i 4 m. drużynowo). W 2008 została także drużynową mistrzynią świata juniorek, a w 2013 wywalczyła brązowy medal Letniej Uniwersjady w turnieju drużynowym.
Na mistrzostwach Polski zdobyła złoty medal indywidualnie w 2013, 2014, 2017 i 2019, dwa medale srebrne w 2011 (indywidualnie i drużynowo), srebrny drużynowo w 2019, srebrny indywidualnie i drużynowo w 2020, brązowe medale drużynowo w 2008, 2012, 2013, 2017 i 2018 oraz indywidualnie w 2010.
Reprezentuje klub AZS AWF Poznań.

</doc>
<doc id="2733471" url="https://pl.wikipedia.org/wiki?curid=2733471" title="Trencona">
Trencona



</doc>
<doc id="2733472" url="https://pl.wikipedia.org/wiki?curid=2733472" title="Tryssetus">
Tryssetus



</doc>
<doc id="2733473" url="https://pl.wikipedia.org/wiki?curid=2733473" title="Vandaravua">
Vandaravua



</doc>
<doc id="2733475" url="https://pl.wikipedia.org/wiki?curid=2733475" title="Trigonobunus">
Trigonobunus



</doc>
<doc id="2733476" url="https://pl.wikipedia.org/wiki?curid=2733476" title="Frýdlantské cimbuří">
Frýdlantské cimbuří

Frýdlantské cimbuří () – granitowa grupa skalna znajdująca się w północnej, czeskiej części Gór Izerskich. Nazwa oznacza w języku czeskim blanki i ma nawiązywać do murów zamku w mieście Frýdlant.
Dostęp do wschodniego skalnego szczytu grupy jest możliwy tylko przez wspinaczkę. Jako pierwsi zdobyli go 27 maja 1912 roku Franz Haupt i Wilhelm Bergmann, oni też nadali skałom nazwę. Zachodni skalny szczyt nazywany Brandfels (900 m n.p.m.) został w 1978 roku zabezpieczony drabinką oraz poręczami i jest dostępny dla turystów. Rozciąga się z niego szeroka panorama na Góry Izerskie, a zwłaszcza do doliny górnej Smědy oraz jej dopływu o nazwie Černý potok. Dobrze widoczne są położone niedaleko miasto Hejnice oraz wieś gminna Bílý Potok.
Do 1999 roku okoliczną przyrodę chronił rezerwat o tej samej nazwie co skałki, obecnie jest to część większego rezerwatu NPR Jizerskohorské bučiny.

</doc>
<doc id="2733478" url="https://pl.wikipedia.org/wiki?curid=2733478" title="Asproleria">
Asproleria



</doc>
<doc id="2733483" url="https://pl.wikipedia.org/wiki?curid=2733483" title="Puchar Europy Zdobywców Pucharów w piłce siatkowej (1988/1989)">
Puchar Europy Zdobywców Pucharów w piłce siatkowej (1988/1989)

Puchar Europy Zdobywców Pucharów siatkarzy 1988/1989 – 17. sezon Puchar Europy Zdobywców Pucharów rozgrywanego od 1972 roku, organizowanego przez Europejską Konfederację Piłki Siatkowej (CEV) w ramach europejskich pucharów dla męskich klubowych zespołów siatkarskich "starego kontynentu".
Turniej finałowy.
 Varkaus

</doc>
<doc id="2733484" url="https://pl.wikipedia.org/wiki?curid=2733484" title="Nauru na Igrzyskach Wspólnoty Narodów 1998">
Nauru na Igrzyskach Wspólnoty Narodów 1998

Reprezentacja Nauru na Igrzyskach Wspólnoty Narodów 1998 liczyła siedmiu zawodników. Trzy złote medale dla Nauru zdobył sztangista Marcus Stephen.
Był to trzeci start tego państwa na Igrzyskach Wspólnoty Narodów (pierwszy raz reprezentacja wystartowała 8 lat wcześniej w Auckland).
Delegacja.
Oprócz zawodników w skład ekipy weszli: Dan Botelanga, Trent Dabwido, Quincy Detenamo, John Demaunga, Tedwyne Olsson oraz trener Paul Coffa.
Skład reprezentacji.
Lekkoatletyka.
Mężczyźni

</doc>
<doc id="2733485" url="https://pl.wikipedia.org/wiki?curid=2733485" title="Michał Łoniewski">
Michał Łoniewski

Michał Łoniewski (ur. 22 października 1988 w Warszawie) – polski taekwondonista, jedyny polski zawodnik tej dyscypliny na Letnich Igrzyskach Olimpijskich 2012.
Reprezentuje klub AZS AWF Warszawa. Jego największe sukcesy to 5. miejsce na Mistrzostwach Europy 2007 oraz 5. miejsce na Uniwersjadzie 2009. Kwalifikację olimpijską osiągnął na europejskim turnieju w Kazaniu w roku 2012, zajmując 2. miejsce.

</doc>
<doc id="2733487" url="https://pl.wikipedia.org/wiki?curid=2733487" title="Przypowieść błękitna">
Przypowieść błękitna

Przypowieść błękitna – album Romana Kołakowskiego z 1985 roku.
Lista utworów.
Strona A:
Strona B:
Źródło.

</doc>
<doc id="2733488" url="https://pl.wikipedia.org/wiki?curid=2733488" title="Jaime González">
Jaime González

Jaime González Ortiz (ur. 1 kwietnia 1938, zm. 1979) – kolumbijski piłkarz grający podczas kariery na pozycji obrońcy. 
Kariera klubowa.
Karierę piłkarską Jaime González rozpoczął w klubie América Cali w 1960. Millonarios w 1957. Z Millonarios zdobył mistrzostwo Kolumbii w 1964. W 1968 był zawodnikiem Deportivo Pereira, a w latach 1969-1970 w Deportes Tolima. Piłkarską karierę zakończył w Deportivo Pereira w 1971. Ogółem w latach 1960-1971 rozegrał w lidze kolumbijskiej 346 spotkań, w których zdobył 3 bramki.
Kariera reprezentacyjna.
W reprezentacji Kolumbii González zadebiutował 1 kwietnia 1962 w zremisowanym 2-2 towarzyskim spotkaniu z Meksykiem. 
W tym samym roku został powołany przez selekcjonera Adolfo Pedernerę do kadry na Mistrzostwa Świata w Chile. Na Mundialu González wystąpił we wszystkich trzech meczach z Urugwajem, ZSRR oraz Jugosławią, który był jego ostatnim meczem w reprezentacji. W 1963 był w kadrze na Copa América.
W 1962 roku rozegrał w kadrze narodowej 5 spotkań.

</doc>
<doc id="2733489" url="https://pl.wikipedia.org/wiki?curid=2733489" title="Bitwa koło Aładży">
Bitwa koło Aładży

Bitwa koło Aładży – starcie zbrojne, które miało miejsce we wrześniu i październiku 1877 oraz od 9 października 1877, na kaukaskim teatrze działań wojennych, w czasie wojny rosyjsko-tureckiej (1877–1878) o górę Aładża na płaskowyżu Karskim w rejonie na wschód od Karsa, pomiędzy wojskami tureckimi pod dowództwem Muhtar Paszy (ok. 37–38 tys. żołnierzy i 74 działa) a wojskami rosyjskimi pod dowództwem gen. Michaiła Loris-Mielikowa (56 tys. żołnierzy i 220 dział).
Po niepowodzeniach pod Ziwina i Dajara w czerwcu 1877 Korpus Kaukaski pod dowództwem gen. M. T. Loris-Mielikowa pod działaniem przystępujących do natarcia Turków zdjął swoje wojska z okrążenia twierdzy Kars i wycofał się do Aleksandropola, zajmując pozycje Kiuruk-Dora, Baszkadyklar. Główne siły tureckie pod dowództwem Muhtar Paszy 19 lipca zajęły wzgórza Aładżinskie. 20 września Loris-Melikow otrzymał wzmocnienie sił Korpusu Kaukaskiego. Podporządkowano mu 1 Dywizję Grenadierów. Na koniec września Melikow dysponował 60 batalionami piechoty, 90 szwadronami kawalerii i 220 działami. Siły te miały być użyte przeciw umocnionym pozycjom Muhtara Paszy. W okresie 20–22 września Rosjanie przeprowadzili szereg ataków na Wzgórza Aładżyńskie. Prawe skrzydło Rosjan przesunęło się do przodu, ale w nocy 27 września Turcy wycofali się z pozycji przednich. Opuszczone pozycje zajęli Rosjanie. Żeby nie pozwolić Muhtarowi wycofania się do twierdzy Kars rozpracowano nowy plan natarcia. Kolumna okrążająca pod dowództwem gen. Łazariewa miała przez Ditor przeciąć drogi marszu Muhtara. Pozostałe oddziały rosyjskie miały Muhtara atakować od czoła. Próby natarcia wojsk rosyjskich w dniach 1–4 października były odbijane kontrnatarciami Turków. Muhtar z czterema batalionami wycofał się 3 października z Karsu do Ziwinu. Rosjanie stracili ok. 3 700 żołnierzy, Turcy ok. 4 700.
9 października wojska rosyjskie przeszły ponownie do natarcia próbując obejść wojska tureckie na prawym skrzydle i wyjść na umocnione pozycje na górze Aładża. W bitwie pod Awlijar-Aładża 15 października oddział gen. I.D. Łazariewa rozbił wojska tureckie i szturmem zajął górę, co zerwało plan turecki wycofania się do Karsu i doprowadziło do okrążenia prawoskrzydłowego zgrupowania Turków. Armia turecka została rozbita. Ocalałe po bitwie oddziały tureckie zbiegły do Karsu. Turcy stracili 5–6 tys. zabitych i rannych, 8,5 tys. dostało się do niewoli, a 3-4 tysięcy uciekło z pola walki. Rosjanie stracili ok. 1,5 tys. żołnierzy. 25 października Rosjanie znowu okrążyli Kars i zdobyli go szturmem 18 listopada.
W bitwie był po raz pierwszy w rosyjskiej armii wykorzystany telegraf w dowodzeniu.

</doc>
<doc id="2733490" url="https://pl.wikipedia.org/wiki?curid=2733490" title="Ołeksandr Honczenkow">
Ołeksandr Honczenkow

Ołeksandr Anatolijowycz Honczenkow (ukr. Олександр Анатолійович Гонченков, ur. 4 kwietnia 1970 we Lwowie) – ukraiński kolarz torowy i szosowy reprezentujący także ZSRR, złoty medalista torowych mistrzostw świata.
Kariera.
Pierwszy sukces w karierze Ołeksandr Honczenkow osiągnął w 1988 roku, kiedy wraz z kolegami z reprezentacji zdobył złoty medal w drużynowym wyścigu na dochodzenie podczas mistrzostw świata juniorów. Na rozgrywanych dwa lata później torowych mistrzostwach świata w Maebashi wspólnie z Walerijem Baturą, Jewgienijem Bierzinem i Dmitrijem Nielubinem zdobył w tej samej konkurencji złoty medal w kategorii seniorów. W 1992 roku brał udział w igrzyskach olimpijskich w Barcelonie, gdzie drużynowo bł szósty, a rywalizację indywidualną ukończył na jedenastej pozycji. Jego największe sukcesy na szosie to zwycięstwa we włoskich GP Città di Camaiore i Giro dell’Emilia w 1997 roku. W 1996 roku wygrał jeden z etapów Giro d'Italia i Tour de Romandie, przy czym w klasyfikacji generalnej tego drugiego wyścigu był drugi.

</doc>
<doc id="2733491" url="https://pl.wikipedia.org/wiki?curid=2733491" title="Sajnszand (stacja kolejowa)">
Sajnszand (stacja kolejowa)

Sajnszand (mong. "Сайншанд") - stacja kolejowa w miejscowości Sajnszand, w somonie Sajnszand, w ajmaku wschodniogobijskim, w Mongolii.
Przy głównym budynku stacyjnym znajduje się 10 torów. Stacja posiada ponadto kilka bocznic.
Od stacji odchodzi 62-kilometrowa linia do pól naftowych w Dzüünbajan.

</doc>
<doc id="2733494" url="https://pl.wikipedia.org/wiki?curid=2733494" title="Jewgienij Tichocki">
Jewgienij Tichocki

Jewgienij Siergiejewicz Tichocki, ros. Евгений Сергеевич Тихоцкий (ur. ok. 1878, zm. w 1953 w ZSRR) – rosyjski wojskowy (generał), emigracyjny pisarz – memuarysta, oficer Rosyjskiego Korpusu Ochronnego, a następnie Kozackiego Stanu podczas II wojny światowej.
Wstąpił ochotniczo do 1 Jekaterynodarskiego Pułku Konnego. W 1898 r. ukończył kozacką szkołę wojskową w Stawropolu, po czym służył jako junkier w 1 Czarnomorskim Pułku Konnym. W 1900 r. przeszedł do 1 Urupskiego Pułku Konnego, przemianowanego wkrótce na 1 Liniowy Pułk Kozacki, gdzie objął dowództwo 2 Sotni. W 1909 r. mianowano go piatidesatnikiem w jednej z kozackich brygad konnych. W 1910 r. awansował do stopnia podesauła. Brał udział w I wojnie światowej. Na początku października 1914 r. został odznaczony Orderem Św. Jerzego 4 klasy. W 1916 r. mianowano go pułkownikiem. Od 1918 r. służył w wojskach Białych. W połowie listopada 1920 r. wraz z oddziałami Białych został ewakuowany z Krymu do Gallipoli. Na emigracji zamieszkał w Królestwie SHS. Awansował na generała majora. W latach 30. napisał szereg wspomnień z okresu I wojny światowej (m.in. "Атака Австро-Венгерской конницы на 2-ю Сводную казачью дивизию под м. Городок 4-17 августа 1914 г.", "Атака 1-го линейного полка Кубанского казачьего войска в боях под г. Чертков 22/9 и Бучач 23/10 августа 1914 г., и гибель 1-ой Австро-венгерской батареи 7-го конного арт. Дивизиона", "Памятка 1-го линейного генерала Вельяминова полка Кубанского казачьего войска", "Кубанские казаки в Великую войну"). Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Służył w 1 Kozackim Pułku Konnym Korpusu. Na początku 1945 r. przeniesiono go do Kozackiego Stanu stacjonującego w północnych Włoszech, gdzie na początku maja tego roku wraz poddał się Brytyjczykom. Został wydany Sowietom. Po procesie skazano go na karę wieloletniego pobytu w łagrach, gdzie zmarł w 1953 r.

</doc>
<doc id="2733495" url="https://pl.wikipedia.org/wiki?curid=2733495" title="Stare Przymierze">
Stare Przymierze



</doc>
<doc id="2733496" url="https://pl.wikipedia.org/wiki?curid=2733496" title="Nationalliga A (1998/1999)">
Nationalliga A (1998/1999)

Nationalliga A (1998/1999) – 101. edycja najwyższej piłkarskiej klasy rozgrywkowej w Szwajcarii. Rozpoczęły się 18 lipca 1998 roku, zakończyły się natomiast 2 czerwca 1999 roku. W rozgrywkach wzięło udział dwanaście drużyn. Mistrzowski tytuł wywalczyła drużyna Servette FC. Królem strzelców ligi został Alexandre Rey z Servette, który zdobył 19 goli.
Drużyny.
Po poprzednim sezonie spadły: i .

</doc>
<doc id="2733498" url="https://pl.wikipedia.org/wiki?curid=2733498" title="Łukasz Banak">
Łukasz Banak

Łukasz Banak (ur. 4 września 1983 w Międzyrzeczu) – polski zapaśnik startujący w kategorii do 120 kg w stylu klasycznym. Uczestnik igrzysk olimpijskich w Londynie (2012), gdzie zajął dziesiąte miejsce w kategorii 120 kg.
Reprezentuje klub WKS Śląsk Wrocław. Jego największe sukcesy to: brązowy medal igrzysk wojskowych w Hajdarabadzie (2007); złoto (2010), srebro (2006) i brąz (2013) Wojskowych Mistrzostw Świata w zapasach; 5. miejsce na Mistrzostwach Świata 2011, 9. miejsce na Mistrzostwach Świata 2010, 16. miejsce na Mistrzostwach Europy 2012.
Jest żołnierzem Wojska Polskiego w stopniu starszego szeregowego.

</doc>
<doc id="2733499" url="https://pl.wikipedia.org/wiki?curid=2733499" title="Walerij Batura">
Walerij Batura

Walerij Batura (ros. Валерий Батура, ur. 3 lutego 1970) - rosyjski kolarz torowy i szosowy reprezentujący także ZSRR, dwukrotny medalista torowych mistrzostw świata.
Kariera.
Pierwszy sukces w karierze Walerij Batura osiągnął w 1989 roku, kiedy wraz z kolegami zdobył srebrny medal w drużynowym wyścigu na dochodzenie podczas mistrzostw Związku Radzieckiego. Na rok później torowych mistrzostwach świata w Maebashi wspólnie z Ołeksandrem Honczenkowem, Jewgienijem Bierzinem i Dmitrijem Nielubinem zdobył w tej samej konkurencji złoty medal. Na mistrzostwach tych wywalczył ponadto srebrny medal w indywidualnej rywalizacji amatorów, ulegając jedynie Bierzinowi. W 1992 roku brał udział w igrzyskach olimpijskich w Barcelonie, gdzie drużynowo był szósty. Startował także na szosie, ale nie osiągał większych sukcesów.

</doc>
<doc id="2733500" url="https://pl.wikipedia.org/wiki?curid=2733500" title="VI Flota Stanów Zjednoczonych">
VI Flota Stanów Zjednoczonych



</doc>
<doc id="2733501" url="https://pl.wikipedia.org/wiki?curid=2733501" title="Who’s the Boss?">
Who’s the Boss?

Who's the Boss? (1984-1992) – amerykański serial komediowy na licencji Sony Pictures Television. Serial został stworzony przez Martina Cohana i Blake'a Huntera. Na podstawie serialu powstał polski serial pt. "I kto tu rządzi?".
Światowa premiera serialu miała miejsce 20 września 1984 roku na antenie ABC. Po raz ostatni serial został wyemitowany 25 kwietnia 1992 roku.

</doc>
<doc id="2733503" url="https://pl.wikipedia.org/wiki?curid=2733503" title="Western European Union">
Western European Union



</doc>
<doc id="2733506" url="https://pl.wikipedia.org/wiki?curid=2733506" title="Agnieszka Skrzypulec">
Agnieszka Skrzypulec

Agnieszka Maria Skrzypulec (ur. 3 czerwca 1989 w Szczecinie) – polska żeglarka, reprezentantka Polski w żeglarstwie w klasie 470, uczestniczka Letnich Igrzysk Olimpijskich 2012, 2016 i 2020, wicemistrzyni olimpijska, mistrzyni świata.
Reprezentuje klub SEJK Pogoń Szczecin. Jej największymi sukcesami są złoty medal mistrzostw świata w Salonikach (2017, w parze z Irminą Mrózek Gliszczynską), wicemistrzostwo olimpijskie (2021, w parze z Jolantą Ogar-Hill), brązowy medal mistrzostw Europy (2017, w parze z Jolantą Ogar). W 2004 zajęła 4. miejsce w Mistrzostwach Europy klasy Optimist, w 2012 21. miejsce na mistrzostwach świata.
W latach 2003 i 2004 wywalczyła Mistrzostwo Polski w klasie Optimist.
Jest laureatką Wielkiej Honorowej Nagrody Sportowej za 2017 rok. W 2021 została odznaczona Krzyżem Kawalerskim Orderu Odrodzenia Polski.

</doc>
<doc id="2733507" url="https://pl.wikipedia.org/wiki?curid=2733507" title="Neopodoctis">
Neopodoctis

Neopodoctis – rodzaj kosarzy z podrzędu Laniatores i rodziny Podoctidae.
Występowanie.
Przedstawiciele rodzaju to gatunki endemiczne dla Cejlonu.
Systematyka.
Opisano dotąd tylko 2 gatunki:

</doc>
<doc id="2733509" url="https://pl.wikipedia.org/wiki?curid=2733509" title="Jolanta Ogar-Hill">
Jolanta Ogar-Hill

Jolanta Katarzyna Ogar-Hill (ur. 28 kwietnia 1982 w Brzesku) – polska i austriacka żeglarka w klasie 470, trzykrotna olimpijka (2012, 2016 i 2020), wicemistrzyni olimpijska, mistrzyni Europy i świata.
Życiorys.
Zanim została żeglarką, przez ponad 10 lat grała w siatkówkę w I i II lidze, Najpierw w Gryfie Brzesko, potem w Sandecji Nowy Sącz, a następnie w Armaturze Kraków. Była lewą atakującą. W 2006 roku pod wpływem dr Witolda Dudzińskiego, lekarza reprezentacji Polski w żeglarstwie, zaczęła uprawiać żeglarstwo. Jej partnerką w klasie 470 została Katarzyna Tylińska.
W 2008 roku została załogantką Agnieszki Skrzypulec. Razem zdobyły siedem tytułów mistrza Polski i kwalifikując się do IO w Londynie, w których zajęły 12. lokatę. Po igrzyskach przyjęła propozycję przejścia do reprezentacji Austrii, w której jej partnerką została Lara Vadlau. Z Vadlau w styczniu 2013 w Miami odniosła zwycięstwo w otwartych mistrzostwach Ameryki Północnej, a w mistrzostwa Europy zajęła 3. miejsce. W czerwcu 2014 roku uzyskała obywatelstwo austriackie. Miesiąc później zdobyła mistrzostwo Europy, a we wrześniu 2014 r. mistrzostwo świata i kwalifikację do igrzysk w 2016 r. Sukcesy 2014 roku zostały nagrodzone w Austrii nagrodą „zespołu roku”. Po czterech latach wróciła do reprezentacji Polski, ponownie tworząc jedną załogę ze Skrzypulec. W 2021 na igrzyskach olimpijskich w Tokio została wicemistrzynią olimpijską (w załodze z Agnieszką Skrzypulec). Jest zawodniczką klubu UKŻ Wiking Toruń.
Jest lesbijką. W 2018 roku wzięła w Hiszpanii ślub ze swoją partnerką hiszpańskiego pochodzenia, Esperanzą Hill, po której przyjęła drugą część nazwiska. W 2019 wzięła udział akcji Kampanii Przeciw Homofobii „Sport przeciw homofobii”. W sierpniu 2021 została odznaczona Krzyżem Kawalerskim Orderu Odrodzenia Polski. Pod koniec 2021 roku, wraz ze swoją żoną zostały rodzicami. 21 grudnia 2021 roku jej żona Esperanza, urodziła córkę o imieniu Hunter.

</doc>
<doc id="2733510" url="https://pl.wikipedia.org/wiki?curid=2733510" title="Metapodoctis">
Metapodoctis

Metapodoctis – rodzaj kosarzy z podrzędu Laniatores i rodziny Podoctidae.
Występowanie.
Przedstawiciele rodzaju występują w Azji Południowo-Wschodniej.
Systematyka.
Opisano dotąd tylko 2 gatunki:

</doc>
<doc id="2733512" url="https://pl.wikipedia.org/wiki?curid=2733512" title="Anna Weinzieher">
Anna Weinzieher

Anna Weinzieher (ur. 14 września 1990 w Warszawie) – reprezentantka Polski w żeglarstwie w klasie Laser Radial, uczestniczka Letnich Igrzysk Olimpijskich 2012.
Reprezentuje klub AZS Uniwersytet Warszawski. Jej największym sukcesem jest 6. miejsce na Mistrzostwach Europy Juniorów 2008, 30. miejsce w zawodach Pucharu Świata 2012 w Weymouth, 32. miejsce w Mistrzostwach Świata 2012 oraz .

</doc>
<doc id="2733513" url="https://pl.wikipedia.org/wiki?curid=2733513" title="Eupodoctis">
Eupodoctis

Eupodoctis – rodzaj kosarzy z podrzędu Laniatores i rodziny Podoctidae. Gatunkiem typowym jest "Eupodoctis indicus".
Występowanie.
Przedstawiciele rodzaju występują w Indiach oraz na Sri Lance.
Systematyka.
Opisano dotąd tylko 2 gatunki:

</doc>
<doc id="2733514" url="https://pl.wikipedia.org/wiki?curid=2733514" title="Łukasz Przybytek">
Łukasz Przybytek

Łukasz Przybytek (ur. 20 maja 1989 w Lipnie) – polski żeglarz sportowy, uczestnik Letnich Igrzysk Olimpijskich 2012, Letnich Igrzysk Olimpijskich 2016, Letnich Igrzysk Olimpijskich 2020 w klasie 49er.
Życiorys.
Reprezentuje klub AZS AWFiS Gdańsk. Jego największe sukcesy to 1. miejsce na Mistrzostwach Świata 2005 (optymist), 1. miejsce na Mistrzostwach Europy 2008 (29er), 9. miejsce w zawodach Pucharu Świata 2012 na Majorce (49er), 9. miejsce na zawodach Pucharu Świata 2012 w Hyeres, 15. miejsce na Mistrzostwach Świata 2012 w Zadarze.
2018.
- 1. Miejsce Mistrzostwa Polski 49er

</doc>
<doc id="2733516" url="https://pl.wikipedia.org/wiki?curid=2733516" title="Paweł Kołodziński">
Paweł Kołodziński

Paweł Kołodziński (ur. 7 stycznia 1988 w Gdańsku) – polski żeglarz sportowy, olimpijczyk z Londyn 2012 oraz RIO 2016. Zawodnik Kadry Narodowej Polskiego Związku Żeglarskiego w klasie 49er. Reprezentuje klub AZS-AWFiS Gdańsk.

</doc>
<doc id="2733518" url="https://pl.wikipedia.org/wiki?curid=2733518" title="Piotr Kula">
Piotr Kula

Piotr Kula (ur. 23 maja 1987 w Olsztynie) – polski żeglarz sportowy, uczestnik Letnich Igrzysk Olimpijskich 2012 w klasie Finn. Mieszkaniec warmińskiej miejscowości Biskupiec. Absolwent Uniwersytetu Gdańskiego na Wydziale Ekonomicznym. Członek jury ogólnopolskiego konkursu fotograficznego Pantaenius Yacht Photo (XI edycja 2022).
 Do końca sezonu 2013 reprezentował klub Biskupieckie Towarzystwo Żeglarskie. Obecnie reprezentuje Gdański Klub Żeglarski.
Największe sukcesy sportowe:
Rok 2006
- Brązowy Medal Mistrzostw Świata Juniorów w Splicie (Chorwacja)
- Srebrny Medal Mistrzostw Europy Juniorów w Palamos (Hiszpania)
- Brązowy Medal Mistrzostw Polski Seniorów (Nieporęt)
- Złoty Medal Meczowych Mistrzostw Polski (Nieporęt)
Rok 2007
- Złoty Medal Międzynarodowych Mistrzostw Rosji (Moskwa)
- Srebrny Medal Mistrzostw Świata Juniorów w Moskwie (Rosja)
- Brązowy Medal Mistrzostw Europy Juniorów w Balatonfoldvar, (Węgry)
- Srebrny Medal Mistrzostw Polski Seniorów w klasie Finn (Gdynia)
- Złoty Medal Młodzieżowych Mistrzostw Polski w klasie Finn (Gdynia)
- Złoty Medal Meczowych Młodzieżowych Mistrzostw Polski w klasie Finn (Nieporęt)
- Brązowy Medal Meczowych Mistrzostw Polski Seniorów w klasie Finn (Nieporęt)
Rok 2008
- Srebrny Medal Mistrzostw Świata Juniorów w Melbourne (Australia)
- Srebrny Medal Mistrzostw Europy Juniorów w Scarlino (Włochy)
- Złoty Medal Mistrzostw Polski w klasie Finn (Kamień Pomorski)
- Złoty Medal Młodzieżowych Mistrzostw Polski w klasie Finn (Kamień Pomorski)
- Złoty Medal Meczowych Młodzieżowych Mistrzostw Polski w klasie Finn (Charzykowy)
- Srebrny Medal Meczowych Mistrzostw Polski Seniorów w klasie Finn (Charzykowy)
Rok 2009
- 9. miejsce na zawodach Pucharu Świata w Miami (USA)
- 8. miejsce w zawodach Pucharu Świata w Kiloni (RFN)
- Srebrny Medal Mistrzostw Polski Seniorów w klasie Finn (Łeba)
- Złoty Medal Meczowych Mistrzostw Polski w klasie Finn (Górki Zachodnie koło Gdańska)
Rok 2010
- 2. miejsce w regatach Travemünder Woche, Travemünde, (RFN)
- Srebrny Medal Mistrzostw Polski Seniorów w klasie Finn (Łeba)
Rok 2011
- 7. miejsce w zawodach Pucharu Świata w Medemnblik (Holandia)
- Mistrzostwo Polski w klasie Finn w Górkach Zachodnich koło Gdańska.
Rok 2012
- 6. miejsce na Mistrzostwach Świata 2012 w Falmouth (Wielka Brytania)
- 16. miejsce w Igrzyskach Olimpijskich Londyn 2012
- Mistrzostwo Polski w klasie Finn (Górki Zachodnie koło Gdańska)
Rok 2013
- 10. miejsce w regatach Pucharu Świata: Princes Sophia Trophy - Majorka (Hiszpania)
- Trzecie miejsca w regatach na jeziorze Garda (Włochy - Eurosaf Champions Sailng Cup)
- Trzecie miejsca w regatach Kieler Woche (Kilonia, RFN - Eurosaf Champions Sailng Cup)
- Trzecie miejsca w regatach w La Rochelle (Francja - Eurosaf Champions Sailng Cup)
- Mistrzostwo Polski w klasie Finn w Górkach Zachodnich koło Gdańska
- Mistrzostwo Polski w klasie Finn w regatach formuły Match Racing w Pucku
- P ierwsze miejsce w klasyfikacji generalnej w cyklu regat Eurosaf Champions Sailng Cup (Puchar Europy)
Rok 2014
- 5. miejsce w regatach Pucharu Świata: Princes Sophia Trophy - Majorka (Hiszpania)
Rok 2018
- 1. miejsce na Mistrzostwach Polski 

</doc>
<doc id="2733519" url="https://pl.wikipedia.org/wiki?curid=2733519" title="Dongmoa">
Dongmoa

Dongmoa – rodzaj kosarzy z podrzędu Laniatores i rodziny Podoctidae. Gatunkiem typowym jest "Dongmoa silvestrii".
Występowanie.
Przedstawiciele rodzaju występują w Azji Południowo-Wschodniej.
Systematyka.
Opisano dotąd tylko 2 gatunki:

</doc>
<doc id="2733520" url="https://pl.wikipedia.org/wiki?curid=2733520" title="Muchóweczki">
Muchóweczki

Muchóweczki (Microecinae) – wyodrębniona w 2011 roku podrodzina ptaków z rodziny skalinkowatych (Petroicidae). 
Występowanie.
Podrodzina obejmuje gatunki występujące w Australii, na Nowej Kaledonii, Archipelagu Bismarcka, Wyspach Tanimbar i Aru oraz na Nowej Gwinei i sąsiednich wyspach.
Systematyka.
Do podrodziny należą następujące rodzaje:

</doc>
<doc id="2733522" url="https://pl.wikipedia.org/wiki?curid=2733522" title="Johan Theorin">
Johan Theorin

Johan Theorin (ur. 1963 w Göteborgu) – szwedzki pisarz i dziennikarz. Jest autorem cyklu kryminałów, których akcja rozgrywa się na bałtyckiej wyspie Olandii.
Bibliografia.
Kwartet olandzki.
W Polsce wydany w ramach Serii ze Strachem przez Wydawnictwo Czarne.

</doc>
<doc id="2733523" url="https://pl.wikipedia.org/wiki?curid=2733523" title="Pumbaraius">
Pumbaraius

Pumbaraius – rodzaj kosarzy z podrzędu Laniatores i rodziny Podoctidae. Gatunkiem typowym jest "Pumbaraius kempi".
Występowanie.
Przedstawiciele rodzaju występują w Indiach.
Systematyka.
Opisano dotąd tylko 2 gatunki:

</doc>
<doc id="2733524" url="https://pl.wikipedia.org/wiki?curid=2733524" title="Grzegorz Kiljanek">
Grzegorz Kiljanek

Grzegorz Kiljanek (ur. 9 sierpnia 1984 w Nowym Mieście nad Pilicą) – polski kajakarz górski, uczestnik Letnich Igrzysk Olimpijskich 2012.
Reprezentuje klub LKK Drzewica. Jego największymi sukcesami to 15. miejsce w Mistrzostwach Europy 2012, 5. miejsce w zawodach Pucharu Świata 2011 w Pradze oraz 2. miejsce w zawodach Pucharu Świata 2012 w Pau.

</doc>
<doc id="2733525" url="https://pl.wikipedia.org/wiki?curid=2733525" title="Herma św. Zygmunta">
Herma św. Zygmunta

Herma św. Zygmunta – relikwiarz zawierający fragment czaszki świętego, wykonany z w latach 1351–1356, ofiarowana płockiej katedrze przez króla Kazimierza Wielkiego.
Herma jest ukoronowana autentycznym diademem piastowskim (tzw. diadem płocki) z końca XIII wieku. Zdobią ją liczne szafiry, rubiny i perły. Zagrabiona przez hitlerowców, stanowiła, po odzyskaniu, depozyt katedry płockiej w Muzeum Narodowym w Warszawie.
W 1979 roku zabytek, należący do bezcennych i unikatowych regaliów katedry płockiej, został zwrócony Muzeum Diecezjalnemu i znajduje się w skarbcu katedralnym, mieszczącym się w opactwie pobenedyktyńskim.
W 2014 roku nakładem wydawnictwa Dolna Półka ukazał się oparty na faktach historycznych przygodowy komiks "Herma św. Zygmunta" o perypetiach kupca rzecznego transportującego hermę z Krakowa do Płocka szlakiem wiślanym.

</doc>
<doc id="2733526" url="https://pl.wikipedia.org/wiki?curid=2733526" title="Baramia">
Baramia

Baramia – rodzaj kosarzy z podrzędu Laniatores i rodziny Podoctidae. Gatunkiem typowym jest "Baramia vorax".
Występowanie.
Przedstawiciele rodzaju występują na różnych wyspach Indonezji.
Systematyka.
Opisano dotąd 4 gatunki:

</doc>
<doc id="2733527" url="https://pl.wikipedia.org/wiki?curid=2733527" title="Kielich Konradowski">
Kielich Konradowski

Kielich Konradowski – kielich wotywny ofiarowany katedrze płockiej za śmierć ks. Jana Czapli, nieznanego autora, pochodzący z XIII wieku. Przechowywany obecnie w skarbcu katedralnym Muzeum Diecezjalnego w Płocku (mieści się ono w opactwie pobenedyktyńskim).
Wygląd.
Ogólny wygląd kielicha jest romański, jednak można zauważyć w nim już początki nowego stylu. Kolista, nierozczłonkowana stopa oraz okrągły trzon to cechy jeszcze typowo romańskie. Natomiast spłaszczenie i spłycenie czary oraz wywinięty brzeg, są już zapowiedzią form gotyckich, tak samo jak zastąpienie kulistego nodusu wielobocznym, pionowo dzielonym w formie płytek.

</doc>
<doc id="2733528" url="https://pl.wikipedia.org/wiki?curid=2733528" title="Piotr Szczepański (kajakarz górski)">
Piotr Szczepański (kajakarz górski)

Piotr Szczepański (ur. 31 lipca 1988 w Nowym Mieście nad Pilicą) – polski kajakarz górski, uczestnik Letnich Igrzysk Olimpijskich 2012.
Reprezentuje klub KKK Kraków. Jego największe sukcesy to 8. miejsce na Mistrzostwach Świata 2012, 15. miejsce na Mistrzostwach Europy 2012, 7. miejsce w zawodach Pucharu Świata 2012 w Pradze oraz 5. miejsce na Letnich Igrzyskach Olimpijskich 2012.

</doc>
<doc id="2733529" url="https://pl.wikipedia.org/wiki?curid=2733529" title="Hoplodino">
Hoplodino

Hoplodino – rodzaj kosarzy z podrzędu Laniatores i rodziny Podoctidae.
Występowanie.
Przedstawiciele rodzaju występują w Azji Południowo-Wschodniej.
Systematyka.
Opisano dotąd 4 gatunki z tego rodzaju:

</doc>
<doc id="2733530" url="https://pl.wikipedia.org/wiki?curid=2733530" title="Natalia Pacierpnik">
Natalia Pacierpnik

Natalia Pacierpnik (ur. 14 sierpnia 1988 w Końskich) – polska kajakarka górska, uczestniczka Letnich Igrzysk Olimpijskich w 2012 i 2016.
Reprezentuje klub KKK Kraków. Jej największe sukcesy to 24.miejsce na Mistrzostwach Świata 2012, 15. miejsce na Mistrzostwach Europy 2012 (K-1) oraz 2. miejsce na Mistrzostwach Europy (K-1 3x). Na Letnich Igrzysk Olimpijskich w 2012 zajęła 7. miejsce z czasem 115.08.
Po urlopie macierzyńskim, powróciła do sportu oraz uzyskała kwalifikację na Igrzyska Olimpijskie w Rio de Janeiro 2016, gdzie w konkurencji K-1 kobiet zajęła 11. miejsce.

</doc>
<doc id="2733531" url="https://pl.wikipedia.org/wiki?curid=2733531" title="Pawieł Dżaluk">
Pawieł Dżaluk

Pawieł Iwanowicz Dżaluk, ros. Павел Иванович Джалюк (ur. w aule Chunzach w guberni dagestańskiej, zm. 16 stycznia 1968 w Paryżu) – rosyjski wojskowy (pułkownik), oficer Kozackiego Stanu, a następnie dowódca szkoleniowej sotni kubańskiej w składzie 1 Kozackiej Szkoły Junkierskiej podczas II wojny światowej, emigracyjny działacz kombatancki i wojskowy.
Ukończył korpus kadetów we Władykaukazie, a następnie szkołę kawaleryjską w Twerze. Objął funkcję komendanta jednej z kozackich szkół wojskowych. Brał udział w I wojnie światowej. W 1918 r. wstąpił do nowo formowanych wojsk Białych gen. Antona I. Denikina. Doszedł do stopnia pułkownika. W połowie listopada 1920 r. wraz z wojskami Białych ewakuował się z Krymu do Gallipoli. Na emigracji zamieszkał w Czechosłowacji. W Pradze ukończył miejscową politechnikę, po czym przeniósł się do Paryża. Pracował jako konsjerż. Przez pewien czas był właścicielem restauracji. Jednocześnie działał w Stowarzyszeniu Kubańskim we Francji. Po ataku wojsk niemieckich na ZSRR 22 czerwca 1941 r., wstąpił do nowo formowanych kozackich oddziałów wojskowych Wehrmachtu. Następnie został oficerem w Kozackim Stanie. Na przełomie 1944/1945 r. w stopniu starszyny wojskowego objął dowództwo szkoleniowej sotni kubańskiej w składzie 1 Kozackiej Szkoły Junkierskiej, stacjonującej w Villa Santina w północnych Włoszech. Pod koniec kwietnia 1945 r. wraz z personelem szkoły i kursantami w Południowym Tyrolu poddał się Brytyjczykom. Został wydany Sowietom. Po procesie skazano go w październiku 1946 r. na karę 10 lub 12 lat łagrów. Po wyjściu na wolność w wyniku ogłoszenia amnestii w 1956 r., powrócił do Paryża, gdzie w 1957 r. został członkiem komisji ds. wyboru atamana wojskowego Wojska Kubańskiego. Wszedł w skład kierownictwa Stowarzyszenia Kubańskiego we Francji. W latach 1961–1962 stał na czele komisji rewizyjnej organizacji. Działał też w Związku Rosyjskich Inwalidów Wojennych, Stowarzyszeniu Pierwopochodników i Związku Ogólnokozackim.

</doc>
<doc id="2733533" url="https://pl.wikipedia.org/wiki?curid=2733533" title="Mateusz Polaczyk">
Mateusz Polaczyk

Mateusz Polaczyk (ur. 22 stycznia 1988 w Limanowej) – polski kajakarz górski, wywodzący się z Szczawnicy. Czterokrotny wicemistrz świata w slalomie kajakowym w konkurencji K-1 (2011), (2015) i K-1 x 3 (2013, 2018), uczestnik Letnich Igrzysk Olimpijskich 2012. Zawodnik klubów Pieniny Szczawnica (1997- 2005), KK Kraków(2006-2009), AZS AWF Kraków (2010-2011) i Zawisza Bydgoszcz (od 2012). Od 2013 żołnierz zawodowy w Wojskowym Zespole Sportowym w Bydgoszczy w stopniu starszego szeregowego.
Sukcesy sportowe.
Mistrzostwa świata.
Jego największym sukcesem jest wicemistrzostwo świata w slalomie w konkurencji K-1 w 2011 i 2015, brązowy medal mistrzostw świata w konkurencji K-1 w 2013 oraz brązowy i podwójny srebrny medal mistrzostw świata w konkurencji K-1 x 3 odpowiednio w 2006, 2013 i 2018 (w obu startach z Grzegorzem Polaczykiem i Dariuszem Popielą, Michał Pasiut). W 2009 zajął 10 m. w konkurencji K-1 i 12 m. w konkurencji K-1 x 3 w Mistrzostwach Świata w Hiszpanii, w 2010 zajął 4. miejsce w konkurencji K-1 × 3 (razem z Grzegorzem Polaczykiem i Dariuszem Popielą) na Mistrzostwach Europy w Wielkiej Brytanii.
Igrzyska Olimpijskie.
Podczas Letnich Igrzysk Olimpijskich w 2012 zajął 4. miejsce w konkurencji K-1.
Mistrzostwa Europy.
W mistrzostwach Europy seniorów zdobył złoty medal w 2008 i 2010 w konkurencji K-1 × 3 ( w obu startach z Dariuszem Popielą i Grzegorzem Polaczykiem), 2017 K1, wicemistrzostwo Europy w 2011 i 2018 w konkurencji K-1 × 3 (z Dariuszem Popielą,Grzegorzem Polaczykiem, Michał Pasiut) ponadto startował w 2007 (15 m. w konkurencji K-1 x 3), 2009 (4 m. w konkurencji K-1 x 3), 2010 (5 m. w konkurencji K-1), 2012 (10 m. w konkurencji K-1, 6 m. w konkurencji K-1 x 3)
Puchar Świata
2012- 2. miejsce K1m, Praga
2013- 3. miejsce K1m- Bratysława
2013- 1. miejsce K1m x3- Bratysława
2014- 3. miejsce K1m- Londyn
2014- 3. miejsce K1m x3- Tacen
2015- 1. miejsce K1m x3- Praga
2015- 2. miejsce K1m x3- Liptovski Mikulasz
Mistrzostwa Polski.
W slalomie zdobył mistrzostwo Polski w konkurencjach:
Kajakarzami górskimi są także jego siostry: Joanna Mędoń, Iwona Gondek oraz bracia: Henryk (zakończył karierę), Grzegorz, Rafał i Łukasz.

</doc>
<doc id="2733534" url="https://pl.wikipedia.org/wiki?curid=2733534" title="Sitalcicus">
Sitalcicus

Sitalcicus – rodzaj kosarzy z podrzędu Laniatores i rodziny Podoctidae. Gatunkiem typowym jest "Sitalcinus gardineri".
Występowanie.
Przedstawiciele rodzaju występują na Seszelach i Reunion.
Systematyka.
Opisano dotąd tylko 3 gatunki:

</doc>
<doc id="2733535" url="https://pl.wikipedia.org/wiki?curid=2733535" title="Humnicki Hrabia">
Humnicki Hrabia

Humnicki – polski herb hrabiowski, odmiana herbu Gozdawa nadany w zaborze austriackim.
Opis herbu.
Nadano dwa herby hrabiowskie dwóm osobom o tym samym nazwisku. Opisy stworzone zgodnie z klasycznymi zasadami blazonowania:
Herb z 1790: "Tarcza czwórdzielna w krzyż z polem sercowym. W polu sercowym, czerwonym, gozdawa srebrna; w polu I, czerwonym, trzy kopie złote w roztrój, dwie ku górze, jedna na opak; w polu II, błękitnym, półksiężyc złoty z takąż gwiazdą między rogami; w polu III, błękitnym, podkowa złota z takimż krzyżem kawalerskim między ocelami; w polu IV, dwudzielnym w słup, z prawej czerwonym, z lewej srebrnym, z prawej róg bawoli skręcony, brązowy, z lewej róg jeleni czerwony. Nad tarczą korona hrabiowska. Nad nią hełmy z pięcioma klejnotami: klejnot I: gozdawa srebrna na ogonie pawim; klejnot II: pół kozła szarego, wspiętego; klejnot III: półksiężyc złoty z takąż gwiazdą między rogami na ogonie pawim; klejnot IV: jastrząb w lewo, trzymający w lewym szponie podkowę złotą z takąż gwiazdą między ocelami; klejnot V: z prawej róg bawoli srebrny, z lewej róg jeleni, czerwony. Labry: zgodne z barwami odnośnych herbów (wierzch – pole, podbicie – główne godło). Trzymacze: dwóch rycerzy w zbrojach, z uniesionymi przyłbicami, i pióropuszami czerwonymi, patrzących na zewnątrz."
Herb z 1794: "Tarcza czwórdzielna w krzyż. W polu I, czerwonym, gozdawa srebrna; w polu II, w słup czerwono-srebrnym z prawej róg bawoli naturalny, z lewej róg jeleni naturalny; w polu III, czerwonym, krzyż srebrny w tarczy, pod którego lewym ramieniem łękawica srebrna; w polu IV, srebrnym, orzeł czerwony bez głowy z gwiazdą złotą w jej miejsce. Nad tarczą korona hrabiowska, nad którą cztery hełmy z klejnotami. Klejnot I: gozdawa srebrna na ogonie pawim; klejnot II: z prawej róg bawoli, z lewej jeleni, naturalne; klejnot III: krzyż gorejący, srebrny, między rogami bawolimi; klejnot IV: pięć piór strusich, dwa srebrne między trzema czerwonymi. Wszystkie labry czerwone, podbite srebrem. Trzymacze: dwóch rycerzy w różowych spódniczkach z otwartymi przyłbicami, patrzący na zewnątrz, w zewnętrznych rękach trzymający szable ostrzami w dół i do siebie."
Najwcześniejsze wzmianki.
Nadany w Galicji z tytułem hrabiowskim oraz predykatem "hoch- und wohlgeboren" ("wysoko urodzony i wielmożny") po raz pierwszy Michałowi Humnickiemu 18 marca 1790. Podstawą nadania był patent szlachecki z 1775, pochodzenie od kasztelana sanockiego Jerzego. Następne nadanie tytułu otrzymał 6 września 1794 inny Michał Humnicki, daleki krewny pierwszego. Podstawą nadania tytułu był patent z 1775, potwierdzona genealogia, domicyl oraz przywiązanie do domu cesarskiego.
Symbolika.
Herby zawierają skrócony wywód genealogiczny.
Herb z 1790: Wynika z niego, że ojciec herbownego, Stanisław, był herbu Gozdawa, jego babka, Pudencjanna Romer, herbu Jelita, prababka ojczysta, Marianna Grabkowska, herbu Jastrzębiec, praprababka ojczysta, Jadwiga Krasicka, herbu Rogala. Nie wiadomo do kogo należał herb Leliwa (pole II).
Herb z 1794: Wynika z niego, że ojciec herbowego, Józef, był herbu Gozdawa, matka, Salomea Morska, herbu Rogala. Reszta nazwisk przodków i ich herbów jest niepewna.
Herbowni.
Jedna rodzina herbownych:
graf von Humniska Humnicki.

</doc>
<doc id="2733536" url="https://pl.wikipedia.org/wiki?curid=2733536" title="Song Hyo Nam">
Song Hyo Nam

Song Hyo Nam (kor. 송효남, ur. ?) – północnokoreański polityk, deputowany Najwyższego Zgromadzenia Ludowego KRLD XII kadencji (od marca 2009), parlamentu Korei Północnej. W wyborach parlamentarnych z 8 marca 2009 roku został wybrany z okręgu numer 327. Był deputowanym także XI kadencji (od 2003 roku), mandat uzyskał wówczas z okręgu 300. Ponadto obecnie jest również dyrektorem administracyjnym spółdzielni rolniczej w miejscowości Pukch'ang w powiecie Kwail (prowincja Hwanghae Południowe).

</doc>
<doc id="2733537" url="https://pl.wikipedia.org/wiki?curid=2733537" title="Drymodes">
Drymodes



</doc>
<doc id="2733538" url="https://pl.wikipedia.org/wiki?curid=2733538" title="Irak na Letnich Igrzyskach Olimpijskich 2012">
Irak na Letnich Igrzyskach Olimpijskich 2012

Irak na Letnich Igrzyskach Olimpijskich 2012, które odbyły się w Londynie reprezentowało 8 zawodników. Nie zdobyli oni żadnego medalu.
Był to trzynasty start reprezentacji Iraku na letnich igrzyskach olimpijskich.
Reprezentanci.
Boks.
Mężczyźni
Lekkoatletyka.
Mężczyźni
Kobiety
Łucznictwo.
Kobiety
Pływanie.
Mężczyźni
Podnoszenie ciężarów.
Mężczyźni
Strzelectwo.
Kobiety
Zapasy.
Mężczyźni - styl klasyczny

</doc>
<doc id="2733539" url="https://pl.wikipedia.org/wiki?curid=2733539" title="Drymodinae">
Drymodinae



</doc>
<doc id="2733540" url="https://pl.wikipedia.org/wiki?curid=2733540" title="Tomasz Kaczor">
Tomasz Kaczor

Tomasz Kaczor (ur. 4 sierpnia 1989 r. w Poznaniu) – polski kajakarz (kanadyjkarz), dwukrotny olimpijczyk, wicemistrz świata, złoty medalista igrzysk europejskich, srebrny medalista mistrzostw Europy. Reprezentuje klub KS Warta Poznań.
Na igrzyskach olimpijskich w Londynie razem z Marcinem Grzybowskim zajął dziewiąte miejsce w dwójkach kanadyjek na 1000 m, natomiast na igrzyskach olimpijskich w Rio de Janeiro zajął ósme miejsce w konkurencji jedynek kanadyjek na 1000 m.
Na rozgrywanych w 2013 roku mistrzostwach Europy w Montemor-o-Velho wspólnie z Vincentem Słomińskim zdobył brązowy medal w dwójkach na 500 m. W 2014 roku na mistrzostwach Europy w Brandenburgu powtórzył wspólnie z Vincentem Słomińskim sukces sprzed roku. Dwa lata później w Račicach na mistrzostwach kontynentu zdobył srebro w jedynce, przegrywając jedynie z Sebastianem Brendelem. W 2017 roku w Płowdiwie ponownie zdobył brązowy medal, tym razem w jedynce na 500 metrów.
Ponadto zdobył dwa złote medale (C-1 1000 m i C-1 500 m) na Mistrzostwach Świata Juniorów 2007, a w 2005 roku na Mistrzostwach Świata Juniorów w węgierskim Segedynie zdobył dwa srebrne medale: w C-4 1000 m i C-4 500 m (wspólnie z Przemysławem Kaczmarkiem, Pawłem Dochniakiem i Michałem Mrozem). W 2010 roku na Akademickich Mistrzostwach Świata, które odbywały się w Poznaniu zdobył dwa medale: złoty w C-1 1000 m i srebrny w C-1 500 m.
Na uniwersjadzie w Kazaniu zdobył dwa brązowe medale w dwójkach kanadyjek (z Vincentem Słomińskim) na dystansach 500 i 1000 m.
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="2733541" url="https://pl.wikipedia.org/wiki?curid=2733541" title="Souleymane Diallo">
Souleymane Diallo



</doc>
<doc id="2733542" url="https://pl.wikipedia.org/wiki?curid=2733542" title="Sitalcicus gardineri">
Sitalcicus gardineri

Sitalcicus gardineri – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Seszeli.

</doc>
<doc id="2733544" url="https://pl.wikipedia.org/wiki?curid=2733544" title="Sitalcicus novemtuberculatus">
Sitalcicus novemtuberculatus

Sitalcicus novemtuberculatus – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Reunion.

</doc>
<doc id="2733545" url="https://pl.wikipedia.org/wiki?curid=2733545" title="Magdalena Gorzkowska">
Magdalena Gorzkowska

Magdalena Gorzkowska (ur. 30 kwietnia 1992 w Bytomiu) – polska lekkoatletka, sprinterka. Uczestniczka Letnich Igrzysk Olimpijskich 2012 (rezerwowa w sztafecie 4 × 400 metrów). Po zakończeniu kariery lekkoatletycznej alpinistka i himalaistka.
Kariera sportowa.
W 2011 zdobyła srebro na mistrzostwach Europy juniorów, a rok później zajęła 20. miejsce w biegu na 100 metrów podczas mistrzostwach Europy w gronie seniorów. Halowa wicemistrzyni kraju w biegu na 400 metrów (Spała 2013). Złota medalistka młodzieżowych mistrzostw Europy z Tampere (2013). W marcu 2016 weszła w skład polskiej sztafety 4 × 400, która zdobyła srebrny medal halowych mistrzostw świata w Portland.
Zdobywczyni m.in. szczytów Mont Blanc, Aconcagua, Kilimandżaro oraz jako najmłodsza Polka w historii – Mount Everest (17 maja 2018, w wieku 26 lat i 17 dni). 27 września 2019 weszła na Manaslu.

</doc>
<doc id="2733546" url="https://pl.wikipedia.org/wiki?curid=2733546" title="Pieris japonica">
Pieris japonica



</doc>
<doc id="2733547" url="https://pl.wikipedia.org/wiki?curid=2733547" title="Sitalcicus incertus">
Sitalcicus incertus

Sitalcicus incertus – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Seszeli.

</doc>
<doc id="2733549" url="https://pl.wikipedia.org/wiki?curid=2733549" title="Husarzewski Hrabia">
Husarzewski Hrabia

Husarzewski Hrabia – polski herb hrabiowski, odmiana herbu Husarzewski nadany w zaborze austriackim.
Opis herbu.
Opis stworzony zgodnie z klasycznymi zasadami blazonowania:
"Tarcza dwudzielna w pas, w polu górnym, czerwonym, półtora krzyża srebrnego, w polu dolnym, błękitnym, półksiężyc złoty nad którym trzy takież gwiazdy ośmioramienne w pas. Nad tarczą korona hrabiowska. Nad nią hełmy z klejnotem: ramię zbrojne z szablą srebrną. Labry: z prawej czerwone, podbite srebrem, z lewej błękitne, podbite złotem."
Najwcześniejsze wzmianki.
Nadany Prusach 14 grudnia 1814 Karolowi Antoniemu, potwierdzony w Galicji z tytułem hrabiowskim Antoniemu i Elżbiecie oraz ich synowi, Adolfowi 21 września 1837 (dyplom z 19 listopada 1838). Antoni wcześniej, 2 lutego 1823, uzyskał potwierdzenie tytułu szlacheckiego "Ritter von" na podstawie pochodzenia od Władysława Stanisława nobilitowanego z herbem Husarzewski w 1676. Karol Antoni przeniósł się do Galicji z Królestwa Polskiego w 1829.
Herbowni.
Jedna rodzina herbownych:
graf von Husarzewski.

</doc>
<doc id="2733550" url="https://pl.wikipedia.org/wiki?curid=2733550" title="Baramia echinosa">
Baramia echinosa

Baramia echinosa – gatunek kosarza z podrzędu Laniatores i rodziny Podoctidae.
Występowanie.
Gatunek wykazany z malezyjskiego stanu Sarawak, na wyspie Borneo.

</doc>
<doc id="2733551" url="https://pl.wikipedia.org/wiki?curid=2733551" title="Baramia longipes">
Baramia longipes

Baramia longipes – gatunek kosarza z podrzędu Laniatores i rodziny Podoctidae.
Występowanie.
Gatunek wykazany z malezyjskiego stanu Sarawak, na wyspie Borneo.

</doc>
<doc id="2733552" url="https://pl.wikipedia.org/wiki?curid=2733552" title="Mohd Mumtazali">
Mohd Mumtazali

Mohd Sahan Mumtazali (ur. 5 marca 1986) – brunejski piłkarz występujący na pozycji bramkarza, reprezentant swego kraju, w którym to grał w 2009 roku.
Kariera klubowa.
Mumtazali karierę klubową rozpoczął w 2006 roku w rodzimym klubie QAF FC, którego barwy reprezentuje do dzisiaj (26 lipca 2012).
Kariera reprezentacyjna.
Mumtazali grał w reprezentacji w 2009 roku. Wystąpił w trzech oficjalnych meczach.

</doc>
<doc id="2733554" url="https://pl.wikipedia.org/wiki?curid=2733554" title="Baramia solitaria">
Baramia solitaria

Baramia solitaria – gatunek kosarza z podrzędu Laniatores i rodziny Podoctidae.
Występowanie.
Gatunek wykazany z Indonezji.

</doc>
<doc id="2733555" url="https://pl.wikipedia.org/wiki?curid=2733555" title="Gwizdacze">
Gwizdacze

Gwizdacze (Eopsaltriinae) – podrodzina ptaków z rodziny skalinkowatych (Petroicidae).
Występowanie.
Podrodzina obejmuje gatunki występujące w Australii, na Tasmanii, Nowej Gwinei i sąsiednich wyspach.
Systematyka.
Do podrodziny należą następujące rodzaje:

</doc>
<doc id="2733557" url="https://pl.wikipedia.org/wiki?curid=2733557" title="Baramia vorax">
Baramia vorax

Baramia vorax – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla wyspy Borneo.

</doc>
<doc id="2733558" url="https://pl.wikipedia.org/wiki?curid=2733558" title="Szallim-ahhe">
Szallim-ahhe



</doc>
<doc id="2733559" url="https://pl.wikipedia.org/wiki?curid=2733559" title="Eupodoctis annulatipes">
Eupodoctis annulatipes

Eupodoctis annulatipes – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla wyspy Cejlon.

</doc>
<doc id="2733561" url="https://pl.wikipedia.org/wiki?curid=2733561" title="Eupodoctis indicus">
Eupodoctis indicus

Eupodoctis indicus – gatunek kosarza z podrzędu Laniatores i rodziny Podoctidae.
Występowanie.
Gatunek wykazany z Indii.

</doc>
<doc id="2733562" url="https://pl.wikipedia.org/wiki?curid=2733562" title="Khairol Yaakub">
Khairol Yaakub

Khairol Anwar Yaakub (ur. 27 marca 1987) – brunejski piłkarz występujący na pozycji napastnika, reprezentant Brunei, w którym to grał w 2008 roku.
Kariera klubowa.
Yaakub karierę klubową rozpoczął w 2004 roku w rodzimym klubie DPMM FC Jerudong, którego barwy reprezentuje do dzisiaj (26 lipca 2012).
Kariera reprezentacyjna.
Yaakub grał w reprezentacji w 2008 roku. Wystąpił w dwóch oficjalnych meczach, nie strzelając ani jednej bramki.

</doc>
<doc id="2733563" url="https://pl.wikipedia.org/wiki?curid=2733563" title="Adrian Kin">
Adrian Kin

Adrian Kin (ur. 12 lutego 1979 w Łodzi, zm. 26 czerwca 2012) – polski paleontolog i geolog, popularyzator nauki, kolekcjoner skamieniałości.
Życiorys.
Tytuł magistra geologii uzyskał w 2005 r. na Uniwersytecie Warszawskim, a doktora w 2011 na Uniwersytecie Jagiellońskim. Twórca i prezes Stowarzyszenia Przyjaciół Nauk o Ziemi Phacops. Autor 12 artykułów naukowych. 
Badania prowadził w zakresie różnych tematów paleontologicznych, badał amonity kredy, trylobity dewonu, małże kredy i szkarłupnie mezozoiku. Odkrył bardzo bogate stanowisko skamieniałości z najwyższej jury (tyton) w gminie Sławno w województwie łódzkim, nazywane „polskim Solnhofen”. Jest współkreatorem nowego gatunku kopalnej ważki, który to gatunek po śmierci Kina otrzymał nazwę na jego cześć "Eumorbaeschna adriankini". Wspólnie z B. Błażejowskim ustanowił nowy gatunek kopalnego skrzypłocza "Limulus darwini" z późnej jury z kamieniołomu w Owadowie-Brzezince. 
Adrian Kin stworzył największą w Polsce prywatną kolekcję polskich skamieniałości obejmującą około 50 tys. okazów, zakupioną po jego śmierci przez Państwowy Instytut Geologiczny. Na bazie części tej kolekcji otwarto w Muzeum Geologiczne Państwowego Instytutu Geologicznego - PIB czasową (XII 2013 - VI 2014 r.) wystawę poświęconą dorobkowi Kina.

</doc>
<doc id="2733564" url="https://pl.wikipedia.org/wiki?curid=2733564" title="Vlado Čapljić">
Vlado Čapljić

Vlado Čapljić (ur. 22 marca 1962 w Sarajewie) – bośniacki piłkarz występujący na pozycji obrońcy, a także trener.
Kariera klubowa.
Čapljić rozpoczynał karierę w 1978 roku w Željezničarze. W 1981 roku dotarł z nim do finału Pucharu Jugosławii, w którym Željezničar przegrał jednak z Veležem Mostar. W 1985 roku odszedł do Partizana. W 1986 roku, a także w 1987 roku zdobył z nim mistrzostwo Jugosławii. Na początku 1988 roku przeniósł się do Dinama Zagrzeb. W 1990 roku wywalczył z nim wicemistrzostwo Jugosławii.
W tym samym roku Čapljić wrócił do Željezničara Sarajewo. Tym razem spędził tam rok. W 1991 roku odszedł do chorwackiego zespołu HAŠK Građanski, w którym grał już, gdy ten nosił nazwę Dinamo Zagrzeb. W 1992 roku zdobył z nim Puchar Chorwacji. Po tym sukcesie wyjechał do Portugalii, gdzie przez dwa lata grał w trzecioligowym AD Esposende. W 1994 roku zakończył karierę.
Kariera reprezentacyjna.
W reprezentacji Jugosławii Čapljić zadebiutował 31 marca 1984 roku w wygranym 2:1 towarzyskim meczu z Węgrami. W tym samym roku został powołany do kadry na Letnie Igrzyska Olimpijskie, podczas których zdobył z drużyną brązowy medal.
W latach 1984–1985 w drużynie narodowej rozegrał łącznie 4 spotkania.

</doc>
<doc id="2733565" url="https://pl.wikipedia.org/wiki?curid=2733565" title="Vlado Capljic">
Vlado Capljic



</doc>
<doc id="2733566" url="https://pl.wikipedia.org/wiki?curid=2733566" title="Eparchia Mar Addai w Toronto">
Eparchia Mar Addai w Toronto

Eparchia Mar Addai w Toronto (ang. "Eparchy of Mar Addai of Toronto") – eparchia Kościoła chaldejskiego z siedzibą w Toronto, obejmująca wszystkich wiernych tego obrządku zamieszkałych w Kanadzie. Została ustanowiona 10 czerwca 2011, pierwszym ordynariuszem został iracki duchowny pracujący dotąd w Iranie, arcybiskup Hanna Zora. Eparchia podlega bezpośrednio Stolicy Apostolskiej. 

</doc>
<doc id="2733572" url="https://pl.wikipedia.org/wiki?curid=2733572" title="Affendy Akup">
Affendy Akup

Affendy Haji Akup (ur. 16 lutego 1985) – brunejski piłkarz występujący na pozycji pomocnika, reprezentant Brunei.
Kariera klubowa.
Akup karierę klubową rozpoczął w 2005 roku w rodzimym klubie DPMM FC Jerudong, w którym grał przez dwa sezony. Następnie przeniósł się do ABDB Tutong, w którym gra do dzisiaj (26 lipca 2012).
Kariera reprezentacyjna.
Akup grał w reprezentacji w 2008 roku. Wystąpił w trzech oficjalnych meczach, nie strzelając ani jednej bramki.

</doc>
<doc id="2733574" url="https://pl.wikipedia.org/wiki?curid=2733574" title="Metapodoctis formosae">
Metapodoctis formosae

Metapodoctis formosae – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Tajwanu.

</doc>
<doc id="2733575" url="https://pl.wikipedia.org/wiki?curid=2733575" title="Mansa Wali Keita">
Mansa Wali Keita

Mansa Uali Keita - władca Imperium Mali (1255-1270).
Był synem Sundiaty Keity. Podbił państwo Songhajów ze stolicą w Gao (ok. 1260), przyłączył również tereny w dorzeczu Senegalu oraz Faleme. Wspierał islam, w 1255 odbył pielgrzymkę do Mekki.

</doc>
<doc id="2733576" url="https://pl.wikipedia.org/wiki?curid=2733576" title="Metapodoctis siamensis">
Metapodoctis siamensis

Metapodoctis siamensis – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Tajlandii.

</doc>
<doc id="2733577" url="https://pl.wikipedia.org/wiki?curid=2733577" title="Nurul Nordin">
Nurul Nordin

Nurul Aleshahnezan Vincent Nordin – brunejski piłkarz występujący na pozycji pomocnika, reprezentant Brunei, w którym to grał w 2009 roku.
Kariera klubowa.
Nordin karierę klubową rozpoczął w 2006 roku w klubie Sengkurong FC, którego barwy reprezentuje do dzisiaj (26 lipca 2012).
Kariera reprezentacyjna.
Nordin grał w reprezentacji w 2009 roku. Wystąpił w dwóch oficjalnych meczach, nie strzelając ani jednej bramki.

</doc>
<doc id="2733579" url="https://pl.wikipedia.org/wiki?curid=2733579" title="Hoplodino longipalpis">
Hoplodino longipalpis

Hoplodino longipalpis – gatunek kosarza z podrzędu Laniatores i rodziny Podoctidae.
Występowanie.
Gatunek endemiczny dla Cejlonu.

</doc>
<doc id="2733580" url="https://pl.wikipedia.org/wiki?curid=2733580" title="Hoplodino continentalis">
Hoplodino continentalis

Hoplodino continentalis – gatunek kosarza z podrzędu Laniatores i rodziny Podoctidae.
Występowanie.
Gatunek wykazany z Singapuru.

</doc>
<doc id="2733584" url="https://pl.wikipedia.org/wiki?curid=2733584" title="Esplanade de la Défense">
Esplanade de la Défense



</doc>
<doc id="2733587" url="https://pl.wikipedia.org/wiki?curid=2733587" title="Porte de Vincennes">
Porte de Vincennes



</doc>
<doc id="2733588" url="https://pl.wikipedia.org/wiki?curid=2733588" title="Pont de Neuilly">
Pont de Neuilly



</doc>
<doc id="2733590" url="https://pl.wikipedia.org/wiki?curid=2733590" title="Pagefile">
Pagefile



</doc>
<doc id="2733591" url="https://pl.wikipedia.org/wiki?curid=2733591" title="Przestrzeń wymiany">
Przestrzeń wymiany



</doc>
<doc id="2733596" url="https://pl.wikipedia.org/wiki?curid=2733596" title="Anguilla (rodzaj)">
Anguilla (rodzaj)

Anguilla – rodzaj ryb z rodziny węgorzowatych (Anguillidae).
Klasyfikacja.
Gatunki zaliczane do tego rodzaju:
oraz gatunek wymarły "Anguilla pagyura"

</doc>
<doc id="2733599" url="https://pl.wikipedia.org/wiki?curid=2733599" title="Aleksandr Kiriczenko">
Aleksandr Kiriczenko

Aleksandr Aleksandrowicz Kiriczenko (ros. Александр Александрович Кириченко, ukr. Олександр Олександрович Кириченко, Ołeksandr Ołeksandrowycz Kyryczenko, ur. 13 sierpnia 1967 w Kijowie) – rosyjski kolarz torowy reprezentujący także ZSRR, złoty medalista olimpijski i dwukrotny medalista mistrzostw świata.
Kariera.
Pierwszy sukces w karierze Aleksandr Kiriczenko osiągnął w 1988 roku, kiedy wywalczył złoty medal w wyścigu na 1 km podczas igrzysk olimpijskich w Seulu. W wyścigu tym bezpośrednio wyprzedził Martina Vinnicombe'a z Australii i Roberta Lechnera z RFN. W tej samej konkurencji zajął dwunaste miejsce na igrzyskach olimpijskich w Barcelonie w 1992 roku, a na rozgrywanych cztery lata później igrzyskach w Atlancie był osiemnasty. W międzyczasie wziął udział w mistrzostwach świata w Lyonie w 1989 roku zajmując trzecie miejsce za Niemcem Jensem Glücklichem i Martinem Vinnicombe'em. Ponadto podczas mistrzostw świata w Maebashi w 1990 roku zwyciężył w swojej koronnej konkurencji, wyprzedzając Francuzów: Francisa Moreau i Armanda de Las Cuevas.

</doc>
<doc id="2733604" url="https://pl.wikipedia.org/wiki?curid=2733604" title="Adrian Winter">
Adrian Winter

Adrian Winter (ur. 8 lipca 1986 w Thalwil) – szwajcarski piłkarz grający na pozycji pomocnika. Od 2016 roku jest zawodnikiem klubu FC Zürich. W reprezentacji Szwajcarii zadebiutował w 2012 roku. Rozegrał w niej jedno spotkanie.

</doc>
<doc id="2733605" url="https://pl.wikipedia.org/wiki?curid=2733605" title="Polonia Warszawa w sezonie 2012/2013">
Polonia Warszawa w sezonie 2012/2013

Sezon 2012/2013 to 86 sezon w historii Polonii Warszawa.
Jesień 2012.
Przygotowania.
Po zakończeniu poprzedniego sezonu i ogłoszeniu decyzji Józefa Wojciechowskiego o sprzedaży klubu nastąpił poważny odpływ zawodników z klubu. W sumie z klubu odeszło ponad dziesięciu zawodników, w tym wielu podstawowych a losy innych i ich związek z klubem były niepewne nawet w momencie rozpoczęcia przygotowań. Same przygotowania do sezonu rozpoczęto z dużym opóźnieniem w stosunku do innych klubów. Było to związane z przedłużającym się czasem negocjacji i transakcji, do której doszło ostatecznie 16 lipca 2012. Po kilku pierwszych dniach niepewności, nowy właściciel ostatecznie zdecydował o powrocie klubu na ulicę Konwiktorską oraz wyznaczył nowego trenera. Został nim, związany z klubem w poprzednim sezonie jako trener drużyny ME, Piotr Stokowiec.
Nowy trener rozpoczął pracę z drużyną od obozu w Pęcławiu, a pierwszy sparing z drużyną Dolcanu Ząbki rozegrano 27 lipca 2012, zakończony wygraną 3:1.
Od 30 lipca do 8 sierpnia odbyło się kolejne zgrupowanie piłkarzy Polonii w Gutowie Małym, w czasie którego zaplanowano rozegranie sześciu gier kontrolnych.
Przebieg rozgrywek jesiennych.
Sezon rozpoczęto meczem w ramach Pucharu Polski z Miedzią Legnica wygranym 3:1, a pierwszy mecz w Ekstraklasie odbył się 20 sierpnia 2012 z Lechią Gdańsk i zakończył zwycięstwem 3:1.
W połowie września pojawiły się problemy osobiste z jednym z zawodników, Awiramem Baruchjanem. Początkowo został on przesunięty do drużyny ME, a ostatecznie powrócił do Izraela. Mniej więcej w tym samym czasie powrócił do klubu „zaginiony” na pięć miesięcy, albański napastnik Edgar Çani.
10 grudnia rozegrano ostatni mecz 2012 roku, w którym Polonia pokonała Pogoń Szczecin 2:0. Po 15 kolejkach rozgrywek Ekstraklasy drużyna zajmowała trzecie miejsce, ze stratą zaledwie pięciu punktów do lidera. Tak wysoka pozycja została oceniona przez niezależnych dziennikarzy sportowy, jako duże osiągnięcie zarówno trenera, jak i drużyny, zważywszy na perturbacje przed rozpoczęciem sezonu.
W podsumowaniu jesiennych występów piłkarzy Polonii, należy zwrócić uwagę na najwyższą wygraną na wyjeździe wśród wszystkich meczów jesiennych, co stało się faktem 27 października 2012 (0:5 w meczu GKS Bełchatów – Polonia Warszawa), a także na niechlubny wynik związany z niewykorzystaniem czterech kolejnych rzutów karnych w czterech kolejnych meczach drużyny.
Wiosna 2013.
Przygotowania.
Pierwszy trening w roku 2013 odbył się 7 stycznia w Warszawie. Następnie od 14 stycznia drużyna udała się na obóz treningowy w Cetniewie. Pierwszy sparing z drużyną Dolcanu Ząbki rozegrano 12 stycznia 2013, zakończony wygraną 2:1.
Przebieg rozgrywek wiosennych.
Do rundy wiosennej Polonia przystąpiła w osłabieniu po sprzedaży wielu podstawowych zawodników.
Podczas pierwszego meczu z Lechią Gdańsk piłkarze "Czarnych Koszul" zagrali w trykotach nawiązujących wyglądem do historycznego stroju zawodników Polonii z 1913 roku.
15 maja 2013 PZPN na wniosek kapitana drużyny Łukasza Piątka rozwiązał jego kontrakt z winy klubu.
28 maja 2013 Komisja Odwoławcza ds. Licencji Klubowych PZPN nie przyznała Polonii licencji na grę w Ekstraklasie w sezonie 2013/2014 z powodu zaległości finansowych.
Mimo braku licencji piłkarze walczyli o jak najwyższe miejsce w lidze, ostatecznie zajmując 6 pozycję. Po zakończeniu sezonu większość zawodników rozwiązała umowy z powodu nie otrzymania zaległych pensji. 17 czerwca 2013 prezes Ireneusz Król złożył wniosek do Sądu Rejonowego dla m.st. Warszawy o upadłość likwidacyjną spółki KSP Polonia Warszawa.
Składy.
Na jesień 2012.
Uwagi:
Młoda Ekstraklasa.
Polonia Warszawa posiada także drużynę młodzieżową występującą w rozgrywkach Młodej Ekstraklasy. Zgodnie z regulaminem, kadry zawodnicze poszczególnych zespołów Młodej Ekstraklasy mogą składać się tylko z takich piłkarzy, którzy rocznikowo nie przekroczyli 21 roku życia (dla sezonu 2011/2012 górną barierą jest 1 stycznia 1990, jako data urodzenia) i młodszych, ale powyżej 16 roku życia. Regulamin dopuszcza jednak zgłoszenie przez każdą ekipę trzech zawodników do danego meczu powyżej tej granicy wiekowej, także tych którzy są w kadrze seniorów klubu. Często też, wyróżniający się zawodnicy drużyny młodzieżowej dopuszczani są do treningów z drużyną seniorów.
Rozegrane mecze w ramach Młodej Ekstraklasy.
Uwaga: W meczach Młodej Ekstraklasy mogą uczestniczyć także zawodnicy z kadry seniorów w zależności od ich formy piłkarskiej i potrzeb taktycznych pierwszej drużyny oraz drużyny ME.

</doc>
<doc id="2733606" url="https://pl.wikipedia.org/wiki?curid=2733606" title="Teremaki Paniani">
Teremaki Paniani

Teremaki Paniani (ur. 20 maja 1975 na Wyspach Cooka) – piłkarz z Wysp Cooka grający na pozycji pomocnika w tamtejszym Nikao Rarotonga, były reprezentant Wysp Cooka.
Kariera klubowa.
Paniani z Nikao Rarotonga jest związany od początku kariery czyli od 1997 roku, wtedy podpisał kontrakt z tym klubem. Razem z nim zdobył 7 mistrzostw Wysp Cooka i 4 Puchary Wysp Cooka.
Kariera reprezentacyjna.
Paniani w reprezentacji Wysp Cooka zadebiutował w 1998 roku. Podczas dwóch lat grania w seniorskiej reprezentacji Wysp Cooka Paniani zaliczył 4 występy.

</doc>
<doc id="2733607" url="https://pl.wikipedia.org/wiki?curid=2733607" title="Miłko Ǵurowski">
Miłko Ǵurowski

Miłko Ǵurowski (ur. 26 lutego 1963 w Tetowie) – macedoński piłkarz występujący na pozycji napastnika. Trener piłkarski. Ojciec Mario Ǵurowskiego oraz brat Boszko Ǵurowskiego, także piłkarzy.
Kariera klubowa.
Ǵurowski karierę rozpoczynał w 1978 roku w Crvenej zvezdzie. Przez 8 lat gry dla tego klubu, zdobył z nim 3 mistrzostwa Jugosławii (1980, 1981, 1984) oraz 2 Puchary Jugosławii (1982, 1985). W 1986 roku odszedł do Partizana. W 1987 roku wywalczył z nim mistrzostwo Jugosławii, a w 1989 roku Puchar Jugosławii.
W 1990 roku Ǵurowski wyjechał do Holandii, by grać w tamtejszym FC Groningen z Eredivisie. Na początku 1993 roku odszedł do SC Cambuur z Eerste Divisie, ale po pół roku spędzonym w tym klubie wrócił do FC Groningen. Tym razem grał tam przez rok. Następnie, również przez rok występował we francuskim drugoligowcu, Nîmes Olympique. Karierę kończył w 1996 roku w słoweńskim klubie Železničar Maribor.
Kariera reprezentacyjna.
W reprezentacji Jugosławii Ǵurowski zadebiutował 31 marca 1984 roku w wygranym 2:1 towarzyskim meczu z Węgrami, w którym strzelił także gola. W tym samym roku został powołany do kadry na Letnie Igrzyska Olimpijskie, podczas których zdobył z drużyną brązowy medal. W latach 1984–1985 w drużynie Jugosławii rozegrał łącznie 6 spotkań i zdobył 2 bramki.
12 października 1994 roku w przegranym 0:2 meczu eliminacji Mistrzostw Europy 1996 z Hiszpanią, Ǵurowski zadebiutował w reprezentacji Macedonii. Łącznie zagrał w niej 3 razy.

</doc>
<doc id="2733608" url="https://pl.wikipedia.org/wiki?curid=2733608" title="Miłko Gurowski">
Miłko Gurowski



</doc>
<doc id="2733609" url="https://pl.wikipedia.org/wiki?curid=2733609" title="Rita Razmaitė">
Rita Razmaitė

Rita Razmaitė (ur. 20 czerwca 1967 w Kretyndze) – litewska kolarka torowa reprezentująca także ZSRR, brązowa medalistka mistrzostw świata.
Kariera.
Największym sukcesem w karierze Rity Razmaitė było zdobycie brązowego medalu w sprincie indywidualnym podczas mistrzostw świata w Maebashi w 1990 roku. W wyścigu tym uległa jedynie dwóm Amerykankom: Connie Paraskevin oraz Renee Duprel. Dwa lata później Litwinka brała udział w igrzyskach olimpijskich w Barcelonie, gdzie w odpadła w eliminacjach sprintu indywidualnego. Ponadto na rozgrywanych cztery lata później igrzyskach olimpijskich w Atlancie odpadła w pierwszej fazie eliminacji tej konkurencji, a rywalizacji w wyścigu punktowym nie ukończyła.

</doc>
<doc id="2733612" url="https://pl.wikipedia.org/wiki?curid=2733612" title="Nqatuaine Mani">
Nqatuaine Mani

Nqatuaine Mani (ur. 5 marca 1982 na Wyspach Cooka) – piłkarz z Wysp Cooka grający na pozycji obrońcy w tamtejszym Avatiu Rarotonga, były reprezentant Wysp Cooka.
Kariera klubowa.
Mani od początku kariery związany jest z Avatiu Rarotonga, czyli od 2000 roku, wtedy klub podpisał z nim kontrakt. Z tym klubem nie zdobył Mistrzostwa Wysp Cooka, ale zdobył 1 Puchar Wysp Cooka.
Kariera reprezentacyjna.
Mani w reprezentacji Wysp Cooka zadebiutował w 2000 roku. Podczas roku występów w tejże reprezentacji zaliczył 6 spotkań.

</doc>
<doc id="2733614" url="https://pl.wikipedia.org/wiki?curid=2733614" title="Janusz Górski (zootechnik)">
Janusz Górski (zootechnik)

Janusz Górski (ur. 1939 w Nowosielcu) – polski zootechnik, wieloletni wykładowca Wyższej Szkoły Rolniczo-Pedagogicznej, a następnie Akademii Podlaskiej w Siedlcach.
W latach 1959-1961 studiował w Studium Wychowania Fizycznego w Płocku. W latach 1962-1967 studiował na Wydziale Zootechnicznym SGGW, gdzie m.in. uczestniczył w seminariach prowadzonych przez profesora Franciszka Staffa oraz obronił pracę magisterską pt. "Szkodliwość amoniaku dla palczaków sandacza" w Katedrze Ichtiobiologii i Rybactwa. W roku szkolnym 1968/69 pracował jako nauczyciel przedmiotów zawodowych w technikum rolniczym w Skępem. W latach 1969-1973 odbył studia doktoranckie zakończone obroną dysertacji doktorskiej pt. "Charakterystyka umięśnienia kurcząt przeznaczonych do produkcji brojlerów". Pracę doktorską wykonał pod kierunkiem prof. Ewy Potemkowskiej. Jeszcze przed obroną doktoratu podjął pracę w Wojewódzkim Ośrodku Postępu Rolniczego w Bratoszewicach jako zastępca kierownika Działu Produkcji Zwierzęcej i jednocześnie kierownik Sekcji Drobiarskiej. Pracował tam do 1977 roku i w dowód uznania otrzymał nagrodę Prezydenta Miasta Łodzi i Ministra Rolnictwa. 
1 grudnia 1977 r. podjął pracę w Wyższej Szkole Rolniczo-Pedagogicznej w Siedlcach na stanowisku adiunkta, a od 1978 roku Kierownika Zakładu Hodowli Drobiu, którym był do 2007 roku. W zakładzie tym był pierwszym nauczycielem akademickim. Od 2007 r. pracował w Katedrze Metod Hodowlanych, Hodowli Drobiu i Małych Przeżuwaczy na siedleckiej uczelni. W 1983 r. odbył kilkumiesięczny staż naukowy w Holandii, w czasie którego przebywał m.in. na uniwersytecie w Wageningen.
W 1989 r. Rada Wydziału Zootechnicznego Akademii Rolniczej w Lublinie nadała mu stopień naukowy doktora habilitowanego nauk rolniczych w dyscyplinie "zootechnika" na podstawie rozprawy habilitacyjnej pt. "Badania porównawcze tempa wzrostu oraz wpływu kojarzenia międzyrodowego kaczek rasy pekin na masę ciała, budowę i wartość rzeźną mieszańców" oraz bardzo bogatego dorobku naukowego. Tytuł profesora uzyskał w 1999, natomiast od 1 listopada 2001 pracował w Akademii Podlaskiej na stanowisku profesora zwyczajnego.
Prowadził badania nad następującymi zagadnieniami:
Jest autorem lub współautorem około 300 prac, w tym 121 oryginalnych opublikowanych prac twórczych.

</doc>
<doc id="2733616" url="https://pl.wikipedia.org/wiki?curid=2733616" title="Jacek Kurek">
Jacek Kurek

Jacek Kurek (ur. 28 lipca 1966 w Chorzowie) – polski historyk, eseista, poeta, animator kultury, pedagog, wykładowca uniwersytecki. Od 2016 roku związany z Muzeum w Chorzowie, które od stycznia 2022 r. połączone zostało z Muzeum Hutnictwa w Chorzowie.
Absolwent III Liceum Ogólnokształcącego im. Stefana Batorego w Chorzowie Batorym, w którym po ukończeniu studiów w 1990 r. na kierunku historia Uniwersytetu Śląskiego w Katowicach rozpoczął pracę jako nauczyciel historii, prowadząc jednocześnie jako wychowawca wraz z żoną Aleksandrą eksperymentalną klasę autorską o profilu dziennikarskim. W tym samym czasie jako pracownik Instytutu Historii Uniwersytetu Śląskiego i nauczyciel akademicki prowadził zajęcia na macierzystej uczelni.
W 1999 roku otrzymał stopień doktora nauk humanistycznych, broniąc pracę opublikowaną później pt. "U schyłku panowania Augusta II Sasa. Z dziejów wewnętrznych Rzeczypospolitej (1729−1733)" (Katowice 2003). W latach 2014-2015 związany z Instytutem Nauk o Kulturze i Studiów Interdyscyplinarnych na Wydziale Filologicznym Uniwersytetu Śląskiego w Katowicach.
Od 1995 r. współorganizator chorzowskich sesji naukowych „Medium Mundi”. Tutor studentów Międzywydziałowych Indywidualnych Studiów Humanistycznych oraz opiekun Koła Naukowego Studentów MISH w latach 1999–2003, a od 2005 r. opiekun Koła Naukowego Studentów Historii, sekcji rybnickiej. Do 2014 roku honorowy prezes Stowarzyszenia "Europa, Śląsk, Świat Najmniejszy". W latach 2008–2012 pełnił funkcję zastępcy prezesa, a od początku roku 2013 jest prezesem Stowarzyszenia Przyjaciół Uniwersytetu Śląskiego.
Od 1995 roku współpracownik „Śpiewaka Śląskiego”. Założyciel (1996 r.) i redaktor naczelny miesięcznika społeczno-kulturalnego „Hajduczanin”. W latach 1997–2001 autor cyklicznych audycji muzycznych Radia Plus „Noc nie bez końca” wznowionych w roku 2005 (Radio eM). W latach 2001–2003 współpracował z miesięcznikiem „Sound &amp; Vision”, redagując stałą rubrykę „Strony dla wirtuozów”. Od roku 2003 związany był także z „Życiem Muzycznym. Miesięcznikiem Literacko-Muzycznym Polskiego Związku Chórów i Orkiestr”. W latach 2010–2012 współpracownik kwartalnika muzycznego „Lizard”. Członek Rady Programowej „Chorzowskiego Centrum Kultury” i „Zeszytów Chorzowskich” (od 2013 r. pełni funkcję ich redaktora).
Od lat zaangażowany w działalność Hospicjum Chorzowskiego; w latach 2011–2012 Twórca i przewodniczący Rady Programowej Centrum Afirmacji Życia działającego przy tej placówce.
W latach 2013-2015 był felietonistą „Gazety Uniwersyteckiej UŚ”.
Członek Laboratorium Animal Studies Trzecia Kultura, działającego od 2014 r. na Wydziale Filologicznym Uniwersytetu Śląskiego. W roku 2014 został wybrany wiceprzewodniczącym Krajowej Rady Katolików Świeckich.
Twórczość/działalność.
Zainteresowania badawcze.
Zajmuje się kulturą i dziejami Europy, Polski, Śląska, zwłaszcza Chorzowa, w XIX i XX w., w tym dziejami obyczajowości, religii, idei, zagadnieniami związanymi z estetyką oraz sztuką w wiekach XIX i XX, przede wszystkim muzyką, malarstwem i literaturą jako źródłami historycznymi do dziejów Śląska i Polski w wiekach XIX i XX. Jego publikacje podejmują problematykę pogranicza, m.in. Galicji, Zagłębia i Śląska na przełomie XIX i XX w. oraz współcześnie, a także pogranicza rozumianego metaforycznie (pogranicze miejsc, epok, dziedzin nauki), jak również zajmują się związkami rocka z kulturą wcześniejszych stuleci. Określa się zwolennikiem interdyscyplinarnego podejścia do nauki.
Autor publikacji dotyczących głównie dziejów i kultury Polski doby nowożytnej i czasów najnowszych oraz dziejów i kultury Śląska (szczególnie Chorzowa), m.in. książek: "Śląski Machabeusz. Józef Czempiel i jego parafia" (Chorzów Batory–Wielkie Hajduki) 1997, "Historia Wielkich Hajduk" (Chorzów Batory–Wielkie Hajduki 2001), "Błogosławiony ks. Józef Czempiel" (Włocławek 2001), "U schyłku panowania Augusta II Sasa. Z dziejów wewnętrznych Rzeczypospolitej (1729–1733)" (Katowice 2003), "Z dziejów kościoła i parafii św. Jadwigi w Chorzowie" (Chorzów 2009). Eseista (m.in. "W najwspanialszej chwili naszego życia. Myśli o Śląsku", Chorzów 2003), pedagog (m.in. książka, której jest pomysłodawcą, współautorem i współredaktorem: "Dzieje zachwytu, czyli rzecz o szkole", Chorzów 2000) i poeta (m.in. tomik wierszy "Budzenie firanek", Chorzów 2001). Autor lub współautor pięciu tomów z serii „Biblioteka Chorzowska” (m.in. "Światło jest najważniejsze. Piotr Naliwajko i jego obrazy", Chorzów 2008). Autor wielu biogramów słownikowych i szkiców biograficznych, zwłaszcza księży rzymskokatolickich (m.in. Józef Czempiel, Teodor Krząkała, Franciszek Gębała, August Schwierk, Rajmund Klytta, Henryk Markwica, Alojzy Tomecki).
„Nauczanie przez zachwyt”.
"Nauczanie przez zachwyt" jest autorską metodą nauczania opracowaną i stosowaną przez Jacka Kurka. Za najważniejsze źródło historyczne uznaje wyobraźnię, a zachwyt czyni początkiem poznania. Autor tak wypowiada się o swojej metodzie:
Metodę swoją opisał w wydanej wspólnie z żoną książce pt. "Dzieje zachwytu, czyli rzecz o szkole" oraz w artykule "Nauczanie przez zachwyt, czyli o roli estetyki i wartości kultury europejskiej w nauczaniu historii".
Sesje naukowe „Medium Mundi”.
Chorzowskie sesje naukowe organizowane od 1995 roku, pierwotnie miały dotyczyć historii miasta. Tematyka kolejnych edycji rozszerzyła się stopniowo na cały Górny Śląsk, później szeroko rozumiane pogranicze, a od 2006 r. sesje są otwarte na dowolne zagadnienia. W latach 2006 -2016 organizowane były pod szyldem "Medium Mundi".
Po każdej sesji wydano tom materiałów pokonferencyjnych. Tom "Śląsk – miejsce spotkania", ukazał się jako pierwszy tom serii „Medium Mundi”. W latach 2006–2016 ukazywały się kolejno: "Śląsk – kamień drogocenny, Z tęsknoty za mistrzem, Miasto i czas, W przestrzeni dotyku, Widma pamięci, Zwierzęta i ludzie, Przebaczenie, Utrata. Wobec braku i ubywania, Muzyka i wartości, Przyjaźń, W kręgu Medei ". Seria ma charakter ponadregionalny i interdyscyplinarny. Prezentowane w jej ramach rozprawy i eseje dotyczą zagadnień pogranicza i obejmują różne dziedziny wiedzy: historię, historię sztuki, historię literatury, językoznawstwo, teologię, filozofię, pedagogikę oraz nauki ścisłe.
Czasopisma.
W latach 2001–2003 współpracował z miesięcznikiem „Sound &amp; Vision”, redagując stałą rubrykę „Strony dla wirtuozów” i recenzując płyty z muzyką rockową, głównie o inspiracjach klasycznych (rock progresywny). Był stałym i wieloletnim (od 1995 do 2010 r.) współpracownikiem „Śpiewaka Śląskiego”. W latach 2003–2010 związany był także z „Życiem Muzycznym. Miesięcznikiem Literacko-Muzycznym Polskiego Związku Chórów i Orkiestr”, w którym był odpowiedzialny za dział recenzji muzycznych. Założyciel i redaktor naczelny miesięcznika społeczno-kulturalnego „Hajduczanin” (pierwszy numer ukazał się w styczniu 1996 r.). W latach 2010–2012 stały współpracownik kwartalnika „Lizard”. Autor felietonów z cyklu „Nasz lokalny świat” drukowanych swego czasu co dwa tygodnie w „Kurierze Tarnogórskim”. Autor artykułów, recenzji, drobnych notek drukowanych w prasie śląskiej (i ogólnopolskiej np. „Teraz Rock”, "Twój Blues" „Dziennik Zachodni”) – zarówno historycznych, jak i niedotyczących problemów historycznych. W latach 2013-2015 był felietonistą „Gazety Uniwersyteckiej UŚ”.
Autorska audycja „Noc nie bez końca”.
Motto audycji – „I believe that music is God’s voice” (Brian Wilson).
W latach 1997–2001 autor cyklicznych audycji muzycznych „Noc nie bez końca” w Radiu „Plus” Katowice, które zostały wznowione w roku 2005 w tym samym radiu (obecnie eM). Audycje poświęcone są w dużej mierze ambitnej, dawnej i współczesnej, muzyce rockowej silnie inspirowanej klasyką i tradycją. 
Brał udział w licznych programach radiowych i telewizyjnych.
Programy radiowe i telewizyjne:
Filmy:
Centrum Afirmacji Życia.
W latach 2011-2012 był Przewodniczącym Rady Programowej Centrum Afirmacji Życia, powstałego przy Chorzowskim Hospicjum.
Nagrody.
W 2001 r. został laureatem Nagrody Prezydenta Miasta Chorzów w dziedzinie Kultury. Dwukrotnie (2001, 2004) nominowany do tytułu Chorzowianina Roku. W roku 2006 nagrodzony Złotą Odznaką Honorową Polskiego Związku Chórów i Orkiestr Oddział w Katowicach. W 2007 r. nagrodzony Nagrodą Rektora Uniwersytetu Śląskiego za osiągnięcia dydaktyczne. W roku 2015 nominowany do tytułu Człowiek Roku Miasta Rybnik. W 2019 r. otrzymał odznakę Zasłużony dla Kultury Polskiej.

</doc>
<doc id="2733619" url="https://pl.wikipedia.org/wiki?curid=2733619" title="Paweł Dżaliuk">
Paweł Dżaliuk



</doc>
<doc id="2733620" url="https://pl.wikipedia.org/wiki?curid=2733620" title="Hiszam Kandil">
Hiszam Kandil

Hiszam Muhammad Kandil (هشام قنديل, ur. 17 września 1962 w Bani Suwajf) – egipski polityk, minister zasobów wodnych i irygacji w latach 2011–2012. Premier Egiptu od 2 sierpnia 2012 do 3 lipca 2013.
Życiorys.
Hiszam Kandil urodził się w 1962. W 1984 ukończył studia licencjackie w dziedzinie inżynierii na Uniwersytecie Kairskim. W 1998 zdobył tytuł magistra na Utah State University w Logan, a w 1993 doktoryzował się z zakresu irygacji na North Carolina State University.
Po powrocie do Egiptu rozpoczął pracę w działającym przy Ministerstwie Zasobów Wodnych i Irygacji Narodowym Centrum Badań Wodnych ("National Water Research Centre"). W latach 1999-2005 był dyrektorem gabinetu ministra zasobów wodnych Mahmouda Abou Zeida. Wchodził również w skład egipskiej delegacji ds. rozmów z Sudanem w sprawach związanych z wodami Nilu.
Po 2005 podjął pracę w Afrykańskim Banku Rozwoju z siedzibą w Tunezji, w którym awansował do stanowiska dyrektora ds. zasobów wodnych. Brał udział w pracach przy programie Nile Basin Initiative, mających na celu osiągnięcie zrównoważonego rozwoju dorzecza Nilu i sprawiedliwego wykorzystywania jego zasobów wodnych. Był autorem wielu dokumentów na temat polityki gospodarczej i żywnościowej w Afryce.
21 lipca 2011 objął stanowisko ministra zasobów wodnych i irygacji w gabinecie premiera Isama Szarafa. W listopadzie 2011 zachował je w nowym rządzie Kamala Ganzuriego. W lipcu 2012 razem z prezydentem Muhammadem Mursim wziął udział w szczycie Unii Afrykańskiej w Etiopii.
24 lipca 2012 prezydent Mursi desygnował go na stanowisko szefa rządu. Mianowanie bezpartyjnego technokraty stanowiło zdaniem wielu ekspertów zaskoczenie, tym bardziej, że kandydat nie był szeroko znany opinii publicznej. Kandil zapowiedział stworzenie rządu złożonego ze specjalistów. Jego rząd zaprzysiężony został 2 sierpnia 2012. Zgodnie z zapowiedziami, większość jego ministrów stanowili nowi, mało znani i bezpartyjni technokraci. Stanowiska zachowało siedmiu ministrów z poprzedniego rządu, w tym minister spraw zagranicznych, minister finansów oraz stojący na czele obrony marszałek Muhammad Husajn Tantawi, czworo z ministrów pochodziło z Partii Wolności i Sprawiedliwości prezydenta Mursiego. Hiszam Kandil został najmłodszym premierem Egiptu od 1954.
Jego gabinet został odsunięty od władzy w wyniku puczu wojskowego z 3 lipca 2013. Skazany na rok pozbawienia wolności za renacjonalizację firmy tekstylnej sprzedanej przez administrację obalonego w 2011 prezydenta Husniego Mubaraka. We wrześniu 2013 wyrok został uchylony przez sąd apelacyjny. W grudniu tego samego roku Kandil został aresztowany ponownie. Oficjalnie poinformowano, że został schwytany na południu kraju, gdy nielegalnie usiłował przekroczyć granicę z Sudanem.

</doc>
<doc id="2733622" url="https://pl.wikipedia.org/wiki?curid=2733622" title="Tykocin (gromada)">
Tykocin (gromada)

Tykocin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tykocin z siedzibą GRN w Tykocinie utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki wszedł obszar dotychczasowej gromady Tykocin ze zniesionej gminy Tykocin w tymże powiecie. Dla gromady ustalono 19 członków gromadzkiej rady narodowej.
1 stycznia 1958 roku gromadę włączono do powiatu białostockiego.
31 grudnia 1959 do gromady Tykocin przyłączono obszar zniesionej gromady Saniki, a także wsie Sierki, Sierki, Hermany, Nieciece i Kiermusy oraz obszar l.p. N-ctwa Trzcianne obejmujące oddziały 159, 160–173 ze zniesionej gromady Łopuchowo.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Tykocin.

</doc>
<doc id="2733625" url="https://pl.wikipedia.org/wiki?curid=2733625" title="Jeżewo (gromada w powiecie białostockim)">
Jeżewo (gromada w powiecie białostockim)

Jeżewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeżewo z siedzibą GRN w Jeżewie utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki weszły obszary dotychczasowych gromad Jeżewo, Pajewo i Broniszewo ze zniesionej gminy Tykocin oraz obszary dotychczasowych gromad Kapice Stare i Kapice Lipniki ze zniesionej gminy Kobylin w tymże powiecie. Dla gromady ustalono 15 członków gromadzkiej rady narodowej.
1 stycznia 1958 roku gromadę włączono do powiatu białostockiego.
31 grudnia 1959 do gromady Jeżewo przyłączono wieś Łopuchowo ze zniesionej gromady Łopuchowo.
31 grudnia 1961 do gromady Jeżewo włączono wieś Radule ze zniesionej gromady Rzędziany.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2733626" url="https://pl.wikipedia.org/wiki?curid=2733626" title="Renee Duprel">
Renee Duprel

Renee Duprel (ur. 1965 w Bellevue) – amerykańska kolarka torowa, srebrna medalistka mistrzostw świata.
Kariera.
Największym sukcesem w karierze Renee Duprel jest wywalczenie srebrnego medalu w sprincie indywidualnym podczas mistrzostw w Maebashi w 1990 roku. W wyścigu tym uległa jedynie swej rodaczce Connie Paraskevin, a trzecie miejsce zajęła Rita Razmaitė reprezentująca ZSRR. Również na igrzyskach panamerykańskich w Indianapolis w 1987 roku także była druga w sprincie, a w 1990 i 1991 roku była mistrzynią USA w tej konkurencji. Ponadto w latach 1986 i 1988 zajmowała trzecie miejsce w sprinterskich zawodach w Paryżu. Duprel nigdy nie brała udziału w igrzyskach olimpijskich.

</doc>
<doc id="2733627" url="https://pl.wikipedia.org/wiki?curid=2733627" title="Złotoria (gromada w powiecie białostockim)">
Złotoria (gromada w powiecie białostockim)

Złotoria – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Złotoria z siedzibą GRN w Złotorii utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki weszły obszary dotychczasowych gromad Złotoria i Siekierki ze zniesionej gminy Tykocin w tymże powiecie. Dla gromady ustalono 14 członków gromadzkiej rady narodowej.
1 stycznia 1958 roku gromadę włączono do powiatu białostockiego.
31 grudnia 1961 do gromady Złotoria włączono wsie Babino, Rzędziany i Sawino oraz kolonię Rzędziany ze zniesionej gromady Rzędziany.
1 stycznia 1969 do gromady Złotoria przyłączono część obszaru zniesionej gromady Fasty (wieś Żółtki).
Gromada przetrwała do końca 1972 roku, czyli do kolejnej reformy gminnej.

</doc>
<doc id="2733628" url="https://pl.wikipedia.org/wiki?curid=2733628" title="Rzędziany (gromada)">
Rzędziany (gromada)

Rzędziany – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzędziany z siedzibą GRN w Rzędzianach utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki weszły obszary dotychczasowych gromad Rzędziany, Radule, Sawino i Babino ze zniesionej gminy Tykocin w tymże powiecie. Dla gromady ustalono 13 członków gromadzkiej rady narodowej.
1 stycznia 1958 roku gromadę włączono do powiatu białostockiego.
Gromadę Rzędziany zniesiono 31 grudnia 1961, a jej obszar włączono do gromad Złotoria (wsie Babino, Rzędziany i Sawino oraz kolonię Rzędziany) i Jeżewo (wieś Radule).

</doc>
<doc id="2733629" url="https://pl.wikipedia.org/wiki?curid=2733629" title="Admir Smajić">
Admir Smajić

Admir Smajić (ur. 7 września 1963 w Bijeljinie) – bośniacki piłkarz występujący na pozycji pomocnika. Trener piłkarski.
Kariera klubowa.
Smajić karierę rozpoczynał w 1979 roku w Partizanie. W 1983 roku, w 1986 roku, a także w 1987 roku wywalczył z nim mistrzostwo Jugosławii. Przez 9 lat w barwach Partizana rozegrał 194 spotkania i strzelił 9 goli. W 1988 roku wyjechał do Szwajcarii, by grać w tamtejszym Neuchâtel Xamax. W 1990 roku zdobył z nim Puchar Szwajcarii. Po 4,5 roku spędzonym w Neuchâtel, na początku 1993 roku odszedł do FC Basel. Grał tam przez 4 lata, a potem przeniósł się do BSC Young Boys. Występował tam przez 2,5 roku. W 1999 roku zakończył karierę.
Kariera reprezentacyjna.
W reprezentacji Jugosławii Smajić zadebiutował 25 marca 1987 roku w wygranym 4:0 towarzyskim meczu z Austrią. W zespole Jugosławii rozegrał 5 spotkań, wszystkie w 1987 roku. Trzy lata wcześniej, w 1984 roku został powołany do kadry na Letnie Igrzyska Olimpijskie, podczas których zdobył z drużyną brązowy medal.
1 września 1996 roku w przegranym 0:3 meczu eliminacji Mistrzostw Świata 1998 z Grecją, Smajić zadebiutował w reprezentacji Bośni i Hercegowiny. Łącznie zagrał w niej 2 razy.

</doc>
<doc id="2733631" url="https://pl.wikipedia.org/wiki?curid=2733631" title="Zawyki (gromada)">
Zawyki (gromada)

Zawyki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zawyki z siedzibą GRN w Zawykach utworzono – jako jedną z 8759 gromad – w powiecie białostockim w woj. białostockim, na mocy uchwały nr 11/V WRN w Białymstoku z dnia 4 października 1954. W skład jednostki weszły obszary dotychczasowych gromad Zawyki, Zawyki Ferma i Doktorce ze zniesionej gminy Zawyki w tymże powiecie. Dla gromady ustalono 12 członków gromadzkiej rady narodowej.
13 listopada 1954 roku gromada weszła w skład nowo utworzonego powiatu łapskiego.
31 grudnia 1959 gromadę Zawyki zniesiono, włączając ją do gromady Rynki.
Zobacz też: gmina Zawyki

</doc>
<doc id="2733643" url="https://pl.wikipedia.org/wiki?curid=2733643" title="Bogdanki (gromada)">
Bogdanki (gromada)

Bogdanki (do 30 XII 1959 "Dorożki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bogdanki z siedzibą GRN w Bogdankach utworzono 31 grudnia 1959 w powiecie białostockim w woj. białostockim, w związku z przeniesieniem siedziby GRN gromady Dorożki z Dorożek do Bogdanek i przemianowaniem gromady na "gromada Bogdanki".
31 grudnia 1959 do gromady Bogdanki przyłączono wieś Złotniki ze zniesionej gromady Biele oraz wsie Rostołty i Baranki ze zniesionej gromady Simuny.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2733646" url="https://pl.wikipedia.org/wiki?curid=2733646" title="Pływanie na Letnich Igrzyskach Olimpijskich 2012 – 400 m stylem zmiennym mężczyzn">
Pływanie na Letnich Igrzyskach Olimpijskich 2012 – 400 m stylem zmiennym mężczyzn

Wyścig na 400 m stylem zmiennym mężczyzn – jedna z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 4:16.46 (minimum A) oraz 4:25.44 (minimum B).
Obrońcą tytułu z Pekinu był Michael Phelps.
Rywalizacja rozpoczęła się 28 lipca o 10:00 czasu londyńskiego, finał rozegrany został tego samego dnia o 19:30 .
Mistrzem olimpijskim w wyścigu na 400 m stylem zmiennym został Amerykanin Ryan Lochte.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
W eliminacjach wystartowało 37 zawodników. Do finału kwalifikowano zawodników z ośmioma najlepszymi czasami. Sklasyfikowano 36 zawodników, gdyż zdyskwalifikowany został Tunezyjczyk Taki M"Rabet. Na tym etapie zawodów rekord Azji ustanowił Japończyk Kōsuke Hagino (4:10.01). Jeden z faworytów konkurencji, medalista olimpijski Węgier László Cseh uplasował się na 9. miejscu i tym samym nie awansował do finału.

</doc>
<doc id="2733647" url="https://pl.wikipedia.org/wiki?curid=2733647" title="Stanisław Eksner">
Stanisław Eksner

Stanisław Eksner, też Exner (; ur. w Radoszycach, zm. 28 listopada 1934 w Warszawie) – rosyjski kompozytor, pianista, pedagog polskiego pochodzenia.
Życiorys.
Urodził się w Radoszycach jako syn tamtejszego ziemianina. W latach 1875–1879 kształcił się w Konserwatorium w Lipsku, a następnie w Sankt Petersburgu, które ukończył z pierwszą nagrodą.
Od 1883 roku mieszkał w Saratowie. W 1895 roku założył tam szkołę muzyczną, której był wykładowcą i pierwszym dyrektorem. W 1912 roku szkoła została przekształcona w Saratowskie Konserwatorium. Jednym z jego uczniów był Apolinary Szeluto. Następcą Eksnera na stanowisku dyrektora konserwatorium został Józef Śliwiński.
W 1909 roku Eksner obchodził 25-lecie jego działalności artystycznej. W 1914 przyznano mu honorowe obywatelstwo Saratowa. Jesienią 1921 roku wrócił do Polski. Zmarł w Warszawie po długiej chorobie. Został pochowany na cmentarzu Powązkowskim.

</doc>
<doc id="2733649" url="https://pl.wikipedia.org/wiki?curid=2733649" title="WoltLab Burning Board">
WoltLab Burning Board

WoltLab Burning Board (nieoficjalny skrót: "WBB"), jest to aplikacja internetowa wykonana przez firmę "WoltLab GmbH", napisana w języku PHP o funkcjonalności forum dyskusyjnego.
Historia.
Marcel Werk, aktualny prezes WoltLab GmbH, opracował na początku 2000 roku oprogramowanie forum dyskusyjnego oparte na PHP i MySQL. Ze względu na pozytywne opinie, postanowił opublikować "Burning Board" w wersji 1.0 Beta 2 za darmo 16 maja 2001. 13 listopada 2001 Marcel Werk i Arian Glander utworzyli spółkę "Werk und Glander GbR", która 18 sierpnia 2003 przekształcona została w "WoltLab GmbH". Arian Glander był do 31 grudnia 2009 zastępcą dyrektora WoltLab GmbH.

</doc>
<doc id="2733651" url="https://pl.wikipedia.org/wiki?curid=2733651" title="Rafałówka (gromada)">
Rafałówka (gromada)

Rafałówka (do 30 XII 1959 "Dobrzyniówka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rafałówka z siedzibą GRN w Rafałówce utworzono 31 grudnia 1959 w powiecie białostockim w woj. białostockim, w związku z przeniesieniem siedziby GRN gromady Dobrzyniówka z Dobrzyniówki do Rafałówki i przemianowaniem gromady na "gromada Rafałówka". Równocześnie, do gromady Rafałówka przyłączono obszar zniesionej gromady Kamionka.
1 stycznia 1972 z gromady Rafałówka wyłączono obszar lasów państwowych Nadleśnictwa Żednia, obejmujący oddziały: 204, 205, 206 i 207 włączając go do gromady Michałowo, przyłączając w zamian z gminy Michałowo obszar lasów państwowych Nadleśnictwa Żednia obejmujący oddziały 218, 219, 220, 223 i 224.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2733656" url="https://pl.wikipedia.org/wiki?curid=2733656" title="Madonna Harris">
Madonna Harris

Madonna Harris (ur. 15 sierpnia 1966 w Hamilton) – nowozelandzka kolarka torowa i szosowa, a także biegaczka narciarska, srebrna medalistka torowych mistrzostw świata.
Kariera.
Pierwszy sukces w karierze Madonna Harris osiągnęła w 1986 roku, kiedy zajęła drugie miejsce w klasyfikacji amerykańskiego wyścigu szosowego Women’s Challenge. W 1988 roku wystąpiła na igrzyskach olimpijskich w Seulu, gdzie nie ukończyła rywalizacji w szosowym wyścigu ze startu wspólnego. W tym samym roku brała również udział w zimowych igrzyskach olimpijskich w Calgary, zajmując 40. pozycję w biegu narciarskim na 20 km techniką dowolną. Swój najlepszy wynik osiągnęła w 1990 roku, podczas torowych mistrzostw świata w Maebashi, kiedy zdobyła srebrny medal w indywidualnym wyścigu na dochodzenie. W wyścigu tym uległa jedynie Holenderce Leontien van Moorsel, a bezpośrednio wyprzedziła Szwajcarkę Barbarę Ganz. Ponadto w 1989 roku była mistrzynią kraju w szosowym wyścigu ze startu wspólnego.

</doc>
<doc id="2733657" url="https://pl.wikipedia.org/wiki?curid=2733657" title="Florence Foster-Jenkins">
Florence Foster-Jenkins



</doc>
<doc id="2733659" url="https://pl.wikipedia.org/wiki?curid=2733659" title="List od Anny">
List od Anny

List od Anny – polski film telewizyjny z 2010 roku w reżyserii i według scenariusza Andrzeja Tomczaka. Film dla widzów od lat 12.
Fabuła.
Film opowiada o czteroletnim chłopcu który otrzymuje list z propozycją przystąpienia do programu lojalnościowego od osoby posługującej się imieniem Anna. Autor podąża tropem nadawcy, chcąc dowiedzieć się, skąd firma ma dane osobowe dziecka.
Nagroda i wyróżnienia.
Autor reportażu Andrzej Tomczak, dziennikarz TVP, redaktor Magazynu Ekspresu Reporterów został w 2011 laureatem Nagrody SDP im. Eugeniusza Kwiatkowskiego za dziennikarstwo ekonomiczne za reportaż „List do Anny” i „Franczyza”. Otrzymał też wyróżnienie za ten reportaż na Festiwalu Camera Obscura w Bydgoszczy w 2011.

</doc>
<doc id="2733660" url="https://pl.wikipedia.org/wiki?curid=2733660" title="Karen Holliday">
Karen Holliday

Karen Holliday (ur. 12 lutego 1966 w Nelson) – nowozelandzka kolarka torowa i szosowa, złota medalistka torowych mistrzostw świata.
Kariera.
Największym sukcesem w karierze Karen Holliday było zdobycie złotego medalu w wyścigu punktowym podczas torowych mistrzostw świata w Maebashi w 1990 roku. W wyścigu tym bezpośrednio wyprzedziła Swietłanę Samochwałową z ZSRR i belgijkę Kristel Werckx. W tym samym roku Karen została mistrzynią kraju w szosowym wyścigu ze startu wspólnego. Nigdy jednak nie brała udziału w igrzyskach olimpijskich.

</doc>
<doc id="2733662" url="https://pl.wikipedia.org/wiki?curid=2733662" title="Co? Gdzie? Kiedy?">
Co? Gdzie? Kiedy?

Co? Gdzie? Kiedy? (ros. Что? Где? Когда?, Czto? Gdie? Kogda?) – intelektualny teleturniej popularny w mediach rosyjskojęzycznych i innych krajach WNP od połowy lat 70. XX wieku. Obecnie jest emitowany na kanale Pierwyj, a także istnieje jako gra ze współzawodnictwem rozgrywana w klubach organizowanych przez Międzynarodowe Stowarzyszenie Klubów. Teleturniej emitowany jest od 4 września 1975. Prowadzącym program jest Boris Kriuk.
Wersja sportowa.
Ponad 36 000 drużyn na całym świecie gra w sportową wersję gry, która powstała w oparciu o program telewizyjny.
Po raz pierwszy Otwarte Mistrzostwa Polski z Co? Gdzie? Kiedy? odbyły się 28-29 kwietnia 2018 w Warszawie. Mistrzem Polski została drużyna z Krakowa "Gleb Szyszkin", drugie miejsce zajął warszawski "WarSowiak" (Tejmur Alijew, Jelena Zacharowa, Elena Leszczyńska, Antoni Leonik, Aleksander Zaleski, Aleksander Lapko - kapitan), na trzecim - wrocławska "Są, chcą". Razem uczestniczyło 20 drużyn z Polski, Czech, Litwy, Niemiec, Rosji i Ukrainy. 
Warszawski Klub Intelektualistów "Co? Gdzie? Kiedy?" jest największy w Polsce. Polskie drużyny regularnie uczestniczą w turniejach międzynarodowych: Otwarte Mistrzostwa Cypru w marcu 2018, Studencki Puchar Europy i Otwarte Mistrzostwa Czech w październiku 2018. "WarSowiak" na turnieju w Grodnie (Białoruś) został brązowym medalistą z "Brain-ring".
Format.
W trakcie gry drużyna 6 znawców próbuje odpowiedzieć na pytania przesłane przez widzów. W przypadku każdego pytania limit czasu wynosi 1 minutę. Aby znaleźć właściwą odpowiedź na pytanie wymagana jest kombinacja umiejętności, takich jak logiczne myślenie, intuicja, wgląd, itp. Osoba, która wysłała pytanie, otrzymuje nagrodę pieniężną, jeśli znawcy nie mogą udzielić poprawnej odpowiedzi, a drużyna znawców otrzymuje punkty, jeśli uda im się odpowiedzieć poprawnie.
Podstawowe zasady gry to: 

</doc>
<doc id="2733663" url="https://pl.wikipedia.org/wiki?curid=2733663" title="Reakcje międzynarodowe na wojnę domową w Syrii">
Reakcje międzynarodowe na wojnę domową w Syrii

Artykuł jest rozszerzeniem dla sekcji reakcje międzynarodowe z hasła wojna domowa w Syrii i zawiera pełny i chronologiczny obraz reakcji i działań areny międzynarodowej wobec wojny domowej w Syrii.
Reakcje międzynarodowe na wojnę domową w Syrii.
Pierwsze reakcje na przemoc w Syrii (marzec-kwiecień 2011).
27 marca 2011 sekretarz stanu USA Hillary Clinton wykluczyła zaangażowanie militarne USA w Syrii, jednocześnie potępiła stosowanie przemocy wobec demonstrantów. Wezwała syryjskie władze o reakcję na potrzeby narodu, niestosowanie przemocy, zezwolenie na pokojowe protesty, a także o rozpoczęcie procesów reform gospodarczych i politycznych.
Sekretarz generalny ONZ Ban Ki-moon potępił krwawe stłumienie protestów z 22 kwietnia 2011, podobnie amerykański prezydent Barack Obama.
24 kwietnia 2011 Wielka Brytania wezwała swoich obywateli do opuszczenia Syrii. Jednoczesne potępiła krwawe pacyfikacje demonstracji. Dzień później rzecznik Białego Domu Tommy Vietor poinformował, że Stany Zjednoczone rozważają wprowadzenie sankcji wobec władz Syrii, aby skłonić je do zaprzestania krwawego tłumienia demonstracji antyrządowych.
26 kwietnia 2011 sekretarz generalny ONZ Ban Ki-moon ponownie potępił władze syryjskie za użycie siły przeciwko demonstrantom.
Projekt rezolucji ONZ i potępienie reżimu w Damaszku (maj-wrzesień 2011).
10 maja 2011 Unia Europejska objęła sankcjami 13 najważniejszych osób w państwie, w tym brata prezydenta Syrii Baszszara al-Asada, Mahera al-Asada. Z więzień uwolniono 5 opozycjonistów z 9 tys. dotychczas zatrzymanych.
7 czerwca 2011 David Cameron, premier Wielkiej Brytanii poinformował, że Francja i Wielka Brytania zgłoszą projekt rezolucji Rady Bezpieczeństwa ONZ potępiającej represje władz wobec demonstrantów w Syrii. Jednak Rosja zgłosiła sprzeciw przeciwko jakimkolwiek rezolucjom ws. Syrii, gdyż sytuacja w tym kraju "nie stanowiła zagrożenia dla bezpieczeństwa i pokoju światowego".
11 czerwca 2011, Waszyngton oskarżył władze w Damaszku o celowe powodowanie kryzysu humanitarnego i zażądał natychmiastowego zakończenia represji wobec własnych obywateli. W wyniku pacyfikacji wystąpień zginęło ponad 1100 cywilów, a po szturmie Dżisr asz-Szugur uciekło ponad 5 tys. osób.
Opór Syryjczyków poparła w lipcu Al-Ka’ida. Lider tej terrorystycznej organizacji Ajman az-Zawahiri pochwalił w swoim wystąpieniu syryjskich demonstrantów.
Po masakrze w Hamie z 31 lipca 2011 Wielka Brytania opowiedziała się za większym naciskiem dyplomatycznym na reżim Asada, lecz wykluczono ewentualność operacji militarnej. Hillary Clinton, szefowa amerykańskiej dyplomacji powiedziała, że świat powinien wywierać większa presję na syryjskiego prezydenta Baszara al-Asada, którego rząd odpowiedzialny jest za brutalną pacyfikację pokojowych protestów.
6 sierpnia 2011 z Asadem telefonicznie rozmawiał Ban Ki-moon. Sekretarz generalny ONZ wyraził zaniepokojenie eskalacją przemocy w Syrii i zażądał zakończenia represji. 7 sierpnia 2011 przewodniczący Parlamentu Europejskiego Jerzy Buzek zaapelował do syryjskiego przywódcy o zakończenie ataków na cywilów. Buzek wydarzenia w Syrii określił mianem "masakry na narodzie syryjskim". Tego dnia po raz pierwszy sytuację w Syrii potępiła Liga Arabska. 8 sierpnia król Arabii Saudyjskiej Abdullah ibn Abd al-Aziz as-Saud wezwał do położenia kresu rozlewowi krwi w Syrii. Bahrajn odwołał swojego ambasadora z Syrii. Wcześniej to samo uczyniła Arabia Saudyjska oraz Kuwejt.
10 sierpnia 2011 Biały Dom w Waszyngtonie wystosował oświadczenie, w którym napisano, że Syrii będzie lepiej bez prezydenta Asada. Ponadto amerykańskie Ministerstwo Skarbu ogłosiło w środę wprowadzenie nowych sankcji wobec Syrii. Były one wymierzone w największy bank Syrii - Centralny Bank Syrii.
15 sierpnia 2011 minister spraw zagranicznych Turcji Ahmet Davutoğlu wezwał Syrię do natychmiastowego przerwania operacji wojskowych, zagrażając, że „w przeciwnym razie Turcja podejmie niesprecyzowane kroki”. 18 sierpnia 2011 prezydent USA, Barack Obama potępił brutalność i wezwał Asada do natychmiastowego ustąpienia.
23 sierpnia 2011 Rada Praw Człowieka ONZ przyjęła rezolucję, w której domagała się od władz Syrii współpracy z niezależną komisją do zbadania ich działań przeciwko uczestnikom protestów antyrządowych, w tym możliwych zbrodni przeciwko ludzkości. Przeciwko rezolucji opowiedziały się Chiny i Rosja. Tego samego dnia grupa 115 opozycjonistów powołała w Stambule Syryjską Radę Narodową. Rada miała koordynować opór przeciwko reżimowi. Rada nie wyłoniła swego przewodniczącego. Początkowo Rada nie wyłoniła swego przewodniczącego. Został nim 29 sierpnia 2011 syryjski polityk Burhan Ghaljun.
9 września 2011 prezydent Iranu Mahmud Ahmadineżad – sojusznik Syrii – zaapelował do rządu o rozpoczęcie rozmów z opozycją. 13 września 2011 premier Turcji Recep Tayyip Erdogan oświadczył, iż niepokoi go możliwość popadnięcia Syrii w wojnę domową, która miała by się toczyć między alawitami i sunnitami. Tego samego dnia Liga Arabska zażądała od Asada natychmiastowego przerwania rozlewu krwi. Zaapelowała też do władz o podjęcie rokowań z opozycją.
Weto Rosji i Chin na forum RB ONZ (październik 2011).
4 października 2011 Rosja oraz Chiny zawetowały projekt rezolucji RB ONZ, oficjalnie potępiającą krwawą rozprawę z syryjską opozycją. Weto to doprowadziło do sporu między stałymi członkami RB ONZ. 14 października Wysoka Komisarz ONZ ds. praw człowieka Navi Pillay zaapelowała o międzynarodowe wsparcie, by zapobiec "wojnie domowej na pełną skalę" w Syrii.
28 października 2011 ministrowie spraw zagranicznych państw Ligi Arabskiej wezwały Asada do zakończenia pacyfikacji powstańców. Na posiedzeniu w Damaszku, ministrowie wyrazili swoje "głębokie niezadowolenie z powodu zabijania syryjskich cywilów".
Fiasko rokowań pokojowych i zawieszenie Syrii w Lidze Państw Arabskich (listopad 2011).
Rokowania jakie podjął 26 października 2011 Baszar Asad z przedstawicielami kilku państw Ligi Arabskiej zakończyły się zupełnym fiaskiem. Strony nie mogły dojść do jakiegokolwiek porozumienia. Po tym wydarzeniu syryjscy aktywiści prodemokratyczni zaapelowali na Facebooku o międzynarodową pomoc jak w Libii – strefę zakazu lotów.
30 października 2011 w Dosze delegacja dyplomatów z Ligi Państw Arabskich, pod przewodnictwem Kataru, przedstawiła syryjskiemu ministrowi spraw zagranicznych Walidowi al-Mu’alimowi plan, który zakładał natychmiastowe zakończenie przemocy, wycofanie czołgów z miast, a także podjęcie dialogu narodowego. Syria w całości zaaprobowała pokojowy plan Ligi. Nad wykonaniem planu miał czuwać komitet złożony z ministrów państw Ligi Arabskiej, którzy będą składali raporty na temat realizacji planu. Opozycja nie dała wiary na obietnice rządu.
12 listopada 2011 Liga Państw Arabskich zdecydowała o zawieszeniu Syrii w prawach członka, gdyż praktyki zabijania cywilów, naruszają statut Ligi. Decyzja zapadła podczas szczytu w Kairze i weszła w życie 16 listopada. Syria była krajem założycielskim Ligi. Za zawieszeniem głosowało 18 krajów. Syria, Liban i Jemen były przeciwko, a Irak wstrzymał się od głosu. Decyzja ta wywołała zamieszki i ataki na ambasady w Damaszku. Ministerstwo spraw zagranicznych Turcji zażądało też od Syrii gwarancji bezpieczeństwa dla swych misji dyplomatycznych.
16 listopada 2011 Turcja i Liga Państw Arabskich wyraziły sprzeciw wobec „wszelkiej interwencji zagranicznej w Syrii”. Strony podczas forum współpracy turecko-arabskiej w Rabacie, zażądały ochrony ludności cywilnej. 18 listopada 2011 minister spraw zagranicznych Francji Alain Juppé wezwał RB ONZ do działania przeciwko reżimowi syryjskiemu. Twierdził, że nadszedł czas, aby zaostrzyć sankcje przeciwko Syrii z powodu pacyfikacji powstania. Jednak wykluczył ewentualność interwencji militarnej.
18 listopada 2011 Baszar al-Asad zgodził się wpuścić do kraju obserwatorów z Ligi Państw Arabskich. Asad domagał się zmian w uchwalonym przez Ligę protokole dotyczącym szczegółów misji obserwacyjnej. Prezydent zgodził się na obecność misji Ligi Arabskiej, gdyż ta zagroziła, iż w przeciwnym razie nałoży sankcje gospodarcze na Syrię. Mimo zapewnień protokołu o wjazd obserwatorów LPA nie podpisał.
Był to jeden z warunków postawionych przez organizację. Pierwszorzędnym żądaniem było zaprzestanie polityki represji wobec demonstrantów. Prezydent 19 listopada 2011, zapowiedział, iż nie ma zamiaru zmienić postępowania wobec opozycji. Poinformował jednocześnie o planach wyborów do Zgromadzenia Konstytucyjnego, które miały by się odbyć w lutym bądź marcu 2012. W wywiadzie powiedział, że podczas ostatnich miesięcy pewne jednostki wojskowe popełniły błędy, jednak państwo nie prowadziło polityki okrutnej wobec obywateli.
Liga Państw Arabskich dała ultimatum Syrii na podpisanie protokołu o zezwolenie przeprowadzenia misji obserwatorów do 25 listopada 2011. Reżim jednak nie ustosunkował się do tego ultimatum. Wobec tego państwa Ligi Arabskiej zwołały w Kairze specjalny szczyt ws. Syrii na 26 listopada 2011, podczas którego ustalano sankcje gospodarcze wobec Syrii. Dzień później LPA zatwierdziła sankcje wobec Syrii, w tym zamrożenie aktywów i transakcji z bankiem centralnym Syrii, wycofaniem kapitału innych krajów arabskich, embargo na inwestycje, a także zakaz podróży do krajów arabskich dla członków reżimu. Projekt sankcji poparło 19 z 21 krajów członkowskich tej panarabskiej organizacji. W kolejnych dniach nowe sankcje nałożyła Unia Europejska oraz Stany Zjednoczone.
Wobec przyjętych sankcji gospodarczych sąsiednie kraje Syrii dokonały mobilizacji armii na wypadek agresji. Izrael do granicy z Libanem i Syrią przesunął zmotoryzowane brygady, Turcja postawiła w stan gotowości trzy brygady zmotoryzowane, lotnictwo i marynarkę wojenną. Hezbollah rządzący Libanem przygotował się do ataku rakietowego, mobilizację ogłoszono w armii jordańskiej. Libia i Katar ogłosiły gotowość przerzutu broni i ochotników dla Wolnej Armii Syrii. Do wybrzeży Syrii zbliżały się okręty USA i Rosji.
30 listopada 2011 Turcja ogłosiła, iż całkowicie zawiesi transakcje handlowe z Syrią i zamrozi aktywa jej rządu. Ponadto w ramach sankcji przewidziano zablokowanie dostaw broni i sprzętu wojskowego do Syrii. 1 grudnia 2011 Unia Europejska nałożyła na Syrię nowe sankcje gospodarcze. Unijne sankcje dotyczyły 12 osób i 11 firm syryjskich. Ponadto oddzielnymi amerykańskimi sankcjami objęci zostali dwaj przedstawiciele tego kraju i dwie syryjskie firmy.
Dopiero 5 grudnia 2011 władze w Damaszku zgodziły się na wjazd obserwatorów LPA. Krok reżimu został podyktowany sankcjami jakimi arena międzynarodowa nałożyła na Syrię. 15 grudnia 2011 Rosja przedstawiła własny projekt rezolucji ws. Syrii. Projekt zawarł apel do władz Syrii o zakończenie represji wobec przeciwników reżimu. Jednak propozycja rezolucji nie zawarła wprowadzenia ewentualnych sankcji.
Misja obserwatorów Ligi Państw Arabskich (grudzień 2011-styczeń 2012).
Zobacz też:
Sytuacja w Syrii w trakcie misji obserwatorów LPA
26 grudnia 2011 do Syrii wjechali międzynarodowi obserwatorzy Ligi Państw Arabskich pod dowództwem sudańskiego generała Mustafy Dabiego. Misja ta nie spełniła swoich priorytetowych celów, mimo obecności obserwatorów, siły bezpieczeństwa nie wycofały się z miast i nie zaniechały ataków na opozycjonistów. Praca obserwatorów oraz wybór przewodniczącego misji, który podczas II wojny domowej w Sudanie pełnił rolę dowódcy wojsk Północy budziła kontrowersje i otwartą krytykę. Wobec tego 7 stycznia 2012 Katar zaproponował zaproszenie ekspertów z ONZ ds. praw człowieka, aby wraz z arabskimi obserwatorami ocenili, czy Syria przestrzega uzgodnień dotyczących zaprzestania krwawego tłumienia protestów. Wobec niepowodzenia misji i eskalacji przemocy w Syrii misja obserwatorów została zawieszona przez LPA 28 stycznia 2011.
31 stycznia 2012 Liga Arabska i USA zażądały od RB ONZ jak najszybszego przyjęcia rezolucji w sprawie Syrii. Liga Arabska próbowała uniknąć interwencji militarnej w Syrii, jednak sytuacja się tam zaogniała. Rezolucje RB ONZ cały czas blokowała Rosja, dysponująca prawem weta. Ponadto Rosja sprzeciwiała się jakimkolwiek sankcjom przeciwko oraz interwencji w tym kraju.
II weto Rosji i Chin na forum RB ONZ (luty 2012).
4 lutego 2012, który był najbardziej krwawym dniem w trakcie wojny domowej, ze względu na tocząca się bitwę w Himsie, Rosja oraz Chiny zablokowały projekt rezolucji na posiedzeniu Rady Bezpieczeństwa ONZ. Było to drugie weto tych państw na forum RB ONZ ws. rezolucji potępiającej działania władz Damaszku. Projekt rezolucji zakładał wezwanie syryjskiego prezydenta do ustąpienia oraz potępienie reżimu. Po wecie stałych członków RB ONZ, w stronę Moskwy oraz Pekinu zaadresowano falę krytyki. W ocenie opinii międzynarodowej, kraje te niweczyły wysiłki na rzecz rozwiązania syryjskiego konfliktu. Także Rosja nie szczędziła krytycznych uwag co do krajów Zachodu. Głosy krytyki Rosji, skomentowano jako "nieprzyzwoite i na granicy histerii".
Po wecie Rosji i Chin oraz pogarszającej się sytuacji w Syrii, demonstranci podpalili 5 lutego w stolicy Australii – Canberze syryjską ambasadę. Z kolei 6 lutego 2012 Stany Zjednoczone zadecydowały zamknąć własną ambasadę w Damaszku i ewakuować tamtejszy personel.
7 lutego 2012 minister spraw zagranicznych Rosji Siergiej Ławrow przybył do Damaszku, gdzie spotkał się z Baszarem al-Asadem. Po spotkaniu powiedział, że Rosja poprze wszelkie możliwości rozwiązania kryzysu wewnątrzsyryjskiego, jednakże przyszłość kraju leżała w rękach samych Syryjczyków. Ławrow poinformował, że Asad wyznaczył wiceprezydenta kraju, Faruka esz-Szaraa do prowadzenia dialogu z opozycją.
12 lutego 2012 na spotkaniu ministrów spraw zagranicznych LPA oficjalnie zakończono misję obserwacyjną. Ministrowie wezwali w oświadczeniu ONZ do wysłania pokojowych wojsk międzynarodowych. Tego samego dnia lider Al-Ka’idy Ajman az-Zawahiri w oświadczeniu wideo poparł działania opozycjonistów w Syrii. Asada nazwał "rzeźnikiem i synem rzeźnika". Wezwał syryjskich buntowników, by nie wzorowali się na krajach zachodnich, ponadto wezwał muzułmanów w Turcji, Iraku, Libanie i Jordanii, by wsparli powstańców syryjskich walczących z siłami rządowymi.
16 lutego 2012 Zgromadzenie Ogólne ONZ większością głosów uchwaliło rezolucję potępiającą reżim syryjski. Spośród 166 biorących udział w głosowaniu państw, za było 137, przeciw głosowało 12 państw, natomiast od głosu wstrzymało się 17 krajów. Jednakże rezolucja Zgromadzenia Ogólnego ONZ nie miała mocy wprowadzania żadnych sankcji, gdyż takie rezolucje mogła uchwalać jedynie może natomiast uchwalić Rada Bezpieczeństwa ONZ.
I konferencja „Przyjaciół Syrii” (luty 2012).
24 lutego 2012 w Tunisie miała miejsce międzynarodowa konferencja "Przyjaciół Syrii" w której udział wzięły delegacje 70 państw. Celem konferencji było nasilenie presji na reżim w Damaszku w celu zakończenia aktów przemocy i opracowanie planu pomocy humanitarnej dla Syryjczyków. Wezwano do przerwania ognia. Prezydent Tunezji Moncef Marzouki wystąpił z pomysłem przyznania immunitetu i azylu w Rosji Asadowi, gdyby podał się do dymisji. Podobnie stało się w Jemenie w listopadzie 2011, kiedy po zagwarantowaniu immunitetu, ustąpił tamtejszy dyktator Ali Abd Allah Salih. Przewodniczący Narodowej Rady Syryjskiej Burhan Ghaljun zaapelował o kontynuowanie powstania przeciwko rządowi, dopóki nie zostanie om obalony lub nie dojdzie do transferu władzy, zgodnie z planem Ligi Arabskiej. Minister spraw zagranicznych Arabii Saudyjskiej wnioskował o dozbrajanie rebeliantów.
Misja pokojowa Kofiego Annana (marzec-kwiecień 2012).
10 marca 2012 wysłannik ONZ Kofi Annan spotkał się z Baszarem al-Asadem w Damaszku. Były sekretarz generalny ONZ nakłaniał dyktatora do położeniu kresu prześladowań opozycjonistów. Nieustępliwy Asad ogłosił jednakże, iż rozwiązanie pokojowe blokują działające w kraju grupy terrorystyczne. Ponadto opozycja odrzuciła apel Annana o dialog z rządem. Uznała, iż po roku powstania takie rozmowy byłyby niemożliwe i bezcelowe. Z kolei tego samego dnia do porozumienia doszły kraje arabskie i Rosja. Był zgodne co do tego, że należało wysłać do Syrii niezależnych obserwatorów oraz dostarczyć tam pomoc humanitarną
13 marca 2012 Kofi Annan spotkał się w Ankarze z przywódcą powstańców Burhanem Ghaljunem. Na spotkaniu poruszano kwestie pokojowego zakończenia konfliktu, współpracy międzynarodowej oraz dozbrajanie rebeliantów przez kraje zachodnie. Uzgodniono zwołanie kolejnej konferencji "Przyjaciół Syrii", która miała się odbyć w Turcji.
19 marca 2012 do Damaszku przybyła grupa pięciu wysłanników ONZ. Eksperci od stosunków międzynarodowych, sił pokojowych i mediacji przybyli czterodniową wizytą w celu osiągnięcia porozumienia wprowadzenia w życie pokojowych propozycji Kofiego Annana. RB ONZ 21 marca 2012 jednogłośnie – łącznie z Rosją i Chinami – poparła sześciopunktowy plan pokojowy Annana.
Plan Annana zakładał ustanowienie rozejmu między stronami konfliktu nadzorowanego przez ONZ, humanitarną pomoc dla ludności, ewakuację rannych, wycofanie ciężkiej broni z dzielnic mieszkalnych, podjęcie rozmów na temat politycznego rozwiązania konfliktu, zapewnienie swobody dziennikarzom przemieszczania się po całym dziennikarzy, poszanowanie wolności do zrzeszania się oraz prawo do pokojowych manifestacji.
W dniach 24-25 marca 2012 Kofi Annan udał się do Moskwy, by rozmawiać z Dmitijem Miedwiediewem na temat kryzysu syryjskiego. W ocenie rosyjskiego prezydenta, misja Kofi Annana była ostatnią szansą na uniknięcie długotrwałej i krwawej wojny domowej w Syrii. 27 marca 2012 władze Syrii zaakceptowały plan Annana. Annan udał się na rozmowy do Pekinu.
Po jego wizycie w Chinach, która miała miejsce 27 marca 2012, władze tego kraju zaapelowały zarówno do władz syryjskich jak i powstańców, by przestrzegali zobowiązań planu pokojowego. Misja Annana przyniosła przełom na arenie międzynarodowej, gdyż Rosja oraz Chiny, które do tej pory broniły reżim w Damaszku, poparły plan ONZ i zaapelowały do sojusznika o wysiłek na rzecz zakończenia konfliktu.
Z kolei 2 kwietnia 2012 Annan poinformował RB ONZ, że Damaszek przyjął na 10 kwietnia 2012 zawieszenie wszelkich działań zbrojnych. W ciągu 48 godzin od tej daty miałoby dojść do pełnego zawieszenia broni między siłami rządowymi a rebeliantami. Zawieszenia broni miałoby nadzorować 200-250 nieuzbrojonych obserwatorów ONZ. Jednak misji obserwatorów moc prawną musi nadać rezolucja RB ONZ.
II konferencja „Przyjaciół Syrii” (kwiecień 2012).
1 kwietnia 2012 w Stambule zorganizowano II Konferencję „Przyjaciół Syrii”, w której udział wzięły delegacje 83 krajów. Na konferencji zabrakło przedstawicieli Rosji oraz Chin. Grupa Przyjaciół Syrii uznała Narodową Radę Syryjską za jedyną, legalną przedstawicielkę władzy w Syrii. Społeczność międzynarodowa, ustaliła, iż nie udzieli Asadowi jeszcze jednej szansy i wezwała do przerwania operacji wojskowych i wdrążenia planu Annana. USA poinformowały o dostarczaniu sprzęt łącznościowy dla syryjskiej opozycji. Jednak nie odpowiedziano na apel o dozbrajanie bojówek. Temat wysyłania broni do Syrii poruszyła także Arabia Saudyjska i inne kraje Zatoki Perskiej, ale Zachód obawiał się pogrążeniem tym Syrii w krwawej wojnie domowej. Za to USA obiecało wysłać 12 mln dol. pomocy humanitarnej. Z kolei liderzy Wolnej Armii Syrii, ogłosili, iż będą płacić dezerterującym żołnierzom z wojska Asada. Konferencja w Stambule nie podjęła żadnych doraźnych decyzji w kwestii działań przeciwko reżimowi syryjskiemu, takich jak interwencja wojskowa, wysłanie arabskich sił rozjemczych czy pomoc militarna dla partyzantki syryjskiej.
Światowi komentatorzy w ocenie działań „Przyjaciół Syrii”, podkreślili, iż pompowanie pieniędzy i dostarczanie sprzętu, może tylko pogrążyć Syrię w ogniu walk. Wytknięto, iż mimo politycznej determinacji państw, nie było realnych pomysłów na zakończenie kryzysu, gdyż Asad, przyjmując zasady planu Annana, nie miał zamiaru do niego się stosować. Spotkanie delegatów w Stambule skrytykowała Rosja. Pierwszym zarzutem było to, że plan Annana powinien być oceniany przez RB ONZ, a nie przez „Przyjaciół Syrii”. Moskwa oceniła, iż ustalenia konferencji stały w sprzeczności z celami pokojowego uregulowania konfliktu, a Damaszkowi nie powinno stawiać się ultimatum. Ponadto Rosja nie zaakceptowała, tego, iż na konferencji nie było przedstawicieli rządu syryjskiego, a obrady były jednostronne. Także w stosunku do rządu, rosyjskie MSZ nie szczędziło negatywnych opinii. W ocenie rosyjskiego szefa dyplomacji Siergieja Ławrowa pierwszym krokiem w drodze do zakończenia kryzysu musiało być wycofanie wojsk z miast. Rosyjski minister ostrzegł Zachód i państwa arabskie przed zbrojeniem przeciwników prezydenta Baszara al-Asada, mówiąc, że jedynie wydłuży to konflikt, a sama konferencja niweczyła wysiłki na rzecz pokoju w Syrii.
Reakcje na łamanie postanowień planu Annana (kwiecień-maj 2012).
Przejdź do:
Łamanie postanowień rozejmowych
10 kwietnia 2012 po wejściu postanowień o zawieszenie broni, wojsko syryjskie nadal kontynuowało swoje operacje. Mimo tego minister spraw zagranicznych Syrii Walid al-Muallim podał, że wojska zaczęły wycofywać się z miast. Arena międzynarodowa oskarżała reżim, iż rozejm wykorzystał jako przykrywkę „do nasilenia działań zbrojnych w celu zniszczenia opozycji w Syrii”, a doniesienia o wycofaniu wojsk z miast nazwano kłamstwem. Komentatorzy podkreślili, że wobec nieobliczalnych decyzji Asada, jedyną drogą na rozwiązanie konfliktu była interwencja wojskowa. Inicjator planu na rzecz pokoju w Syrii, Kofi Annan nie przekreślał swojego planu i nadal go promował.
11 kwietnia 2012 Kofi Annan wybrał się z wizytą do Iranu głównego sojusznika syryjskiego rządu. Teheran poparł sześciopunktowego plan pokojowy i zgodził się co do konieczności zaradzeniu konfliktu, jednak zaznaczył, że nie zgodzi się na usunięcie Asada ze stanowiska prezydenta. Iran nie zgodził się na zewnętrzne ingerencje w sprawy Syrii.
Informacje o zaprzestaniu operacji wojskowych 12 kwietnia 2012 z zadowoleniem przyjęły Rosja i Chiny. Sojusznicy Damaszku wezwali opozycję do respektowania zasad rozejmu. Annan w swoim oświadczeniu z 13 kwietnia 2012 przyznał, że reżim nie do końca respektował zasady rozejmu. 14 kwietnia 2012 Rada Bezpieczeństwa ONZ przyjęła jednogłośnie rezolucję nr 2042 zezwalającą na wysłanie do Syrii 30 nieuzbrojonych obserwatorów, mających za zadanie monitorować wprowadzony rozejm. Nad rezolucją po raz pierwszy pozytywnie głosowała Rosja oraz Chiny.
18 kwietnia 2012 sekretarz generalny NATO Anders Fogh Rasmussen ogłosił, iż sojusz nie ma zamiaru wysyłać swoich wojsk w strefę konfliktu. Gdyby jednak Turcja, należąca do NATO, zgłosiła swoje obawy z powodu zagrożenia bezpieczeństwa, mogły by się odbyć konsultacje wywnętrz sojuszu. Z kolei Ban Ki Mun przyznał, iż Syria nie respektowała planu pokojowego. Sekretarz generalny ONZ, zaznaczył, że po 12 kwietnia 2012 skala przemocy w Syrii spadła, jednakże walki nie zostały przerwane. Ban Ki Mun zapowiedział, że misja obserwatorów zostanie rozszerzona do 300 wysłanników. Tymczasem 19 kwietnia 2012 Syria podpisała protokół ONZ dt. misji obserwatorów.
21 kwietnia 2012 RB ONZ przyjęła jednogłośnie rezolucje nr 2043, przewidującą wysłanie do Syrii 300 nieuzbrojonych obserwatorów na 90 dni z możliwością przedłużenia misji. W związku z trwającymi niepokojami w Syrii, 23 kwietnia 2012 Unia Europejska nałożyła kolejne sankcje, które polegały na wstrzymaniu eksportu do Syrii towarów i materiałów, które mogą być użyte do stosowania represji. Była to reakcja na lekceważenie planu Annana przez syryjski reżim.
24 kwietnia 2012 Kofi Annan oświadczył w Genewie na forum Rady Bezpieczeństwa ONZ, iż sytuacja w Syrii była „ponura”. Wyraził zaniepokojenie nieustannymi atakami armii na opozycjonistów. Annan powiedział, że szybkie wysłanie w teren konfliktu 300 obserwatorów mogło pohamować dynamikę wydarzeń. Z kolei amerykańska sekretarz stanu Hillary Clinton zaznaczyła, iż Asad nie zamierzał przestrzegać planu Annana, gdyż walki nie zostały przerwane.
4 maja 2012 rzecznik Kofi Annana, Ahmad Fawzi powiedział w Genewie, że pomimo walk, przemoc po 12 kwietnia 2012 zmalała i można było zauważyć przypadki wdrażania rozejmu. Rzecznik przyznał, że nie było widać „wielkich oznak” przestrzegania zawieszenia broni, lecz jedynie „skromne sygnały”, gdyż tylko niewielką część ciężkiej broni wycofano z ostrzeliwanych miast. Na początku maja w Syrii przebywało 50 obserwatorów misji UNSMIS.
8 maja 2012 sam Kofi Annan, na arenie RB ONZ, powiedział, że plan pokojowy był ostatnią szansą dla syryjskiego reżimu. Otwarcie stwierdził, że Damaszek nie był zainteresowany w pogłębianie pokoju, gdyż w miastach nadal używano ciężkiej broni, łamane były notorycznie prawa człowieka. Członków opozycji nadal prześladowano, zabijano, torturowano oraz więziono. Poruszył także sprawę sytuacji humanitarnej, która przez przedłużające się walki ulegała dramatycznemu pogorszeniu.
18 maja 2012 generał Robert Mood, dowódca misji obserwacyjnej ONZ powiedział, iż bez negocjacji obustronnych nie da się doprowadzić do trwałego pokoju za pomocą samych 200 obserwatorów. „Jestem bardziej niż kiedykolwiek przekonany, że żadna przemoc nie rozwiąże tego kryzysu” – przyznał podczas przemowy dowódca misji UNSMIS.
Szeroko skrytykowana na arenie międzynarodowej została masakra w Huli (25 maja 2012). Oburzenie i potępienie zbrodni wyraziły resorty spraw zagranicznych Niemiec i Francji. Sekretarz Generalny ONZ Ban Ki Mun masakrę „oburzającym i odpychającym” pogwałceniem międzynarodowego prawa. Hillary Clinton, sekretarz stanu USA, potępił zbrodnię i oświadczyła, że Stany Zjednoczone zwiększą presję na reżim Asada. Rosyjski minister spraw zagranicznych, Siergiej Ławrow stwierdził, iż wina za masakrę leżała po obu stronach. Także Chiny skrytykowały masakrę, jednak nie odniosły się do winowajców. Po tych wydarzeniach do Syrii pojechał ponownie Annan, który negocjował z Asadem. Wskutek masakry wiele krajów wydaliło dyplomatów syryjskich. Na arenie międzynarodowej ponownie pojawiła się propozycja przeprowadzenia interwencji wojskowej. Takiego wariantu nie wykluczyły Niemcy i Francja. Zdecydowany przeciw wyraziła Rosja i Chiny, mające prawo weta w RB ONZ, co mogło blokować przeforsowanie interwencji.
Zbrodnię wojenną potępiła Rada Bezpieczeństwa ONZ, które w trybie pilnym zebrała się 27 maja 2012. Annan potępił krwawą łaźnie, nazywając ją „przerażającą zbrodnią”. Wezwał też prezydenta Syrii do udowodnienia, że pragnie on pokojowego rozwiązania kryzysu w kraju. Do spotkania w Damaszku mediatora ONZ z Asadem doszło 29 maja 2012. Podczas drugiej wizyty w syryjskiej stolicy od czasu wprowadzenia rozejmu, Annan żądał wyegzekwowania sześciopunktowego planu pokojowego. Wezwał Asada do podjęcia „odważnych kroków”, przez co rozumiał zakończenie przemocy i zwolnienie aresztowanych opozycjonistów.
Światowi komentatorzy uznali masakrę cywilów w Huli jako moment zwrotny w wojnie domowej. Świadczyło to o tym, że arena międzynarodowa zgodnie i ostro potępiła zachowania reżimu i nic nie było takie jak sprzed 25 maja 2012. Według mediów, sojusznicy Damaszku – Rosja i Chiny nie mogli już uznawać odtąd Baszara al-Asada jako swojego partnera. Zauważono, iż dyplomacja uprawiana przez mocarstwa odbiegała od realnego świata. Kraje zachodu będące w pacie na arenie Rady Bezpieczeństwa ONZ, mogły jedynie w oświadczeniach potępić zbrodnię i wydalić syryjskich dyplomatów, a realnie główny mediator Kofi Annan nie miał żadnego pola manewru. Z kolei w realnym świecie przelewana była krew cywilów na polecenie syryjskiego reżimu, dla którego ONZ stało się marionetką do sterowania.
Problemem w rozwiązaniu konfliktu była konfrontacja geopolityczna na dwóch płaszczyznach. Z jednej strony o wpływy polityczne i ekonomiczne rywalizowały kraje bliskowschodnie: Turcja i Arabia Saudyjska z Iranem. W globalnej rywalizacji, zachodnie mocarstwa takie jak Stanami Zjednoczone, Francja, Wielka Brytania i Niemcy, ścierały się odmiennymi stanowiskami z Rosją i Chinami.
Propozycje zakończenia konfliktu (czerwiec 2012).
1 czerwca 2012 Władimir Putin w czasie pobytu w Berlinie wyraził nadzieję na polityczne zakończenie tego konfliktu, co wymagało według niego profesjonalizmu i cierpliwości. 3 czerwca 2012 w Sankt Petersburgu doszło do spotkania Putina, przewodniczącego Komisji Europejskiej Jose Manuel Barroso oraz przewodniczącego Rady Europejskiej Hermana Van Rompuya w ramach szczytu UE-Rosja. W kwestii syryjskiej ustalono, że za pomocą wspólnych wysiłków i wdrążeniu planu Annana, można byłoby zapobiec rozlewowi krwi. 5 czerwca 2012 Putin udał się do Pekinu na szczyt Szanghajskiej Organizacji Współpracy. We wspólnym oświadczeniu Rosja i Chiny sprzeciwiły się interwencji militarnej w Syrii. Oba kraje jako środek do rozwiązania konfliktu proponowały negocjacje i konsultacje. Oświadczenie to praktycznie przekreślało możliwość dojścia do skutku interwencji międzynarodowej pod mandatem ONZ, gdyż oba kraje posiadały prawa weta w RB ONZ.
6 czerwca 2012 ministrowie spraw zagranicznych i wysłannicy 15 krajów uzgodnili podczas spotkania w Stambule utworzenie „grupy kontaktowej”, która miała wspierać syryjską opozycję. Ustalono jednakowe stanowisko wobec wojny domowej oraz to, że wojna powinna zakończyć się pełnym przekazaniem władzy przez Asada oraz powołaniem rządu tymczasowego, który doprowadzi do wolnych i uczciwych wyborów.
7 czerwca 2012 Kofi Annan oficjalnie przyznał, że jego plan nie odniósł zamierzanych efektów, a Syria pogrążała się w wirze wojny domowej. „Mimo zaakceptowania mego sześciopunktowego planu i wysłania obserwatorów muszę szczerze przyznać, że plan nie został wdrożony” – oświadczył Annan na posiedzeniu Zgromadzenia Ogólnego ONZ. Powiedział, że rozwiązaniem radykalizującego się konfliktu mogło być powołanie grupy kontaktowej z członkami RB ONZ i liczącymi się krajami arabskimi na czele. Miało to według Annana nie dopuścić do kolejnych masakr w Syrii.
10 czerwca 2012 wicepremier Izraela Szaul Mofaz oskarżył Asada o doprowadzanie do aktów ludobójstwa. Oskarżył Rosję o dostarczanie broni do Syrii i zażądał od zachodu podjęcia kroków ku operacji militarnej. Dwa dni później William Hague oświadczył, że międzynarodowe wysiłki, koncentrowały się na próbach osiągnięcia pokojowej transformacji, a interwencja wojskowa nie była brana pod uwagę i o Syrii nie można myśleć kategoriami Libii, gdzie taka operacja dokonała się rok wcześniej.
Także 12 czerwca 2012 Hillary Clinton, zarzuciła Rosji, iż ta dostarcza śmigłowce bojowe. Ponadto dziennik „The New York Times” napisał, że „dokonania pana Putina w kraju są haniebne”. Nie wystarczały mu bowiem blokowania rezolucji RB ONZ i musiał zbroić armię syryjską, mimo iż temu oficjalnie zaprzeczał. Ponadto tego samego dnia szefa misji pokojowych ONZ Herve Ladsous, w imieniu tej organizacji po raz pierwszy przyznał, że w Syrii trwała wojna domowa. Na dodatek sekretarz generalny NATO Anders Fogh Rasmussen po raz kolejny powiedział, że nie było żadnych planów interwencji wojskowej w Syrii i nie była to dobra droga do rozwiązania konfliktu. Zdaniem Rasmussena to Rosja, główny sojuszniki syryjskiego reżimu, odgrywał kluczową rolę w zakończeniu konfliktu.
13 czerwca 2012 minister spraw zagranicznych Francji Laurent Fabius, zaproponował zaproponuje by porozumienie pokojowe Kofiego Annana dla Syrii stało się dla Damaszku obowiązkowe na mocy Rozdziału VII Karty Narodów Zjednoczonych. Wówczas, w przypadku nie stosowania się do tego planu, reżim czekały bu ostre sankcje, w ostateczności nawet użycie siły. Rozdział VII Karty Narodów Zjednoczonych określa, jakie środki mogą być podjęte przez Radę Bezpieczeństwa ONZ w przypadku „zagrożenia pokoju, zakłócenia pokoju i aktu agresji” w danym państwie. Kompetencje RB w tym zakresie obejmują m.in. wprowadzanie sankcji ekonomicznych, dyplomatycznych i militarnych, a także użycie sił zbrojnych do rozstrzygania sporów. Po raz kolejny problemem mogło się okazać stanowisko Rosji i Chin na forum RB ONZ.
Generał Robert Mood przyznał na konferencji w Damaszku 15 czerwca 2012, iż czerwcowe nasilenie przemocy ograniczało zdolność misji do „obserwowania i weryfikowania doniesień, a także pomocy w dialogu i projektach stabilizacyjnych”. Mood powiedział, że niebawem mandat misji UNSMIS miał być rewidowany przez RB ONZ. Dodatkowo ocenił, iż w Syrii nie było jakiejkolwiek chęci pokojowej transformacji politycznej. Dzień później misja obserwacyjna UNSIMS została zawieszona. Tego samego dnia głos ponownie zabrał Laurent Fabius. Minister ogłosił, że Francja rozważała wysłanie sprzętu do łączności dla rebeliantów, co mogło usprawnić ich walkę z reżimem. Ponadto pod dyskusję poddano strefę zakazu lotów nad Syrią. W tym czasie pomiędzy członkami Rady Bezpieczeństwa ONZ trwały rozmowy co do dalszych kroków odnośnie do Syrii. Wszyscy byli za modyfikowaniem planu Annana.
18 czerwca 2012 Wysoka Komisarz ONZ ds. praw człowieka Navi Pillay oskarżyła reżim syryjski o popełnianie zbrodni przeciwko ludzkości i zażądała, by „natychmiast przestał używać broni ciężkiej i zakończył ostrzał terenów zamieszkanych”. Tego samego dnia na szczycie G20 w Los Cabos w Meksyku odbyły się rozmowy Władimira Putina z Barackiem Obamą. Przywódcy wówczas po raz pierwszy rozmawiali o syryjskiej broni chemicznej i konieczności jej zabezpieczenia. Według końcowej deklaracji przywódcy mocarstw znaleźli „wiele wspólnych punktów” w sprawie metody rozwiązania kryzysu syryjskiego. Dodatkowo Putin stwierdził, że jedynie sami Syryjczycy mają prawo zadecydować czy Asad powinien ustąpić. Zaznaczył, że nie cały naród chciał jego ustąpienia. Padła propozycja powołania stołu negocjacji ze wszystkimi stronami.
22 czerwca 2012 Kofi Annan powiedział, żeby syryjski kryzys został rozwiązany, musiał być w rokowania włączony Iran. Na arenie międzynarodowej zaangażowanie Iranu popierała Rosja, jednak zdecydowanie sprzeciwiały się temu USA. Annan organizował spotkanie tzw. grupy kontaktowej w sprawie Syrii, które zostało zaplanowane na 30 czerwca 2012 w Genewie.
Sprawa zestrzelenia tureckiego myśliwca (czerwiec 2012).
Przejdź do:
Zestrzelenie tureckiego F-4 nad Morzem Śródziemnym
24 czerwca 2012 turecki minister spraw zagranicznych Ahmet Davutoglu nawiązując do zestrzelenia przesz syryjskie siły tureckiego samolotu nad Morzem Śródziemnym, powiedział, że „nikt nie może sobie pozwolić na testowanie możliwości wojskowych Turcji i zagrażać bezpieczeństwu kraju”. Ponadto Turcja wystosowała do syryjskiego personelu konsularnego w Stambule notę dyplomatyczną, w której Ankara przedstawiła swoją wersję zajścia i potępiła zestrzelenie samolotu. Jednocześnie władze tureckie zapowiedziały obronę przed „wrogim działaniem”, jakim było zestrzelenie samolotu myśliwskiego, jednak zadeklarowano, że nie chcą iść z nikim na wojnę. Premier Turcji Recep Tayyip Erdogan, powiedział, że Turcja reaguje racjonalnie i dodał, że syryjskie śmigłowce naruszyły przed incydentem, przestrzeń powietrzną Turcji pięć razy, co spotkało się bez reakcji. Premier oskarżył Damaszek o umyślne zestrzelenie nieuzbrojonego samolotu. Incydent znacznie pogorszył i tak nadwyrężone stosunki turecko-syrysjkie, gdyż Turcja już wcześniej wspierała rebeliantów, a na terytorium Turcji znalazły schronienie władze opozycji na emigracji.
Ambasadorzy państw członkowskich NATO po incydencie przeprowadzili konsultacje, na których potępiono zdarzenie. Zapowiedziano monitorowanie granicy syryjsko-tureckiej. Turcja zabiegała w NATO o to, by zestrzelenie przez syryjskie wojsko jej samolotu wojskowego było traktowane jak atak na cały Sojusz zgodnie z art 5. traktatu waszyngtońskiego. Ponadto zestrzelenie samolotu zostało zaskarżone przez Ankarę do ONZ. Zestrzelenie samolotu potępił w imieniu Wielkiej Brytanii William Hague, nazywając go „skandalicznym”. O spokój zaapelował minister spraw zagranicznych Iranu Ali Akbar Salehi. Sam Baszar al-Asad przyznał w wywiadzie dla tureckiej gazety, iż nie chciał zestrzelenia myśliwca. Dodał też, że nie pozwoli, by napięcia między obu krajami przekształciły się w otwarta walkę.
Szef misji pokojowych ONZ Herve Ladsous, powiedział 26 czerwca 2012, że misja obserwacyjna będzie nadal zawieszono, mimo iż cywile byli w coraz większym zagrożeniu, przez zwiększającą się spiralę przemocy. Ponadto Ladsous dodał, że syryjski rząd nie pozwala nieuzbrojonym obserwatorom używać telefonów satelitarnych. Nie pozwalało to na kontakt z organizacjami humanitarnymi, usiłującymi pomagać cywilom.
Porozumienie z Genewy, konferencja kairska i III spotkanie „Przyjaciół Syrii” (czerwiec-lipiec 2012).
Przed spotkaniem grupy kontaktowej (państwa RB ONZ oraz Turcja, Katar, Kuwejt i Irak) w Genewie, które odbyło się 30 czerwca 2012, Rosja sprzeciwiła się dążeniom do powołania rządu jedności w Syrii. Na szczycie bowiem debatowano nad ścieżkami wyjścia z kryzysu i powołania rządu jedności narodowej, co było nowym postulatem Kofi Annana w jego planie pokojowym.
Grupa kontaktowa na szczycie w Genewie przyjęła plan, który przewidywał powołanie rządu jedności narodowej do którego wejść mieli zarówno opozycjoniści jak i ludzie ekipy rządzącej. Jednak główne grupy opozycyjne odrzuciły plan w takim kształcie. Syryjska opozycja krytykowała fakt, że w nowych władzach będą mogli zasiadać funkcjonariusze obecnego reżimu. O ten zapis porozumienia postulowała Rosja. Także strony które zawarły porozumienie w Genewie, różniły się stanowiskami. USA argumentowało, że międzynarodowy konsensus utoruje drogę do epoki postasadowskiej, podczas gdy Rosja i Chiny podkreślały, że to sami Syryjczycy muszą decydować o swej przyszłości.
Po skrytykowaniu przez przeciwników Asada porozumienia Zachodu z Rosją i Chinami w Genewie, przewodniczący Ligi Państw Arabskich Nabil al-Arabi, zaapelował do rozdrobnionej opozycji o zjednoczenie się. W związku z tym w dniach 2-3 lipca 2012 doszło do konferencji syryjskiej opozycji w Kairze. Na konferencję przybyło 250 syryjskich działaczy. Różne opcje opozycyjne uargumentowały odrzucenie porozumienia z Genewy. Następnie debatowano w sprawie zmian politycznych w Syrii oraz poruszono kwestię zagranicznej interwencji wojskowej. Konferencję zbojkotowała Wolna Armia Syrii nazywając ją spiskiem. Z rozmów wycofała się także Generalna Komisja ds. Syryjskiej Rewolucji. Kiedy opozycja odrzuciła uznanie Kurdów w nowym rządzie, salę obrad opuściła Narodowa Rada Kurdyjska. Po tym wydarzeniu między opozycjonistami doszło do bójki.
Podziały wśród opozycjonistów pogłębiały się. Syryjski opozycjonista Haitham al-Maleh, który w marcu 2012 odszedł z NRS, ogłosił 31 lipca 2012, iż powierzono mu misję tworzenia rządu na uchodźstwie z siedzibą w Kairze. Wyjaśnił, że rząd reprezentował by naród po upadku reżimu. Dzień wcześniej Wolna Armia Syryjska, przedstawiła „program zgody narodowej”. Zaapelowano w nim o utworzenie rady prezydenckiej złożonej z sześciu osób – polityków i wojskowych, którzy rządziliby w okresie przejściowym po upadku obecnych władz. Abd al-Basit Sida powiedział, że będzie rozmawiał z wszystkimi opcjami o rządzie tymczasowym. Jednakże WAS ogłosiła, że taki rząd przejściowy będzie martwy, gdyż nie będzie reprezentowany, ponieważ plan chciał realizować lider pobocznej grupy opozycyjnej.
6 lipca 2012 w Paryżu odbyła się III konferencja „Przyjaciół Syrii”. Do francuskiej stolicy zjechało ponad 100 delegacji z całego świata. Gospodarzem spotkania był francuski prezydent François Hollande. W konferencji uczestniczył m.in. przewodniczący NRS Abd al-Basit Sida, Sekretarz Stanu USA Hillary Clinton, czy szef niemieckiego MSZ Guido Westerwelle. Spotkanie zbojkotowała Rosja i Chiny.
Francuski prezydent wezwał Baszara al-Asada do ustąpienia i zaproponował ostrzejsze sankcje na Damaszek. Wymienił też potrzebę wsparcia demokratycznych przemian przez społeczność międzynarodową oraz zorganizowanie potrzebnej pomocy humanitarnej dla zamieszkujących Syrię i pomoc w odbudowie kraju. Skrytykował też państwa, które były za utrzymaniem Asada przy władzy. Ponadto wezwał RB ONZ by wsparła plan Annana. Negatywnie też ocenił efekty porozumienia z Genewy, gdyż spór USA z Rosją w sprawie kształtu transformacji politycznej nie znalazł rozwiązania. Przewodniczący Narodowej Rady Syryjskiej Abd al-Basit Sida zaapelował o utworzenie strefy zakazu lotów nad Syrią i korytarzy humanitarnych dla uchodźców. Tłumaczył, że środki te powinny wypływać z założeń Rozdziału VII Karty Narodów Zjednoczonych.
Z kolei Hillary Clinton zaapelowała o wywarcie nacisku na Rosję i Chiny ws. ogarniętej konfliktem Syrii. Według szefowa dyplomacji USA, Rosja i Chiny nie obawiały się konsekwencji opowiadania się po stronie reżimu Asada. Przedstawiciele USA i ich sojuszników nie wykluczyli interwencji militarnej w Syrii. Działań zbrojnych na terenie Syrii nie wykluczył brytyjski minister spraw zagranicznych William Hague. Jednak uchwalenie mandatu dla operacji militarnej mogło się odbyć jedynie po przekonaniu Rosji i Chin o słuszności interwencji. Uczestnicy paryskiej konferencji wezwali do ukarania osób odpowiedzialnych za zbrodnie. Wystosowali też apel do syryjskich ugrupowań walczących z reżimem o zjednoczenie się. Z kolei opozycja chciała zdecydowanych działań, a nie kolejnych szczytów dt. sytuacji w kraju ogarniętym wojną domową.
Kwestia rosyjska i ponowna mediacja Annana (lipiec 2012).
W odpowiedzi na deklaracje, które padały podczas paryskiej konferencji, rosyjskie ministerstwo spraw zagranicznych podało, iż Rosja nie zajmowała się popieraniem konkretnych polityków i osobistości Syrii, lecz działaniami, które mogły nawiązać dialog między władzami a opozycją. Natomiast sprawa transformacyjna leżała jedynie w geście Syryjczyków. 7 lipca 2012 rosyjskie Federalne Służby Współpracy Wojskowo-Przemysłowej poinformowały, iż z uwagi na nierozwiązanie sytuacji w Syrii, zaprzestane zostaną dostawy śmigłowców i innej broni. W związku z tym nie doszło do dostarczą 40 śmigłowców, które zostały zakupione przez reżim pod koniec 2011. Po reakcji areny międzynarodowej i tej deklaracji zauważalna była zmiana retoryki w stosunku do syryjskich władz.
Dwa dni później Władimir Putin powiedział podczas narady poświęconej priorytetom polityki zagranicznej Rosji, że strony konfliktu należało przymusić do uregulowania sporów na drodze dialogu. Natomiast ingerencja z zewnątrz była niedopuszczalna. Tego samego dnia jeden z czołowych przywódców syryjskiej opozycji Michel Kilo, podczas rozmowy w Moskwie z ministrem spraw zagranicznych Siergiejem Ławrowem, zaapelował do Rosji, by przyczyniła się do ustabilizowania sytuacji w Syrii. Tymczasem na 11 lipca 2012 Rosja zdecydowała się przeprowadzić spotkanie syryjskich opozycjonistów w Moskwie. Ponadto główny oponent RB ONZ, wyraził chęć goszczenia kolejnego szczytu grupy kontaktowej u siebie w kraju. Podczas spotkania Abdela Basseta Sidy z Ławrowem, padło oświadczenie, iż w Syrii trwała rewolucja, a nie "po prostu nieporozumienia między opozycją a rządem". Rosyjski minister przyrównał sytuację w Syrii do rozpadu ZSRR i wyraził nadzieję na pojednanie w kraju.
9 lipca 2012 Kofi Annan po raz trzeci przybył do Damaszku, gdzie spotkał się Baszarem al-Asadem. Obie strony poinformowały, że rozmowy były konstruktywne, a najważniejsza deklaracja dt. powstrzymania przemocy. Jednak mimo dalszego ciągu mediacji Annana, spotkanie nie zakończyło się przełomowymi decyzjami. 10 lipca 2012 Annan udał się do Iranu. Wcześniej spotkał się w Bagdadzie z irackim premierem Nuri al-Maliki. Podczas pobytu w Teheranie uzyskał poparcie dla swojego planu. Jednak Iran zaznaczył, iż plan pokojowy nie zabezpiecza przed transportowaniem do Syrii broni, tak więc potrzebne było monitorowanie granic syryjskich. Kolejną wizytę Kofi Annan miał złożyć w Moskwie, co zostało zaplanowane na 17 lipca 2012.
10 lipca 2012 Rosja ogłosiła projekt własnej rezolucji ws. Syrii. Projekt ten zawarł poparcie dla planu pokojowego Annana, jednak nie uwzględniał żadnych sankcji wobec Damaszku. Dzień później pojawił się kolejny zachodni projekt rezolucji. Szkic rezolucji dawał 10 dni na zaprzestanie używania broni ciężkiej przez wojsko Asada i rozpoczęcie procesu transformacyjnego według zasad genewskich. Wraz z nie dopełnieniem założeń rezolucji, nałożone miały zostać sankcje dyplomatyczne i gospodarcze, takie jak embargo. W odpowiedzi Rosji na zachodni projekt, padła deklaracja, iż Moskwa nie poprze na głosowaniu rezolucji z sankcjami wymierzonymi w Damaszek. Według Rosji nakładanie sankcji na reżim nie zmieniało sytuacji.
Kofi Annan potępił masakrę w At-Turajmisie z 12 lipca 2012. Mediator powiedział, że jest wstrząśnięty skalą wydarzeń, które dowodziło o wykorzystywaniu ciężkiej broni przeciwko cywilom. Annan podkreślił, iż użycie takiej broni stanowiło pogwałcenie zasad sześciopunktowego porozumienia pokojowego. Dodał, że po uspokojeniu się sytuacji na miejsce masakry przybędą obserwatorzy ONZ, którzy przebywali w Damaszku, gdyż ich misja była zawieszona. Oburzenie i zasmucenie masakrą wyraziła sekretarz stanu USA Hillary Clinton.
16 lipca 2012 Siergiej Ławrow ogłosił, iż nierealistyczne są oczekiwania wobec Rosji, iż ta przekona Asada do ustąpienia. Argumentował to faktem, iż część Syryjczyków popierała prezydenta. Ponadto potwierdził sprzeciw przeciwko rezolucji przewidującej m.in. groźbę sankcji i przedłużenie misji obserwatorów. Dzień później Kofi Annan spotkał się w Moskwie z Władimirem Putinem. Mediator z ramienia ONZ orzekł na spotkaniu, iż sytuacja w Syrii osiągnęła punkt krytyczny. Z kolei rosyjski prezydent zapewnił, iż wesprze zabiegi Annana.
Zamach na syryjskich ministrów w Damaszku z 18 lipca 2012 potępił Sekretarz Generalny ONZ, Ban Ki Mun. Ponadto wezwał strony konfliktu syryjskiego do natychmiastowego przerwania walk. Minister obrony USA Leon Panetta ocenił, iż sytuacja w Syrii wymknęła się spod kontroli. Powiedział, że niezbędna była współpraca na rzecz zmuszenia Asada do ustąpienia i transformacji politycznej według mechanizmu genewskiego.
III weto Rosji i Chin na forum RB ONZ (lipiec 2012).
19 lipca 2012 Rosja oraz Chiny po raz trzeci zawetowały rezolucję RB ONZ. Rezolucja zakładała wprowadzenie sankcji wobec rządu w Syrii, jeśli nie doprowadzi on do końca przemocy w swoim kraju. Za niemilitarnymi sankcjami wobec Damaszku były Wielka Brytania, Francja, Niemcy i USA. Rosja nazwała forsowanie rezolucji szantażem, a samą jej treść „nierealistyczną”. Postawa obu państw została skrytykowana przez zachodnich ambasadorów. Padały oskarżenia o bronienie Asada i jego działań.
20 lipca 2012 RB ONZ przedłużyła 30 dni przedłużyła mandat misji obserwacyjnej w Syrii. Z kolei Ban Ki Mun wysłał do kraju ogarniętego wojną, szefa ds. misji pokojowych ONZ Herve Ladsousa, by ten ocenił bieżącą sytuację. 25 lipca 2012 połowa obserwatorów misji UNSMIS, czyli 150 ludzi opuściło Damaszek. Wyjazd obserwatorów był następstwem decyzji o zredukowaniu o połowę liczebności misji.
20 lipca 2012 minister obrony Izraela Ehud Barak powiedział, że Izrael przeprowadzi interwencje na terytorium Syrii, jeśli reżim przekaże broń rakietową i chemiczną Hezbollahowi. Izraelski wywiad śledził transfery nowoczesnych systemów broni, głównie rakiet przeciwlotniczych i ciężkich pocisków ziemia – ziemia oraz możliwość transferów broni chemicznej z Syrii do Libanu. Tymczasem Damaszek informował, że broni chemicznej użyje jedynie w przypadku agresji z zewnątrz.
Po kolejnym wecie na forum RB ONZ, USA przestały liczyć na dyplomatyczne zakończenie konfliktu syryjskiego. Zwiększona została pomoc dla syryjskiej opozycji, a także zabiegi o poparcie dla interwencji militarnej, która mogłaby obalić dyktatora. USA prowadziły rozmowy z Turcją i Izraelem poświęcone sytuacji po spodziewanym upadku reżimu Asada. Omawiano m.in. sposób zabezpieczenia arsenałów broni chemicznej. Izrael proponował atak na instalacje wojskowe, jednak Stany Zjednoczone podchodziły do tego pomysłu ostrożnie. Plan interwencji wojskowej zaczęli opracowywać brytyjscy stratedzy. Fakty te były przełomowe, gdyż dotychczas kraje zachodnie odżegnywały się od ingerencji wojskowej w sprawy syryjskie.
Z kolei Władimir Putin ostrzegł, że obalenie Asada mogłoby jedynie przedłużyć wojnę domową. W ocenie rosyjskiego przywódcy, jedynie pokój mógł zapewnić kompromis między zwaśnionymi stronami. Ponadto Rosja była przeciwna utworzeniu korytarzy humanitarnych w Syrii, dopóki zbrojna opozycja w tym arabskim kraju korzystała z zagranicznego poparcia. 24 lipca 2012 Hillary Clinton otwarcie powiedziała, że Stany Zjednoczone miały moralny obowiązek interweniować w Syrii w obronie cywilów przed kolejnymi masakrami. Sekretarz stanu powołała się na przykłady ludobójstw z Kambodży, Rwandzie, w byłej Jugosławii i interwencje w Libii oraz na Wybrzeżu Kości Słoniowej.
23 lipca 2012 Liga Państw Arabskich zagwarantowała immunitet Asadowi i rodzinie, jeśli ten zdecydowałaby się ustąpić ze stanowiska. Jak napisali ministrowie w wydanym rano komunikacie, Liga Arabska jest w stanie zapewnić „bezpieczne wyjście” Asadowi i jego rodzinie, pod warunkiem, że jak najszybciej odda władzę. W ten sposób chciano zakończyć rozlew krwi w kraju.
25 lipca 2012 Turcja zamknęła wszystkie przejścia graniczne z Syrią. Przepuszczani przez grancie byli jedynie uchodźcy. Krok ten poczyniono ze względów bezpieczeństwa. Dzień później Ankara ogłosiła, że wobec niepowodzenia dyplomacji międzynarodowej, może podjąć interwencje w północnej Syrii. Turecki premier Erdogan motywował plany te, że Kurdom z północnej Syrii zagrażały „organizacje terrorystyczne”. Tymczasem Izrael umacniał swoje pozycje na linii demarkacyjnej z Syrią.
Po rozpoczęciu bitwy o Aleppo społeczność międzynarodowa obawiała się masowej masakry cywilów w tym największym mieście syryjskim Francuski minister spraw zagranicznych oskarżył syryjski reżim o gromadzenie broni i doprowadzenie do rzezi własnych obywateli. Francja domagała się zwołania pilnego posiedzenia RB ONZ. Także Włochy i ONZ oskarżały Damaszek o przygotowania do masakry. Turcja wezwała arenę międzynarodową, aby zapobiegła spodziewanej masakry w Aleppo. Swoje obawy wyraziła także Wielka Brytania i Stany Zjednoczone.
Tymczasem nowy projekt rezolucji przygotowała Arabia Saudyjska, która miała być przegłosowana na forum Zgromadzenia Ogólnego ONZ. Projekt ten 2 sierpnia 2012 skrytykowała Rosja, gdyż jej zdaniem nie był on wyważony i odpowiedzialność za sytuację w Syrii obwiniano jedynie rząd nie wysuwając żadnych żądań wobec opozycjonistów. Rezolucja została przegłosowana 3 sierpnia 2012. Rosja i Chiny były wśród 12 państw, które głosowały przeciwko rezolucji. Rosyjskie MSZ argumentowało, iż „za fasadą humanitarnej retoryki rezolucja skrywa jawne poparcie dla zbrojnej opozycji aktywnie wspieranej, finansowanej i uzbrajanej”.
Dymisja Annana i włączenie się Iranu w kwestię syryjską (sierpień 2012).
2 sierpnia 2012 Kofi Annan ogłosił, iż nie chce być już dalej mediatorem pokojowym z ramienia ONZ w Syrii. Poinformował, iż pozostanie na stanowisku do 31 sierpnia 2012, czyli do dnia wygaśnięcia misji UNSMIS. Skomentował, że jego działania nie przyniosły oczekiwanych skutków, gdyż społeczność międzynarodowa była mocno podzielona, a on sam nie otrzymał dostatecznego wsparcia mimo zapewnień głów państw zarówno Zachodu jak i Rosji, Chin czy Iranu. Ambasador Rosji przy ONZ Witalij Czurkin wyraził żal z powodu tej decyzji i zapewnił, że Moskwa wspierała jego wysiłki. Na koniec Annan zaapelował o zakończenie impasu w Radzie Bezpieczeństwa ONZ, gdyż bez tego Syria skazana była na chaos. Dodał, że Asad musi odjeść z zajmowanego stanowiska. Następcą Annana został 10 sierpnia 2012 algierski dyplomata Lakhdar Brahimi.
Po tym jak sunniccy rebelianci porwali 4 sierpnia 2012, 48 irańskich szyickich pielgrzymów irański minister spraw zagranicznych Ali Akbar Salehi poprosił Turcję i Katar o pomoc w ich uwolnieniu. Szef MSZ Turcji Ahmetem Davutoglu powiedział, że zajmie się sprawą. Rebelianci twierdzili, iż zatrzymali członków irańskiej Gwardii Rewolucyjnej. Już wcześniej za sprawą Turcji uwalniano Irańczyków porywanych przez syryjskich bojowników. Po uprowadzeniu Irańczyków w sprawę Syrii włączył się Teheran. 7 sierpnia 2012 do Damaszku bez zapowiedzi przyjechał szef irańskiej Narodowej Rady Bezpieczeństwa Said Dżalili, z kolei w Ankarze wizytę złożył Ali Akbar Salehi.
Iran włączył się w działania na rzecz zakończenia konfliktu po pojmaniu Irańczyków, ale także dymisji syryjskiego premiera Rijada Hidżaba, który 6 sierpnia 2012 przeszedł na stronę rebeliantów. „Ogłaszam, że odchodzę od zabójczego i terrorystycznego reżimu i że dołączyłem do szeregów rewolucji o wolność i godność” – oświadczył Hidżab, który wraz z trzema ministrami uciekł do Jordanii, a następnie miał się udać do Kataru. Oprócz dymisji i rezygnacji na wysokich szczeblach w władzach z wojska dezerterowali masowo oficerowie i generałowie, co w komentarzu Narodowej Rady Syryjskiej stanowiło prawdziwą erozję strukturach reżimowych. W międzyczasie obowiązki premiera pełnił wicepremier Omar Galawandżi. 9 sierpnia 2012 Baszar al-Asad mianował na stanowisko premiera dotychczasowego ministra zdrowia Waela al-Halkiego.
Wówczas w Syrii walczyło kilkudziesięciu tysięcy żołnierzy i doradców z irańskiego Korpusu Strażników Rewolucji Islamskiej (Pasdaran). Oficjalnie szkolili syryjskie siły zbrojne, jednak to Irańczycy stanowili filar sił rządowych, zmagających się z rebeliantami. Siły Asada utrzymywali swoje pozycje dzięki irańskim snajperom. W samolotach Syryjskich Arabskich Sił Powietrznych (SASP) coraz częściej zasiadali irańscy piloci, którzy skuteczniej bombardowali cele. W takiej sytuacji można mówić o jawnej irańskiej interwencji zewnętrznej w Syrii.
Stany Zjednoczone oceniły dymisję premiera i ministrów jako oznakę utraty spójności „wewnętrznego pierścienia” wokół prezydenta Baszara al-Asada. Była to jednoznaczna oznaka, że władza Asada słabła. Tymczasem przebywający w Turcji minister spraw zagranicznych Iranu, Salehi, powiedział, że jedynie współpraca Turcji i Iranu może przynieść rozwiązanie regionalnych konfliktów. Dodał, że zadanie jest trudne, ale wspólnymi wysiłkami do osiągnięcia. Poruszono także kwestię porwanych irańskich pielgrzymów. Minister Davutoglu ostrzegł Iran, by ten nie obciążał Turcji odpowiedzialnością za rozwój wojny domowej w Syrii. Była to odpowiedź na oskarżenia irańskiego generała Hassana Firuzabadiego o podsycanie konfliktu przez Ankarę.
9 sierpnia 2012 w Teherenie odbyła się konferencja 29 państw w skład których wchodziła m.in. Rosja i Chiny oraz przedstawicielka Ban Ki Muna. Większość państw na konferencje oddelegowało ambasadorów w Iranie jedynie trzy kraje przysłały ministrów spraw zagranicznych. Większość krajów, które uczestniczyły w konferencji nie dotyczył bezpośrednio kryzys syryjski. Zaproszenia na spotkanie nie otrzymały państwa, które Teheran oskarża o dozbrajanie syryjskich powstańców, m.in. Arabia Saudyjska, Turcja i USA. Uczestnicy konferencji sprzeciwili się interwencji militarnej, dozbrajanie rebeliantów oraz domagali się poszanowania suwerenności Syrii i powołania nowej grupy kontaktowej.
Syryjski ambasador w Iranie ogłosił, że prezydent Baszar jest skory do dialogu z opozycją i przyjął by wszelkie propozycje z zadowoleniem. Ambasador Hamed Hasan zastrzegł jednak, że głównym warunkiem jest to, by „te dyskusje odbyły się pod nadzorem prezydenta”. Tymczasem 11 sierpnia 2012 Hillary Clinton udała się do Ankary na rozmowy z tureckim ministrem spraw zagranicznych Turcji Ahmetem Davutoglu, premierem Recepem Tayyipem Erdoganem, a następnie z prezydentem Abdullahem Gulem. Poruszono kwestie wsparcia dla syryjskiej opozycji, pomocy humanitarnej dla tamtejszej ludności cywilnej oraz ewentualnego przekazania władzy w Damaszku.
Sprawa interwencji po wygaśnięciu misji UNSMIS (sierpień-wrzesień 2012).
13 sierpnia 2012 szef Pentagonu Leon Panetta powiedział, że ustanowienie strefy zakazu lotów nad Syrią nie jest priorytetem dla polityki USA. Tłumaczył, że wymagałoby to „pokonania trudności” oraz podjęcia „bardzo ważnej decyzji”, dlatego takie rozwiązanie na razie nie jest traktowane jako sprawa priorytetowa. Z kolei najważniejsza sprawą było zabezpieczenie arsenału broni chemicznej i biologicznej znajdującego się w Syrii oraz dostarczanie pomocy humanitarnej i niebojowej syryjskim powstańcom. 14 sierpnia 2012 Organizacja Współpracy Islamskiej, zawiesiła wstępnie Syrię w prawach członka w czasie obrad ministrów spraw zagranicznych krajów tej organizacji w Dżuddzie w Arabii Saudyjskiej. Decyzja oficjalnie została potwierdzona 16 sierpnia 2012 podczas szczytu OWI.
16 sierpnia 2012 Rada Bezpieczeństwa ONZ ogłosiła zakończenie misji obserwatorów UNSIMS na dzień 19 sierpnia 2012. Decyzję motywowano tym, iż nie zostały spełnione warunki by przedłużyć mandat misji. Warunkiem tym było zaprzestanie użycia ciężkiej broni, a poziom przemocy stosowanej przez obie strony konfliktu miał być na tyle niski, by umożliwić działanie obserwatorom. Ponadto powiedziano, że obie strony konfliktu zdecydowały się na ścieżkę wojny, toteż wszelkie próby mediacji były niezwykle trudne do realizacji. Mandat misji UNSMIS wygasł 31 sierpnia 2012.
Także 16 sierpnia 2012 wysłanniczka syryjskiego rządu Bouthaina Shaaban udała się na misję do Chin i zabrała głos ws. syryjskiego konfliktu. Ogłosiła, iż Damaszek z zadowoleniem przyjmuje stanowisko Rosji i Chin, które nie wykazują postaw „kolonizatorów”. Taką postawę zasugerowała odnośnie do państw zachodnich. Jednocześnie minister Spraw Zagranicznych Chin Yang Jiechi, wezwał Syrię do przestrzegania zasad zawieszenia broni i przyjęcia mediacji międzynarodowej, jednak nie zaproponował, żadnych rozwiązań pokojowych. Tymczasem dzień później podczas wizyty w tureckich obozach dla uchodźców minister spraw zagranicznych Francji Laurent Fabius użył mocnych słów w stosunku co to reżimu. Powiedział, że „reżim syryjski powinien zostać obalony i to szybko”, a „Baszar al-Asad nie zasługuje dłużej na istnienie na ziemi”.
20 sierpnia 2012 Barack Obama po raz pierwszy wprost zagroził interwencją w Syrii, w wypadku użycia broni chemicznej przez reżim lub przygotowań nawet przygotowań do użycia. Dodał, że do tej pory nie wydał żadnego polecenia w sprawie militarnego zaangażowania się USA w Syrii i że bacznie monitoruje sytuację w Syrii. Mówił wówczas o tym, jeśli reżim Asada przekroczy „czerwoną linię”, to konieczna będzie interwencja w Syrii. Po tej wypowiedzi, Obama został skrytykowany przez ekspertów, iż mogło to zostać odebrane jak przyzwolenie na toczenie walk za pomocą broni konwencjonalnej. Z kolei rosyjskie media podkreśliły, że słowa Obamy, świadczą, że USA znalazły powód do wojny. Jednak po rozmowie z Obamą, prezydent Francji François Hollande i premier Wielkiej Brytanii David Cameron oświadczyli, że ewentualne użycie broni masowego rażenia przez reżim w Damaszku zrewiduje postawę wobec konfliktu syryjskiego.
21 sierpnia 2012 Rosja oraz Chiny przestrzegły Zachód przed podjęciem jednostronnych działań w sprawie konfliktu w Syrii, gdyż łamało by to prawa i zasady zawarte w Karcie Narodów Zjednoczonych. Tego samego dnia wicepremier Syrii Kadri Jamil ogłosił w Moskwie, iż można przedyskutować kwestię ustąpienia Baszara al-Asada ze stanowiska. Zastrzegł jednak, że stawianie rezygnacji jako warunku podtrzymywania negocjacji oznacza, że dialog nie zostanie nawiązany. Na wspólnej konferencji z Siergiejem Ławrowem zadeklarował, że najlepszą drogą do rozwiązania konfliktu są negocjacje, a nie interwencja zbrojna. 24 sierpnia 2012 Rosja ogłosiła, że otrzymała gwarancje od władz syryjskich, iż broń chemiczna nie będzie użyta ani przenoszona. Po raz pierwszy Rosja przyznała rację Stanom Zjednoczonym, że trzeba powstrzymać Baszara al-Asada przed użyciem broni chemicznej. Ponadto Moskwa oczekiwała, że Zachód wykorzysta swoje wpływy w szeregach opozycji, by zapobiec dostaniu się broni w ręce terrorystów.
Po masakrze cywilów w Darai pod Damaszkiem z 24 sierpnia 2012, w której zginęło 320-400 osób, Sekretarz Generalny ONZ zaapelował o przeprowadzenie natychmiastowego śledztwa. Szef Komisji Praw Człowieka ONZ uznał, że popełniono kolejną zbrodnie wojenną. Część rebeliantów kolejny raz wezwała społeczność międzynarodową do interwencji w Syrii, gdyż podobne masakry powtarzały się coraz częściej.
27 sierpnia 2012 Francja wezwała syryjską opozycję do utworzenia tymczasowego rządu, który reprezentował by cały naród który byłby uznany przez społeczność międzynarodową. Tymczasem w Berlinie trwały tajne spotkania syryjskich opozycjonistów w sprawie ustalenia planu działań po upadku reżimu Asada. W dokumencie „The Day After” ustalono powołanie w Syrii Zgromadzenia Konstytucyjnego, utworzenie rządu tymczasowego i likwidację wszystkich tajnych więzień. Amerykańskie władze uznały takie ustalenia za zbyt przedwczesne z racji podziałów wśród syryjskiej opozycji. Komentarz ten skrytykował przewodniczący NRS Abd al-Basit Sida. Dodał, że społeczność międzynarodowa nie jest stanowcza co do decyzji ws. Syrii. Sida dodał, że po zakończeniu wojny domowej, Syria będzie potrzebowała wsparcia międzynarodowego, na wzór planu Marshalla po II wojnie światowej. Według Sajdy reżim Asada do takiego stopnia spustoszył publiczne finanse i instytucje, że Syria nie będzie w stanie sprostać odbudowie kraju, opierając się tylko na dochodach z ropy i podatków, co ułatwi dojściu do władzy ekstremistom.
Podczas szczytu Ruchu Państw Niezaangażowanych, 30 sierpnia 2012 prezydent Egiptu Muhammad Mursi nazwał syryjski rząd „opresyjnym”, a przemoc nie zakończy się „bez skutecznego zaangażowania się”. Zaapelował, by w Syrii dokonała się pokojowa transformacja w celu wprowadzenia demokratycznych rządów. Wezwał też opozycję syryjską, by się zjednoczyła. Po tym wystąpieniu syryjska delegacja opuściła salę obrad. Kolejną dyplomatyczną burzę egipski prezydent wywołał na początku września 2012. Podczas spotkania arabskich ministrów spraw zagranicznych w Kairze powiedział, że „nie ma co tracić czasu na mówienie o reformach”, ponieważ „sytuacja w Syrii dojrzała do zmiany”. Wystąpienie to ostro skrytykowało MSZ Syrii, zarzucając Mursiemu podżegania do przemocy w Syrii, natomiast egipski rząd nazywając „nie jest lepszy od innych, które popierają terrorystów, dając im broń i pieniądze oraz zapewniając wyszkolenie”.
3 września 2012 Lakhdar Brahimi nowy wysłannik ONZ i Ligi Arabskiej ds. Syrii, który objął funkcje wraz z początkiem września tr. określił swoją misję „prawie niemożliwą” do wykonania. Jego pesymistyczna postawa brała się stąd, iż nie miał pomysłów na rozwiązanie konfliktu i obawiał się ciężaru odpowiedzialności i pytań, co zrobi w sytuacji, gdy w Syrii ginęło coraz więcej ludzi. Zapowiedział, że chciałby utrzymać sześciopunktowy plan pokojowy Annana, jednakże nie sprecyzował czy Asad powinien ustąpić i zdystansował się od obozu opozycjonistów.
Tego samego dnia Francja ponownie zagroziła interwencją wojskową. Przyczyną ewentualnej inwazji byłoby użycie broni niekonwencjonalnej przeciwko rebeliantom, bądź też arsenały broni masowego rażenia będą przenoszone. Minister spraw zagranicznych Francji Laurent Fabius ostrzegł, że reakcja „zbędzie rozległa i druzgocąca”. Dodał, że były prowadzone rozmowy na ten temat ze Stanami Zjednoczonymi i Wielka Brytanią.
4 września 2012 grupa 40 osób – Syryjczyków, ale i obywateli innych krajów, rozpoczęła we Francji strajk głodowy. Wcześniej protest głodowy rozpoczął się w Turcji, potem dołączyły do niego Stany Zjednoczone oraz Jordania. Protestujący domagali się wszczęcia przez Międzynarodowy Trybunał Karny sprawy karnej przeciw Baszarowi al-Asadowi oraz by UE zamknęła wszystkie syryjskie placówki dyplomatyczne, a Egipt rozważył zamknięcie Kanału Sueskiego dla statków, co do których istnieje podejrzenie, że transportowały pomoc wojskową dla władz Syrii.
4 września 2012 szef Międzynarodowego Komitetu Czerwonego Krzyża (MKCK) Peter Maurer spotkał się w Damaszku z syryjskim prezydentem. Omawiano kwestię ochrony ludności cywilnej, zapewnienia potrzebującym dostępu do opieki zdrowotnej oraz artykułów pierwszej potrzeby. Dyskutowano także nad możliwością odwiedzania osób zatrzymanych w Syrii. Misja Maurera wiązała się z pogarszająca się sytuacją humanitarną w kraju. Asad powiedział, że jego rząd popiera działania MKCK, o ile ta organizacja pozostanie neutralna.
Sekretarz Generalny ONZ Ban Ki-moon, poinformował, że brakuje pieniędzy na pomoc dla uchodźców z Syrii.Członkowie ONZ na ten cel obiecali wpłacić 180 mln dolarów, jednak do początku września 2012 nie wpłynęła nawet połowa tej kwoty. Brakujące środki nie pozwalały na zakup wody, żywności, urządzeń sanitarnych i leków. Sekretarz generalny dodał także, że im dłużej wojna domowa będzie trwała, tym trudniej będzie ją zakończyć. Ponadto zarzucił władzom w Damaszku, że używają ciężkiej broni do ostrzału dzielnic mieszkaniowych.
Turecki premier Recep Tayyip Erdogan, powiedział 5 września 2012 na konferencji rządzącej tureckiej Partii Sprawiedliwości i Rozwoju (AKP) w Ankarze, że „reżim syryjski stał się obecnie państwem terrorystycznym”. Erdogan skrytykował Radę Bezpieczeństwa ONZ za brak inicjatywy w kwestii Syrii. Dodał, że Turcja nie może sobie pozwolić na zachowanie milczenia w sprawie sytuacji w Syrii i odniósł się do kwestii syryjskich uchodźców.
Wysoka komisarz ONZ ds. praw człowieka Navi Pillay zarzuciła 10 września 2012 obu stronom konfliktu łamanie praw człowieka. Było to kolejne oskarżenie wobec uczestników wojny o popełnianie zbrodni wojennych po raportach ONZ i organizacji pozarządowych. Pillay podkreśliła, że używanie broni ciężkiej przez syryjskie siły rządowe pochłonęły znaczną liczbę ofiar wśród ludności cywilnej, zmusiły cywilów do masowych ucieczek i spowodowały wielki kryzys humanitarny. Z kolei rebeliantom zarzuciła morderstwa, przeprowadzanie egzekucji na lojalistach i używanie ładunków wybuchowych.
Generał Manaf Tlas, najwyższy rangą wojskowy, który na początku lipca 2012 zdezerterował, ogłosił, iż jest przeciwny zagranicznej ingerencji siłowej w sprawy Syrii. Według generała interwencja nie doprowadziłaby do upadku reżimu prezydenta Baszara al-Asada. Dodał, że to naród sam musi zdecydować o losach kraju, a sytuacja w Syrii była zupełnie inna niż w przypadku Libii, gdzie zagraniczne lotnictwo przyczyniły się do obalenia dyktatora. Ostrzegł, że prezydent Asad może wykorzystać znaczny arsenał broni chemicznej.
Przebywający z wizytą w Iraku, minister spraw zagranicznych Wielkiej Brytanii William Hague, powiedział 13 września 2012, że los reżimu w Damaszku jest przesadzony: „Jesteśmy przekonani, że los reżimu Asada jest przesądzony. Popełnił on tyle zbrodni, że nie może przetrwać”. Podkreślił konieczność powołania rządu przejściowego, powstrzymanie upadku państwa syryjskiego, fali uchodźców i wzrastania liczby ofiar konfliktu. Hague ogłosił, że Wielka Brytania była przeciwna interwencji w Syrii.
Tego samego dnia do Syrii przybył nowy wysłannik ONZ Lakhdar Brahimi. Spotkał się z przedstawicielami syryjskiej opozycji oraz władzami w tym ministrem spraw zagranicznych Walidem al-Muallimem oraz 14 września 2012 z prezydentem Baszarem al-Asadem. Po spotkaniu mediator powiedział, że konflikt w Syrii jest zagrożeniem dla narodu syryjskiego, regionu i całego świata, ale zrobi wszystko co w jego mocy by pomóc Syryjczykom. Z kolei syryjski rząd obiecał pomóc pracownikom biura międzynarodowego wysłannika w Damaszku, wykonywać swoją misję. Biurem zarządzał marokański dyplomata Mochtar Lamani.
19 września 2012 na konferencji prasowej sesji Zgromadzenia Ogólnego ONZ, Ban Ki Mun powiedział, że rozwiązanie siłowe nie jest dobrym wyjściem dla Syrii. Według sekretarza generalnego interwencja nie przyniesie zamierzonych skutków i wezwał strony konfliktu do dialogu. Z kolei sekretarz generalny NATO Anders Fogh Rasmussen na łamach wywiadu dla niemieckiego dziennika „Frankfurter Allgemeine Zeitung”, powiedział, że Sojusz nie zamierza dokonywać operacji militarnych w Syrii. Powiedział, że sytuacja w Syrii była całkowicie inna niż w Libii, gdyż społeczeństwo z kraju Bliskiego Wschodu było złożone etnicznie i religijnie, a interwencja miałaby nieprzewidywalne skutki.
25 września 2012 na otwarciu sesji Zgromadzenia Ogólnego ONZ w Nowym Jorku sekretarz generalny tej organizacji Ban Ki-moon powiedział, że wojna w Syrii to „katastrofa regionalna z globalnymi następstwami”. Zaapelował o powstrzymanie spirali przemocy i zablokowanie dostaw broni do stron konfliktu. Z kolei prezydent Francji François Hollande zaapelował o międzynarodowe działania na rzecz zakończenia kryzysu, a także zapewnienie ochrony ludności na obszarach, które przeszły pod kontrolę rebeliantów. Skrytykował trwający w dalszym ciągu impas w RB ONZ przez postawę Rosji i Chin. 1 października 2012 Ki-moon spotkał się w Nowym Jorku z ministrem spraw zagranicznych Syrii, Walidem al-Mualimem. Zaapelował wówczas zaapelował o natychmiastowe zaprzestanie przemocy. Walid al-Mualim powiedział też, że syryjskie władze są gotowe do rozmów z opozycją. Krótko po tej deklaracji największe ugrupowanie opozycyjne na emigracji czyli Narodowa Rada Syryjska, odrzuciła propozycję rozmów.
28 września 2012 sekretarz obrony Stanów Zjednoczonych Leon Panetta powołując się na informacje wywiadowcze, ogłosił, iż część arsenałów chemicznych zostało przeniesionych by je zabezpieczyć. Nie podano kiedy i gdzie doszło do przeniesienia broni niekonwencjonalnej, ale wiadomo, że nie było to jednorazowe wydarzenie. Rebelianci twierdzili, że broń przerzucono na granice kraju. W odpowiedzi na te zarzuty syryjski minister spraw zagranicznych oskarżył USA o to, że wykorzystują pretekst posiadania broni chemicznej przez Damaszek do planów inwazji na Syrię, tak jak Waszyngton czynił w przypadku Iraku. 2 października 2012 Moskwa poradziła Zachodowi by ten nie szukał pretekstu do interwencji w Syrii, ani też żeby nie wytyczał stref buforowych czy korytarzy humanitarnych.
Reakcje na ostrzał tureckiego Akçakale (październik 2012).
Rada Bezpieczeństwa ONZ potępiła ostrzelanie przez Syrię tureckiej miejscowości Akcakale, co miało miejsce 3 października 2012. Przyczyniło się to do dalszego zaognienia sytuacji przy granicy turecko-syryjskiej oraz mobilizacji wojsk tureckich w regionie. RB ONZ nazwało syryjski ostrzał rażącym naruszeniem prawa międzynarodowego. Incydent potępiła szefowa dyplomacji UE Catherine Ashton, która powiedziała: „Kolejny raz wzywam syryjskie władze, by natychmiast położyły kres przemocy i w pełni respektowały integralność terytorialną i suwerenność wszystkich sąsiednich krajów”.
Oburzenie wyraziły także Niemcy, Wielka Brytania i Francja. William Hague oświadczył, iż „turecka odpowiedź jest zrozumiała, gdyż miał miejsce skandaliczny akt, obywatele tureccy zostali zabici w Turcji przez siły z innego kraju. Wyrażamy więc mocną solidarność z Turcją, ale nie chcemy dalszej eskalacji”. Szef francuskiej dyplomacji Laurent Fabius oświadczył, że atak był „poważnym zagrożeniem dla pokoju”. Wezwano strony również obie strony do powściągliwości. Syryjski atak na turecką ludność cywilną potępiła też Polska, jako sojusznik Turcji w NATO. Sojusz Północnoatlantycki w wydanym w oświadczeniu zapewnił, że stoi u boku Turcji i wezwał Syrię do zaprzestania „rażącego łamania prawa międzynarodowego”.
4 października 2012 parlament Turcji zezwolił siłom zbrojnym na prowadzenie operacji militarnych poza granicami kraju, jeśli rząd uzna to za konieczne. Do parlamentu o pozwolenie na wysłanie wojsk poza granice kraju zwrócił się rząd Turcji. W memorandum gabinet premiera Tayyipa Erdogana oświadczył, że „agresja militarna ze strony Syrii stała się poważnym zagrożeniem dla bezpieczeństwa Turcji”. Zapewniano, iż decyzja parlamentu nie miała na celu wypowiedzenia wojny Syrii, lecz miała charakter „odstraszający”. Władze Syrii przeprosiły za ostrzał, złożyły kondolencje zapewniając, iż podobny incydent się nie powtórzy. Prezydent Turcji Abdullah Gül oświadczył, że w Syrii rozgrywały się „najgorsze możliwe scenariusze”. Wezwał zarazem wspólnotę międzynarodową do działania, zaznaczając, że Turcja podejmie wszelkie konieczne środki dla ochrony swych granic.
9 października 2012 szef NATO Anders Fogh Rasumussen zapewnił, iż Sojusz Północnoatlantycki dysponuje planami w razie konieczności obrony Turcji przed Syrią. Dodał też, że Ankara może liczyć na solidarność ze strony sojuszników. „Dysponujemy wszelkimi planami, by w razie konieczności bronić Turcji. Mamy nadzieję, że nie będzie takiej potrzeby” – powiedział sekretarz generalny NATO.
10 października 2012 Turcja zmusiła do lądowania w Ankarze samolotu rejsowego Airbus A320 na pokładzie z 37 pasażerami, który leciał z Moskwy do Damaszku. Maszyna została skontrolowana przez służby i według władz tureckich zabezpieczono 12 opieczętowanych kontenerów w których znajdował się wojskowy sprzęt łącznościowy. Przewożono m.in. odbiorniki radiowe, anteny i urządzenia uważane za części rakiet, wraz z dokumentacją techniczną. Były to wyroby Biura Konstrukcyjnego Przyrządów (KBP) w Tule, jednego z największych zakładów przemysłu zbrojeniowego w Rosji. Wśród pasażerów było 17 Rosjan i jak się okazało pracowali dla Federalnej Służby Bezpieczeństwa. Samolot po zabezpieczeniu ładunku odleciał następnego dnia.
Syryjskie ministerstwo transportu oskarżyło Ankarę o prowadzenie „piractwa lotniczego”. Strona syryjska zapewniła, że na pokładzie nie było broni i zażądało od Ankary zwrotu całego ładunku, oskarżając Turcję o „wrogie zachowanie”. Zdaniem strony syryjskiej, tureckie służby również brutalnie potraktowały załogę samolotu. Ponadto Syria 14 października 2012 zamknęła przestrzeń powietrzną dla tureckiego lotnictwa rejsowego.
Rosja zażądała od Ankary wyjaśnień okoliczności związanych z incydentem. W odpowiedzi na zatrzymanie syryjskiego samolotu lecącego z Rosji, prezydent tego kraju Władimir Putin przesunął spotkanie z tureckim premierem na czas nieokreślony, które było początkowo zaplanowane na 3 grudnia 2012 i miało się odbyć w ramach „Trzeciej edycji Rady Współpracy Turecko-Rosyjskiej”. Minister spraw zagranicznych Rosji, Siergiej Ławrow zapewniał, że broni na pokładzie samolotu nie było. Przyznał, że był tam sprzętu do instalacji radarów, jednak był on „w pełni legalny”.
13 października 2012 Recep Tayyip Erdogan skrytykował bezradność Rady Bezpieczeństwa ONZ wobec „tragedii ludzkiej” w Syrii. Dodał, że organ ONZ popełniał te same błędy, które doprowadziły w 1995 do masakry w Srebrenicy. Przez to według tureckiego premiera ginęły setki osób każdego dnia w kraju ogarniętym wojną domową. Turcja przewodziła apelom o interwencję zbrojną, domagała się także ustanowienia strefy zakazu lotów, mających powstrzymać ataki z powietrza prowadzone przez siły Asada.
Plan pokojowy Lakhdara Brahimiego (październik 2012).
14 października 2012 wysłannik ONZ ds. Syrii Lakhdar Brahimi udał się do Iranu gdzie spotkał się z tamtejszym ministrem spraw zagranicznych Alim Akbarem Salehim oraz prezydentem Mahmudem Ahmadineżadem. Irańskie władze przedstawiły propozycje dla przemian politycznych, jednak miały być one nadzorowane przez Asada. Brahimi wyraził opinię, że wszelkie propozycję pozwolą zbudować projekt dla przyszłości Syrii. Następnie algierski dyplomata udał się na wizytę robocza do Iraku, skąd 15 października 2012 wezwał do wprowadzenia zawieszenia broni w Syrii przed rozpoczęciem święta Id al-Adha, którego początek przypadał na 26 października 2012.
16 października 2012 wysłannik spotkał się z egipskim ministrem spraw zagranicznym Mohamedem Kamelem Amrem. Rano 17 października 2012 Brahimi udał się do Libanu, gdzie spotkał m.in. prezydentem Michelem Sulaimanem i premierem Nadżibem Mikatim. Nie doszło z kolei do spotkania z liderem Hezbollahu Hassanem Nasrallahem, oskarżanym o wspieranie syryjskiego reżimu. Na spotkaniach Brahimi propagował swój plan wprowadzenia pokoju.
18 października 2012 rano wysłannik ONZ spotkał się w Ammanie z jordańskim ministrem spraw zagranicznych.
Tymczasem 17 października 2012 francuski minister spraw zagranicznych Laurent Fabius potępił władze w Syrii za stosowanie bomb kasetowych, o co oskarżyła reżim w Damaszku organizacja praw człowieka Human Rights Watch. Ten typ bomb zakazany międzynarodową konwencją był wykorzystywany w wielu syryjskich regionach w tym toczących się wówczas bitwach w Aleppo oraz pod Maarrat an-Numan. „W ciągu ostatnich miesięcy reżim przeszedł do kolejnego etapu stosowania przemocy (...) – do bomb kasetowych” – oświadczył Fabius.
21 października 2012 Lakhdar Brahini spotkał się w Damaszku z Baszarem al-Asadem oraz syryjskim ministrem spraw zagranicznych. Zaapelował o wdrożenie rozejmu od daty rozpoczęcia muzułmańskiego święta z okazji Id al-Adha i jego respektowanie. Reżim ogłosił, iż jest w stanie rozważyć tę propozycję rozejmu. Opozycja natomiast zgodziła się na ogłoszenie rozejmu, pod warunkiem, że siły reżimowe jako pierwsze wstrzymają wrogie działania. Z kolei rebelianci walczący w Maarrat an-Numan ogłosili, iż nie są zainteresowani rozejmem forsowanym przez specjalnego wysłannika ONZ. Pomysł wysłannika ONZ stanowczo odrzucili dżihadyści z Frontem Obrony Ludności Lewantu na czele. Propozycję rozejmu poparł m.in. rosyjski minister spraw zagranicznych Siergiej Ławrow, irański prezydent Mahmud Ahmadineżad, minister spraw zagranicznych Wielkiej Brytanii William Hague, przedstawicielstwo Watykanu oraz RB ONZ.
24 października 2012 Brahimi na konferencji prasowej w Kairze podał, że rząd syryjski wstępnie zgodził się wstrzymać operacje wojskowe na czas święta Id al-Adha przypadającego na dni 26-29 października 2012. Wysłannik powiedział, że deklaracje padły podczas spotkania w Damaszku. Damaszek potwierdził to stanowisko, zastrzegając sobie jednak prawo do reagowania na ewentualne ataki rebeliantów. Wolna Armia Syrii także zgodziła się przestrzegać układu rozejmowego. Ponadto w święto Id al-Adha bojownicy zażądali od władz uwolnienia więźniów.
Plan Brahimiego zakończył się fiaskiem, gdyż na frontach były nadal prowadzone walki, dochodziło do nalotów i zamachów terrorystycznych. W czasie czterech dni formalnego zawieszenia broni zginęło 439 osób. W związku z tym Brahimi wyraził ubolewanie, że zawieszenie broni, które na jego wniosek zawarły obie strony walczące w Syrii, nie żadnego odniosło skutku. Dodał, że „sytuacja w Syrii była zła i wciąż się pogarszała”. Niepowodzenie rozejmu po raz kolejny dowiodło bezsilność działań międzynarodowych wobec wojny domowej w Syrii.
31 października 2012 Lakhdar Brahimi udał się z wizytą roboczą do Pekinu. Spotkał się tam z chińskim ministrem spraw zagranicznych Yangiem Jiechi. Strona chińska udzieliła poparcia dla mediacji Brahimiego, opowiedziała się za politycznym rozwiązaniem konfliktu, a także wprowadzeniem zdecydowanych kroków w kwestii zmagania się z kryzysem humanitarnym, pustoszącym Syrię. Oddzielną kwestię stanowiła sprawa uchodźców, masowo opuszczających tereny objęte kampaniami wojennymi. Jiechi dał do zrozumienia, że sprawa pomocy humanitarnej nie powinna być upolityczniona, ani zmilitaryzowana.
Echa fiaska planu Brahimiego (listopad 2012).
4 listopada 2012 Lakhdar Brahimi spotkał się z Siergiejem Ławrowem i Nabilem al-Arabim w Kairze. Obaj dyplomaci wezwali Radę Bezpieczeństwa ONZ, by przyjęła rezolucję na podstawie czerwcowego porozumienia genewskiego, które ustalało zasady politycznej transformacji, polegającej na utworzeniu rządu tymczasowego w skład którego wchodzić miały obie strony konfliktu w tym ekipa prezydenta Asada. Brahimi ostrzegł także przed „wielką katastrofą” i „somalizacją syryjskiego konfliktu”, czyli faktycznym rozpadem państwa w wyniku braku efektywności władzy centralnej i nieustającej wojny domowej. Dzień później rosyjski minister spraw zagranicznych udał się do Jordanii, gdzie spotkał się Rijadem Hidżabem, byłym premierem syryjskim, który w sierpniu 2012 uciekł z kraju porzucając rząd. Hadżib prezentował pogląd, iż jedynie odejście Asada może zapobiec dalszemu rozlewowi krwi. Za te słowa został skrytykowany przez Ławrowa, który opowiadał się za mechanizmem genewskim.
31 października 2012 Hillary Clinton podczas podróży po krajach arabskich oświadczyła, że złożona głównie z aktywistów działających za granicą Narodowa Rada Syryjska nie może być już uznawana za przywództwo syryjskiej opozycji i wezwała do przebudowy NRS i zapewnienia jej większej reprezentatywności. Clinton wyraziła także niepokój w związku z rosnącymi wpływami ekstremistów w opozycji. Tego samego dnia ukazał się film video przedstawiający egzekucję 28 żołnierzy podczas walk na froncie między Maarrat an-Numan i Sarakib. Rebelianci, którzy zajęli trzy posterunki wojskowe zastrzelili pojmanych wojskowych, co spotkało się z ostra reakcją ONZ, Amnesty International, a także opozycyjne Syryjskie Obserwatorium Praw Człowieka. Bojownikom zarzucono przeprowadzenie zbrodni wojennej.
6 listopada 2012 przebywający w Jordanii premier Wielkiej Brytanii David Cameron w myśl wariantu zakończenia wojny, który postuluje bezwarunkowe ustąpienie Asada, zasugerował zagwarantowanie prezydentowi Baszarowi al-Asadowi bezpiecznego opuszczenia Syrii i ewentualne przyznanie mu immunitetu, jeżeli byłoby to warunkiem zakończenia konfliktu i przeprowadzenia transformacji politycznej. Z kolei niezależna komisja ONZ domagała się postawienia Asada przed Międzynarodowym Trybunałem Karnym. Jednak Asad w wywiadzie z 8 listopada 2012 dla Russia Today, powiedział, że nie ma zamiaru wyjeżdżać z Syrii. Powiedział, że „jest Syryjczykiem i umrze w swoim kraju”. Zagroził też wybuchem wojny światowej w przypadku inwazji na Syrię, jednakże uważał, że do takiej interwencji nie dojdzie.
Po fiasku planu Brahimiego Międzynarodowy Komitet Czerwonego Krzyża przyznał, iż sytuacja w Syrii pogorszyła się do tego stopnia, że nie nadążano z dostarczeniem pomocy humanitarnej dla potrzebujących. Szef tej organizacji pomocowej Peter Maurer choć zadeklarował, że zakres naszej operacji zwiększał się, to i tak nie udawało się nadążać za potrzebami cywilów. W Syrii przebywało 30 zagranicznych pracowników MKCK, rozwijała się też współpraca z syryjskim Arabskim Czerwonym Półksiężycem. Do wielu miejsc w kraju pracownicy nie mieli dostępu, tak jak np. do ogarniętymi walkami Aleppo. Tymczasem ONZ wydało prognozę, iż w wyniku klęski humanitarnej na początku 2013 liczba potrzebujących pomocy humanitarnej Syryjczyków może wzrosnąć z 2,5 mln do 4 mln ludzi. Organizacje pomocowe na początku listopada 2012 dostarczały pomoc dla 1,5 mln cywilów.
Konferencja opozycji w Dosze (listopad 2012).
Syryjska opozycja ostro zareagowała na słowa Clinton z końca października 2012 i oskarżana ją o próbę przygotowania rozmów z reżimem Baszara el-Asada. Jednakże w odpowiedzi na amerykańskie wezwanie, 4 listopada 2012 w katarskiej Dosze rozpoczęła się konferencja syryjskiej opozycji, która na celu miało wyłonić szeroką reprezentację rządu emigracyjnego. Przewodniczący Narodowej Rady Syryjskiej, Abd al-Basit Sida powiedział, że jest otwarty na argumenty proponowane przez Amerykanów. W myśl tego miał powstać nowy organ reprezentujący syryjską opozycję. Jednak wcześniej zdecydowano się poszerzyć gremium Zgromadzenia Generalnego NRS z 222 do 420 osób. Dzięki temu obowiązujący główny opozycyjny organ mógł być bardziej reprezentacyjny.
W nocy z 7 na 8 listopada 2012 wybrano nowy 41-osobowy Sekretariat NRS, w którym nie znalazła się żadna kobieta (fakt ten oprotestowano). Przewagę w kierownictwie stanowili islamiści. Następnie Sekretariat ma wybrać Biuro Wykonawcze, a te nowego przewodniczącego, który zastąpi Sajdę. Tym samym 9 listopada 2012 Biuro Wykonawcze stosunkiem głosów 28 do 13 wybrało Dżurdża Sabrę na nowego przewodniczącego NRS. Sabra był chrześcijaninem z komunistyczną przeszłością. Z kolei 11 listopada 2012 podpisano porozumienie na mocy którego powołano Syryjską Koalicję Narodową na rzecz Opozycji i Sił Rewolucyjnych, będącą konfederacją opozycyjnych ugrupowań działających w kraju oraz za granicą skupionych w Narodowej Radzie Syryjskiej. Na czele konfederacji stanął Moaz al-Chatib.
12 listopada 2012 kraje Rady Współpracy Zatoki Perskiej (Arabia Saudyjska, Katar, Bahrajn, Kuwejt, Oman i Zjednoczone Emiraty Arabskie) uznały Syryjską Koalicję Narodową na rzecz Opozycji i Sił Rewolucyjnych jako prawowitą przedstawicielkę syryjskiego narodu. Poparcie dla konfederacji zostało udzielone także przez Turcję, Stany Zjednoczone, Wielką Brytanię, Francję oraz Sojusz Północnoatlantycki, którego siły nadal nie zamierzały interweniować w Syrii. Tymczasem „New York Times” ocenił, iż do interwencji lądowej w Syrii potrzebnych by było 75 tys. żołnierzy. Taka liczba wymagana była do przechwycenia arsenałów broni chemicznej.
Także kraje Ligi Państw Arabskich (z wyłączeniem Algierii, Libanu i Iraku) uznały nową koalicję jako organ posiadający legitymacje do reprezentowania narodu syryjskiego. 13 listopada 2012 francuski prezydent François Hollande oficjalnie zadeklarował, że Paryż uznaje syryjską opozycję jako prawowitą przedstawicielkę syryjskich władz. Wcześniej Al-Chatib zwrócił się do państw europejskich o uznanie i pomoc finansową. 15 listopada 2012 Turcja uznała Syryjską Koalicję Narodową.
15 listopada 2012 poinformowano, iż Francja zamierza podjąć działania na arenie Unii Europejskiej, które na celu miałyby zniesienie embarga na dostawy broni. Minister spraw zagranicznych tego kraju Laurent Fabius powiedział, że nie można militaryzować konfliktu, ale nie wolno też przy tym zezwalać na bombardowania terenów kontrolowanych przez bojowników. Paryż prezentował dwuznaczne stanowisko z którego jednak wynikało, iż w zamiarach było zbrojenie syryjskiej opozycji. Unia Europejska 19 razy nakładała sankcje na Syrię. Pakiet sankcji obejmował embargo na broń i paliwo, także sankcje handlowe i finansowe, zamrożenie aktywów firm związanych z członkami reżimu oraz zakaz wjazdu do UE wydany wobec tych ostatnich. 17 listopada 2012 prezydent Hollande spotkał się z Al-Chatibem w Paryżu. Francuski delegował Mounzira Makhousa na stanowisko ambasadora przy Syryjskiej Koalicji Narodowej.
Zagrożenie bronią chemiczną i rakietowa obrona przeciwlotnicza (listopad-grudzień 2012).
W drugiej połowie listopada 2012 Turcja zwróciła się do NATO o rozmieszczenie rakiet typu Patriot PAC-3 na swym terytorium, by zabezpieczyć je przed syryjskim atakiem z powietrza. Prośba została pozytywnie rozpatrzona przez Sojusz Północnoatlantycki, gdyż półtora miesiąca wcześniej doszło do regularnej wymiany ognia między państwami. Ponadto debata nad umieszczeniem rakiet Patriot w Turcji zbiegła się z kolejnym alertem związanym z groźbą użycia broni chemicznej przez syryjski reżim, gdyż rebelianci odnosili coraz bardziej znaczące sukcesy na frontach.
Po złożeniu wniosku przez Ankarę, do prowincji Malatya, położoną około 200 kilometrów od granicy z Syrią, przybył zespół fachowców badających rozmieszczenie rakiet przeciwlotniczych. Sojusz dodał, iż konieczne było wzmocnienie obrony Turcji przed możliwymi aktami agresji ze strony Syrii. Rozmieszczeniu Patriotów w Turcji zdecydowanie sprzeciwiła się Rosja, która uznała takie wyjście próbą mieszania się w syryjskie sprawy, które jeszcze bardziej zintensyfikują wojnę domową. Ponadto Rosja postrzega rozmieszczenie baterii antyrakietowych w pobliżu swoich granic jako zagrożenie dla swego bezpieczeństwa. Mówił o tym między innymi Władimir Putin w trakcie spotkania z tureckim premierem Recepem Tayyipem Erdoganem.
4 grudnia 2012 na walnym zgromadzeniu ministrów spraw zagranicznych państw NATO, podjęto pozytywną decyzję o zainstalowaniu rakiet Patriot w Turcji. Przy okazji szef NATO Anders Fogh Rasmussen ostrzegł Damaszek przed użyciem broni niekonwencjonalnej. Wcześniej, bo 3 grudnia 2012 prezydent USA Barack Obama oraz sekretarz stanu tego kraju Hillary Clinton ostrzegli syryjskiego prezydenta Baszara al-Asada, że jeśli użyje broni chemicznej przeciwko siłom opozycji, to narazi się na „konsekwencje”. Swoje zaniepokojenie wyraziły także Chiny. Ban Ki-moon powiedział, że przypadek użycia broni chemicznej oznaczał by wstrząsającą zbrodnie.
Ostrzeżenia te pojawiły się po niepotwierdzonych informacjach, mówiących, że Damaszek pracuje nad umieszczeniem bojowego gazu sarin, powodującego paraliż i śmierć, w bombach lotniczych. Broń miała zostać użyta po rozkazie prezydenta Asada. 11 grudnia 2012 szef Pentagonu Leon Panetta powiedział, że amerykańskie agencje wywiadowcze nie poczyniły od ogłoszenia alertu związanego z zagrożeniem użycia broni chemicznej, żadnych nowych przygotowań do użycia tejże broni.
IV konferencja „Przyjaciół Syrii” (grudzień 2012).
12 grudnia 2012 w marokańskim Marrakeszu odbyła się IV konferencja „Przyjaciół Syrii”. W trakcie konferencji ok. 100 państw uczestniczących w konferencji uznało Syryjską Koalicję Narodową na rzecz Opozycji i Sił Rewolucyjnych za jedyną legalną przedstawicielkę syryjskiego narodu. Deklaracji przewodziły Stany Zjednoczone, a wśród państw uznających była także Polska. W deklaracji w jej ostatecznym kształcie podkreślono, że „Baszar al-Asad stracił wiarygodność”, lecz nie napisano wprost, że powinien ustąpić. Do „poważnej decyzji o ustąpieniu” prezydenta Asada wezwał katarski premier Hamad ibn Dżasim ibn Dżabr Al Sani. Grupa ostrzegła reżim Asada przed użyciem broni chemicznej lub biologicznej, gdyż wiązało by się to z „poważną odpowiedzią”. Ustalono także utworzenie funduszu mającego na celu „wsparcie narodu syryjskiego” i wezwano państwa i organizacje międzynarodowe do wpłat. Konferencja została podsumowana jako postęp.
Zaskoczenie co do uznania syryjskiej koalicji przez Stany Zjednoczone, wyraziła Rosja. W ocenie Siergieja Ławrowa krok ten przeczył dążeniom do zmian politycznych w Syrii. Dodał też, że uznanie syryjskiej opozycji wskazywałoby, że USA „całkowicie postawiły na zbrojne zwycięstwo” koalicji nad reżimem prezydenta Baszara al-Asada. Dzień później wiceminister spraw zagranicznych Rosji Michaił Bogdanow powiedział, że Baszar al-Asad tracił kontrolę nad sytuacją w kraju, co mogło spowodować jego rychłą porażkę w wojnie domowej.
Po konferencji w Marrakeszu, sekretarz generalny NATO Anders Fogh Rasmussen powiedział, że syryjski reżim szybko upadnie. „Myślę, że reżim w Damaszku zmierza do upadku. Sądzę, że teraz to już tylko kwestia czasu”. Z kolei brytyjski szef MSZ William Hague ogłosił, iż Wielka Brytania nie wyklucza żadnej opcji co do rozwiązania kwestii syryjskiej. Jednocześnie ostrzegł Asada przed użyciem broni niekonwencjonalnej.
Wizyta Brahimiego w Damaszku i jej skutki (grudzień 2012-styczeń 2013).
23 grudnia 2012 kolejną podróż do Syrii odbył Lakhdar Brahimi. Celem wizyty w Damaszku jest spotkanie z Baszarem al-Asadem, które odbyło się 24 grudnia 2012. Brahimi miał nadzieje osiągnąć przełom, którym miałoby być doprowadzenie do rozmów między opozycyjnym rządem na emigracji z władzami w Damaszku. Jednak przylot Brahimiego do Damaszku zbiegł się z kolejną masakrą popełnioną przez siły reżimowe. Lotnictwo syryjskie zbombardowało tłum ludzi oczekujących na chleb przed piekarnią w mieście Halfaja pod Hamą, gdzie rebelianci prowadzili wówczas swoją ofensywę. W nalocie zginęło 94 cywilów.
Po spotkaniu w Damaszku, Brahimi powiedział, że miał zaszczyt rozmawiać z Baszarem al-Asadem podczas którego wymieniono poglądy w jaki sposób wyjść z kryzysu. Powiedział, że sytuacja w Syrii nadal „martwi”. Brahimi przekazał również Asadowi relacje jego spotkań z innymi liderami państwowymi oraz to, że frustracja wśród rebeliantów rośnie. Syryjski prezydent ocenił rozmowy jako „ciepłe” i „konstruktywne”. Powiedział, że jego rząd będzie współpracować z Brahimim i zrobi wszystko co w jego mocy by rozwiązać kryzys.
Brahimi zaapelował również o rzeczywiste przemiany w Syrii i powołanie rządu tymczasowego. Międzynarodowy wysłannik do Syrii zaznaczył, że projekt utworzenia rządu muszą najpierw zaakceptować różne strony, a wiążące podjąć będzie musiała Rady Bezpieczeństwa ONZ. Brahimi nie podał żadnych konkretów, jaki kształt miałby przyjąć rząd przejściowy. Poparcie dla wprowadzenia w Syrii rządu przejściowego według mechanizmu genewskiego potwierdziła Rosja. Siergiej Ławrow wezwał także syryjskie władze do dialogu z opozycją. 29 grudnia 2012 prezydent Egiptu Muhammad Mursi powiedział, że popiera syryjską opozycję i że w przyszłości Syrii nie ma miejsce na rządy Asada. Dzień później Lakhdar Brahimi ostrzegł w Kairze przed spełnieniem się czarnego scenariusza w Syrii, w przypadku, gdy nie uda się w przyszłym roku zakończyć tam krwawej wojny domowej. Dodał, że jeśli wojna nie zakończy się w 2013 to zginie kolejne 50 tys. osób.
6 stycznia 2013 miała miejsce przemowa prezydenta Baszara al-Asada. W trakcie wystąpienia przed setkami zwolenników w stołecznym centrum kultury i sztuki wezwał do mobilizacji do wojny o jedność kraju. Opozycjonistów nazwał terrorystami i agentami państw zachodnich. Przedstawił również własną inicjatywę pokojową, która nawoływała do zaprzestania zbrojenia bojówek przez podmioty międzynarodowe i zakończenia „operacji terrorystycznych”. Po spełnieniu tych warunków Asad zaproponował zorganizowanie konferencji pojednawczej „z udziałem tych, którzy nie zdradzili kraju” oraz utworzenie nowego rządu, który zająłby się organizacją wyborów, pracami nad konstytucją oraz wprowadzaniem amnestii. Prezydent zaznaczył, że oferta pokojowa nie dotyczy ekstremistów wspieranych przez obce państwa. Dodał, że w Syrii nie toczył się konflikt między władzą a opozycją, lecz między ojczyzną i przestępcami i dżihadystami. Asad podziękował m.in. Rosji i Chinom za to, że w przeciwieństwie do innych krajów, nie ingerują w wewnętrzne sprawy Syrii.
Stany Zjednoczone nazwały plan Asada „oderwanym od rzeczywistości”. Według Departamentu Stanu było to jedynie pokazowa próba utrzymania się przy władzy, która podkopywała wysiłki Lakhdara Brahimiego. Powtórzono apel do Asada, żeby ustąpił i oddał władzę. Wielka Brytania oskarżyła Asada o obłudę i hipokryzję, nazywając przedstawiony plan „niewiarygodnym”. Krytyczny był również turecki minister spraw zagranicznych Ahmet Davutoglu, który ocenił, że Asad powtórzył wcześniejsze puste obietnice. Ubolewanie z powodu wystąpienia Asada wyraziła Unia Europejska. Opozycja syryjska nie przyjęła planu Asada, dodając, iż jedynym rozwiązaniem konfliktu jest jego odejście wraz z całym reżimem. Plan pokojowy został z kolei poparty przez Iran, który nazwał inicjatywę Asada szansą dla Syrii. Rosyjskie MSZ wyraziło opinię, iż „niektóre pomysły” Asada powinny być uwzględnione. Z kolei Lakakhdar Brahimi ocenił, że najnowszy plan Asada niczym nie różni się od poprzednich jego inicjatyw.
Wysłannik kontynuował działania dyplomatyczne na rzecz zażegnania syryjskiego konfliktu. Rozmawiał z przewodniczącym syryjskiej koalicji opozycyjnej Moazem al-Chatibem, a także z premierem Kataru i ministrem spraw zagranicznych tego kraju oraz z szefem irańskiej dyplomacji. Starał się również zbliżyć rozbieżne stanowiska USA i Rosji co do kwestii syryjskiej. W tym celu zwołał na 11 stycznia 2013 trójstronne spotkanie w Genewie. Rozmowy nie przyniosły przełomu, wszystkie strony wezwały do poszukiwania rozwiązania konfliktu, jednak nie przedstawiono wspólnego oświadczenia na ten temat. Brahimi, który rozmawiał z Brahimi z zastępcą sekretarza stanu USA Williamem Burnsem i rosyjskim wiceministrem spraw zagranicznych Michaiłem Bogdanowem powiedział, że syryjska opozycja nie wyklucza włączenia niektórych członków rządu syryjskiego do udziału w rządzie tymczasowym. Moskwa pozostała przy swoim stanowisku, a Brahimi powiedział, że nie jest możliwa interwencja sił zewnętrznych w Syrii.
16 stycznia 2013 Syria i Iran podpisały porozumienie ws. wsparcia kredytowego Syrii. Teheran otwarł linię kredytową na jeden mld dolarów, za pośrednictwem Banku Handlowego Syrii oraz banku Saderat. Zatwierdzono również liczne kontrakty w sferze transportu energii i wyposażenia elektrycznego. 22 stycznia 2013 minister spraw zagranicznych Arabii Saudyjskiej książę Saud al-Fajsal stwierdził, że negocjacje z władzami kraju, które mordują własnych obywateli są „nie do pomyślenia”. Z kolei Rosja uważała, że konflikt może stale się przedłużać, ponieważ zwycięstwo rebeliantów wcale nie było pewne. Moskwa podjęła także akcję ewakuacji swoich obywateli z Syrii. Na wodach Morza Śródziemnego i Czarnego trwały największe od dziesięcioleci manewry Marynarki Wojennej Federacji Rosyjskiej. Ćwiczono m.in. desant w porcie Tartus. Tymczasem Ban Ki Mun zaczął wątpić w możliwość dyplomatycznego rozwiązania konfliktu.
Otwarcie opozycji na dialog z Damaszkiem (luty 2013).
28 stycznia 2013 w Paryżu odbyła się „Międzynarodowa Konferencja Wsparcia Narodowej Rady Syryjskiej” z udziałem przedstawicieli 50 państw i organizacji pozarządowych. Szef MSZ Francji Laurent Fabius mówił o upadku państwa i społeczeństwa syryjskiego. Wyraził również obawy, iż Syria może wpaść w ręce islamistów. Tymczasem przedstawiciele syryjskiej opozycji zażądali, by obietnice zamieniły się w czyny. Dżurdż Sabra przekazał Zachodowi, że na utworzenie nowego rządu potrzeba co najmniej 500 mln dol. Kilku państw dało opozycjonistom konkretne obietnice.
1 lutego 2013 podczas pierwszego dnia 49. Konferencji Bezpieczeństwa w Monachium, Moaz al-Chatib ogłosił gotowość opozycjonistów do podjęcia rozmów z syryjskimi władzami w Damaszku. „Chcemy obalić reżim pokojowymi metodami” – sprecyzował Al-Chatib. Zaapelował do wspólnoty międzynarodowej o szybką pomoc i zarzucił jej milczenie wobec zbrodni popełnianych przez rząd Syrii. Na konferencji monachijskiej udział brał także Lakhdar Brahimi, który dzień później spotkał się z Al-Chatibem, wiceprezydentem USA Joe Bidenem oraz Siergiejem Ławrowem, który zaprosił przedstawiciela syryjskiej opozycji do Moskwy. Wieczorem Al-Chatib rozmawiał również z irańskim ministrem spraw zagranicznych Alim Akbarem Salehim. Przekazał mu, że opozycja jest skora negocjować z reżimem, gdy ten wypuści z więzienia tysiąc osób zatrzymanych podczas wojny domowej. Salehi powiedział, żeby zakończyć wojnę nie można stale obwiniać jednej strony i zadeklarował chęć ponownych rokowań z obiema stronami. Na pytanie czy Iran udziela militarnego wsparcia Syrii, Salehi odpowiedział, że armia syryjska jest na tyle duża, że sama może się bronić. Przyznał, że Iran wspiera Damaszek w sferze ekonomicznej.
Pod koniec lutego 2013 minister spraw zagranicznych Syrii Walid el-Mualim ogłosił, iż władze w Damaszku są gotowe do podjęcia rozmów ze zbrojną opozycją: „ Jesteśmy gotowi do dialogu z każdym, kto tego chce”. Wcześniej o dialog z opozycją apelował rosyjski minister Siergiej Ławrow. Tymczasem ciało opozycyjne, które pierwotnie zgłosiło chęć negocjacji, uściśliło, iż Baszar al-Asad nie może być stroną podczas negocjacji. Jednak pierwszy raz nie wysunięto bezpośredniego żądania usunięcia Asada, jednak on jego wojsko musiało być pociągnięte do odpowiedzialności za rozlew krwi w kraju, a porozumienie pokojowe miałoby być osiągnięte pod egidą Rosji i Stanów Zjednoczonych. Przeciwko takim rozwiązaniom był Iran, według którego Asad pozostanie prawowitym szefem państwa do wyborów w 2014.
Stanowiska Waszyngtonu i Moskwy przed V konferencją „Przyjaciół Syrii” (luty 2013).
13 lutego 2013 szef firmy Rosoboroneksport Anatolij Isajkin powiedział, że Moskwa kontynuowała dostawy broni do Syrii. Zaznaczył, iż nie było to zabronione przez żadną rezolucję RB ONZ. Do Syrii trafiały systemy obrony przeciwlotniczej i technika remontowa. Dwa dni później służby celne Finlandii powiadomiły, że 8 stycznia 2013 przejęły transport części zamiennych do czołgów na fińskim frachtowcu, który zmierzał z Rosji do Syrii. Zarekwirowany ładunek zawierał 9,6 ton takich części. Ponadto Rosja wysyłała do Syrii samoloty z pomocą humanitarną. W drodze powrotnej z kraju ogarniętego wojną domową zabierano swoich obywateli. W tym celu na Morzu Śródziemnym pojawiły się cztery rosyjskie okręty wojenne. Po przedstawieniu sprawozdania komisji ONZ ds. przemocy w Syrii z 18 lutego 2013, na łamach ONZ pojawiły się opinie, iż nadszedł czas przekazania sprawy Syrii do Międzynarodowego Trybunału Karnego. 131-stronicowy raport zawierał opis zbrodni wojennych, egzekucji i tortur stosowane przez obie strony konfliktu oraz 445 wywiadów ze świadkami i osobami poszkodowanymi przez wojnę. Apelu o przekazanie tejże spawy do MTK nie poparła Rosja, według której byłoby to „niekonstruktywne i przedwczesne”.
Ponadto Rosja oskarżyła Stany Zjednoczone o stosowanie podwójnych standardów po tym, jak Waszyngton zablokował oświadczenie Rady Bezpieczeństwa ONZ potępiające zamach bombowy pod rosyjską ambasadą w Damaszku z 21 lutego 2013, kiedy to zginęły 53 osoby. 27 lutego 2013 nowy sekretarz stanu USA John Kerry podczas swojej pierwszej podróży zagranicznej do Londynu powiedział, że sytuacja w Syrii była najlepszym dowodem, iż Asad powinien oddać władzę. Oświadczył również, że opozycja potrzebowała dodatkowej pomocy w walce z reżimem. Tymczasem rebelianci domagali się od areny międzynarodowej dozbrajania własnych struktur bardziej niż pomocy humanitarnej. Sytuację w podobny sposób ocenił amerykański dziennik „Financial Times”. Analitycy ocenili, że jeśli amerykańska administracja nie będzie dozbrajać syryjskich rebeliantów, to napływający dżihadyści stworzą sobie w Syrii przyczółek i wówczas wojska USA będą zmuszone do zbrojnej interwencji. Kerry dostrzegał problem, który polegał na selektywnym wysyłaniu zbrojnej pomocy do Syrii. Podczas wizyty w Dosze powiedział, że uzbrojenie powinno trafić jedynie w umiarkowane siły, a było to utrudnione przez wzrost znaczenia radykalnych islamistów wśród syryjskiej opozycji.
28 lutego 2013 w Rzymie odbyła się V konferencja „Przyjaciół Syrii” w której udział wzięło 11 państw (USA, krajów europejskie i arabskie). Państwa obiecały więcej wsparcia politycznego i materialnego dla Syryjskiej Koalicji Narodowej na rzecz Opozycji i Sił Rewolucyjnych. John Kerry oświadczył, iż Stany Zjednoczone przekażą syryjskiej opozycji 60 mln dolarów dodatkowej pomocy i po raz pierwszy udzielą pomocy żywnościowej i medycznej rebeliantom. Wezwano również reżim do zaprzestania bombardowania dzielnic mieszkalnych w syryjskich miastach. Według MSZ Rosji, deklaracje rzymskie zachęcały islamistów do obalenia Asada i przejęcia władzy w Damaszku. Moskwa podkreśliła konieczność położenia kresu rozlewowi krwi, a także przejście do politycznego dialogu według mechanizmu genewskiego z czerwca 2012.
18 marca 2013 podczas obrad w Stambule na stanowisko tymczasowego premiera Syryjskiej Koalicji Narodowej na rzecz Opozycji i Sił Rewolucyjnych został powołany Ghassan Hitto. Głównym zadaniem tymczasowo szefa rządu była konstrukcja rządu opozycyjnego oraz administrowanie terenami kontrolowanymi przez rebeliantów. Hitto zapowiedział, że członkowie władz Syrii, którzy popełnili przestępstwa, zostaną postawieni przed sądem, a dialog z reżimem nie był możliwy. Oświadczył, że rząd tymczasowy będzie miał siedzibę na terenach kontrolowanych przez rebeliantów w północnej Syrii. Hitto związany zarówno z islamistycznym i liberalnym nurtem opozycji, został wybrany stosunkiem głosów 35 do 48.
Użycie broni chemicznej a interwencja zbrojna (marzec-sierpień 2013).
19 marca 2013 podczas ataku rakietowego pod Aleppo użyto prawdopodobnie broni chemicznej w związku z czym Zachód powrócił do planów interwencji w Syrii. W Chan al-Asal wylądował pocisk w wyniku czego zginęło 25 osób, a 80 zostało rannych. Świadkowie zdarzenia mówili o ostrym zapachu na miejscu ataku, ranni mieli z kolei problem z oddychaniem. Obie strony konfliktu obarczały siebie nawzajem odpowiedzialności za atak i wnieśli do społeczności międzynarodowej o przeprowadzenie śledztwa.
USA, Wielka Brytania oraz Francja wystąpiły do sekretarza generalnego ONZ Ban Ki Muna o wysłanie do Syrii misji śledczej, mającej zweryfikować oskarżenia dotyczące użycia broni chemicznej. Według Departamentu Stanu USA użyto 3-chinuklidynobenzylanu i był to taki drugi przypadek po ataku w Himsie z końca grudnia 2012. Ki Mun przystał na wniosek i zapowiedział przeprowadzenie śledztwa, jednak zastrzegł, że rozpocznie się, „gdy tylko będzie to możliwe”, a nie nastąpi „z dnia na dzień”. Sekretarz generalny ONZ podkreślił, że użycie broni chemicznej jest zbrodnią przeciwko ludzkości.
Rosja oskarżyła rebeliantów o przeprowadzenie ataku, z kolei Waszyngton ogłosił, iż posiada „bardzo wiarygodne informacje, że władze Syrii używają broni chemicznej”. Za Zachodzie coraz poważniej mówiło się o interwencji w Syrii. Dowódca NATO ds. operacyjnych James Stavridis ujawnił, iż wewnątrz Sojuszu trwały dyskusje o wprowadzenie strefy zakazu lotów nad Syrią oraz o możliwości bombardowania syryjskich obiektów wojskowych. Gotowe natomiast były już plany dt. zabezpieczenia syryjskich arsenałów z bronią chemiczną. Szacowano iż do ochrony tychże arsenałów potrzebnych by było 75 tys. żołnierzy.
24 marca 2013 Mu’az al-Chatib poinformował o rezygnacji ze stanowiska przewodniczącego Syryjskiej Koalicji Narodowej na rzecz Opozycji i Sił Rewolucyjnych. Przewodniczył jednak syryjskiej delegacji na szczycie Ligi Państw Arabskich w Dosze 26 marca 2013. Był to pierwszy szczyt LPA na którym Syrię reprezentowała Syryjska Koalicja Narodowa na rzecz Opozycji i Sił Rewolucyjnych, po wykluczeniu Damaszku z organizacji w listopadzie 2011. Świadczyło to o realnym przyznaniu legitymizacji władzy syryjskiej opozycji na arenie międzynarodowej. Uczestnictwo opozycji na szczycie LPA skrytykowała Rosja oraz Iran. Z kolei al-Chatib ostatecznie do dymisji podał się 22 kwietnia 2013 na znak protestu wobec braku konkretnej pomocy międzynarodowej dla syryjskiej opozycji. Tymczasowym przewodniczącym został Dżurdż Sabra.
Kolejna dyskusja nt. użycia broni chemicznej w Syrii rozpoczęła się miesiąc po feralnym ataku pod Aleppo. 23 kwietnia 2013 szef wydziału badań i analiz izraelskiego wywiadu wojskowego, generał brygady Itai Brun oznajmił, że w Syrii podczas kilku sytuacji użyto sarinu. Jednak jeszcze tego samego dnia premier Izraela Binjamin Netanjahu powiedział w rozmowie telefonicznej z Johnem Kerrym, że nie był w stanie potwierdzić tej informacji. 29 kwietnia 2013 izraelski wywiad powtórnie przekazał informacje, iż posiada wiarygodne dowody na użycie broni chemicznej w Syrii. Wyraził przy tym obawy by arsenały chemiczne nie wpadły w ręce Hezbollahu, który walczył wówczas z syryjskimi rebeliantami pod Al-Kusajr.
Tymczasem 26 kwietnia 2013 Barack Obama skomentował, że takie postępowanie Asada „zmieni reguły postępowania”. Wcześniej Waszyngton utrzymywał, że użycie broni chemicznej przez siły rządowe będzie przekroczeniem „czerwonej linii” i otworzy możliwość międzynarodowej interwencji. Dzień później minister spraw zagranicznych Niemiec Guido Westerwelle zażądał od USA konkretnych informacji na temat ewentualnego użycia broni chemicznej w Syrii. Według niego, Niemcy nie dysponowali żadnymi dowodami w sprawie jej zastosowania. Dotąd o użyciu broni chemicznej informował Izrael i Wielka Brytania. Przeprowadzenie śledztwa wokół tej sprawy zażądało ONZ i Unia Europejska. Mimo iż Damaszek początkowo zgodził się na przyjazd ekspertów ONZ, to ostatecznie nie wpuścił ich do kraju. 30 kwietnia 2013 Obama powiedział, że są dowody na użycie broni niekonwencjonalnej. Dodał, że nie było informacji, kto, kiedy i jak wykorzystał chemiczne arsenały. Trzy dni później dodał, że nie przewiduje scenariusza wysłania wojsk lądowych USA do Syrii.
Oenzetowska komisja ds. zbrodni w Syrii wydała oświadczenie, w którym wyjaśniła, że „nie doszła do rozstrzygających wniosków na użycie broni chemicznej w Syrii przez żadną stronę konfliktu”. Zdystansowała się tym samym do wypowiedzi jej członkini, Carli del Ponte z maja 2013, która stwierdziła w wywiadzie dla szwajcarskiej telewizji RSI, iż ONZ posiadało zeznania na mocy których można stwierdzić, iż to rebelianci a nie siły rządowe użyły sarinu podczas wojny domowej. „Nasi śledczy przesłuchiwali w krajach sąsiadujących z Syrią osoby, które padły ofiarą wojny domowej w Syrii, a także lekarzy w szpitalach polowych, i według ich raportu są mocne, konkretne podejrzenia, ale nie twarde dowody, stosowania gazu sarinu” – powiedziała Del Ponte. Nie uściśliła czy chodzi o ataki w Himsie z końca grudnia 2012 i Aleppo z marca 2013. Przewodniczący komisji ds. zbrodni wojennych ONZ Paulo Pinheiro odciął się do wypowiedzi Ponte, gdyż powiedział, że ONZ nie dysponuje dostatecznymi dowodami na użycie broni chemicznej w Syrii. Tego samego dnia Rosja wyraziła zaniepokojenie światowymi opinani nt. użycia broni chemicznej w Syrii i „przygotowywania międzynarodowej opinii publicznej” na ewentualną interwencję wojskową tym kraju. 10 maja 2013 John Kerry powiedział, że Stany Zjednoczone mają solidne dowody wykorzystania broni chemicznej przez władze Syrii.
27 maja 2013 francuski dziennik „Le Monde” napisał, iż wojsko Asada w walce z rebeliantami stosuje małe ilości broni chemicznej. Według dziennika po takich „dyskretnych atakach” nie ma dymu, ani nie czuć żadnego zapachu, jednak po pewnym czasie pojawiają się symptomy. „Ludzie zaczynają gwałtownie kaszleć, pieką ich oczy, źrenice kurczą się do absolutnego minimum, pojawiają się kłopoty z widzeniem, oddychaniem, potem wymioty i omdlenia”. Takie objawy miał jeden z fotoreporterów „Le Monde”, który obserwował przez kilka dni walki pod Damaszkiem. Również miejscowi lekarze donosili, iż ranni rebelianci mieli kłopoty z oddychaniem, mową i wzorkiem. Próbki pobrane przez dziennikarzy „Le Monde” zostały w czerwcu 2013 zbadane w laboratorium i wykryły one obecność sarinu w moczu, włosów, w odzieży oraz krwi, pochodzących od 13 ofiar.
W związku ze śledztwem „Le Monde” Francja, jak i Wielka Brytania ogłosiły, że są przekonane o użyciu przez syryjskie siły rządowe walczące z rebeliantami gazu bojowego sarin. Władze w Paryżu ogłosiły 4 czerwca 2013, że przebadane we Francji próbki substancji pobranych w Syrii dowodzą, iż reżim prezydenta Baszara al-Asada użył sarinu przynajmniej raz. W reakcji na to śledczy ONZ ocenili, że Francja nie przedstawiła przekonującego łańcucha dowodowego dla zebranych danych. Tymczasem Damaszek w dalszym ciągu blokował wjazd zespołu śledczych ONZ po kierownictwem Ake Sellstroema. Syryjskie władze zgodziły się, jedynie na dochodzenie w Aleppo, podczas gdy ONZ postulowało o nieograniczoną mobilność ekspertów. W odpowiedzi na stanowisko Paryża i Londynu, Siergiej Ławrow oznajmił, że doniesienia o użyciu w Syrii broni chemicznej nie mogą zostać wykorzystane, by uzasadnić zagraniczną interwencję wojskową w Syrii.
13 czerwca 2013 Biały Dom ogłosił, iż rząd w Damaszku przekroczył „czerwoną linię” wykorzystując sarin podczas walk z rebeliantami. W związku z tym przedstawiciele administracji prezydenta Obamy zapowiedzieli, że USA udzielą wsparcia militarnego rebeliantom syryjskim, jednak nie sprecyzowano jego zakresu. Zastrzeżono jednak na tym etapie nie było opcji utworzenia strefy zakazu lotów nad Syrią ani wysłaniu w rejon konfliktu żołnierzy USA, gdyż byłoby to zdecydowanie trudniejszym i kosztowniejszym zadaniem niż w przypadku interwencji w Libii. Tymczasem w połowie lipca 2013 gen. Martin Dempsey ogłosił, iż administracja Baracka Obamy rozważała uderzenie na Syrię. Nieco wcześniej Sekretarz Stanu John Kerry próbował wymusić na Dempsey'u interwencję w Syrii. Dempsey jak i Obama nie uznał to za korzystne rozwiązanie.
Z kolei 9 lipca 2013 rosyjski ambasador przy ONZ Witalij Czurkin ogłosił, iż Rosja ma dowody, iż w marcu 2013 w Aleppo sarinu użyli rebelianci a nie wojsko narodowe. Dowody opierały się na ekspertyzach rosyjskich specjalistów, którzy zbierali na miejscu zdarzenia próbki. 11 lipca 2013 eksperci ONZ ds. broni chemicznej – szwedzki naukowiec Ake Sellstroem i Wysoki Przedstawiciel Sekretarza Generalnego ONZ ds. Rozbrojenia Angela Kane przyjęli zaproszenie rządu w Damaszku w sprawie utworzenia misji oenzetowskiej, która na terytorium Syrii zbadałaby zarzuty dotyczące użycia broni chemicznej. Zespół 20 ekspertów pod dowództwem wymienionych naukowców przybył do Syrii 18 sierpnia 2013.
Jednocześnie ONZ przygotowywała misję ds. broni chemicznej, która miała by badać użycie broni chemicznej w Syrii. 11 lipca 2013 eksperci ONZ ds. broni chemicznej – szwedzki naukowiec Ake Sellstroem i Wysoki Przedstawiciel Sekretarza Generalnego ONZ ds. Rozbrojenia Angela Kane przyjęli zaproszenie rządu w Damaszku w sprawie utworzenia misji oenzetowskiej, która na terytorium Syrii zbadałaby zarzuty dotyczące użycia broni chemicznej. Zespół 20 ekspertów pod dowództwem wymienionych naukowców przybył do Syrii 18 sierpnia 2013, czyli trzy dni przed atakiem gazowym w Ghucie.
Szczyt G8 w Londynie a kwestia dozbrajania opozycji oraz VI zjazd „Przyjaciół Syrii” (kwiecień 2012).
11 kwietnia 2013 w Londynie miało miejsce spotkanie ministrów spraw zagranicznych krajów G8 na którym nie przełamano podziałów areny międzynarodowej co do Syrii. Po fiasku negocjacji w Londynie, komentatorzy uznali, iż na uratowanie Syrii było za późno, a kraj będzie się wykrwawiał jak Afganistan. Zaprzepaszczono szanse na interwencje, która przyniosła by porządek w Syrii, a pozostało przyglądanie się jak wojna domowa przekształciła się w wojnę religijną między rządowymi alawitami wspieranymi militarnie przez Iran i Hezbollah i politycznie przez Rosję oraz Chiny, a sunnicką opozycją wspieraną przez globalnych dżihadystów i donatorów znad Zatoki Perskiej.
Na szczycie w Londynie oprócz tego, że nie doszło do porozumienia między Rosją a Zachodem, szef niemieckiej dyplomacji Guido Westerwelle, zgłosił sprzeciw przeciwko zniesieniu embarga na broń do Syrii, nałożone wieloma sankcjami w 2012. Według niego dozbrajanie sił opozycji przyniesie jeszcze więcej ofiar. Za zniesieniem embarga opowiadała się Wielka Brytania i Francja, która uważała, że w ten sposób wzmocniona zostanie syryjska opozycja. Francuski minister Laurent Fabius zaznaczył, że dozbrajane byłyby jedynie umiarkowane bojówki, by nie zostały całkowicie wchłonięte przez radykałów. Dodał także, że „nie ma sensu utrzymywać embarga skoro Iran, Rosja i inne kraje zasilają bronią reżim syryjski”. Przeciwko dozbrajaniem rebeliantów był także izraelski premier Binjamin Netanjahu, który twierdził, że dostawy trafiłyby w ręce terrorystów.
W drugiej połowie kwietnia 2013 Moskwa skrytykowała decyzję władz USA z 17 kwietnia 2013 o wzmocnieniu amerykańskiej obecności wojskowej w Jordanii w związku z konfliktem w Syrii. Misja 200 amerykańskich specjalistów miała szkoli jordańską armię, aby ta mogła zareagować, gdyby reżim prezydenta Baszara al-Asada stracił kontrolę nad bronią chemiczną. Ponadto polityczny sojusznik Damaszku ocenił jako pełniącą negatywną rolę podczas wojny domowej organizację „Przyjaciele Syrii”. Siergiej Ławrow skrytykował postawę organizacji wobec ustaleń genewskich tuż przed planowaną 20 kwietnia 2013 VI konferencją „Przyjaciół Syrii” w Stambule.
Przygotowania do międzynarodowej konferencji pokojowej „Genewa 2” (maj-sierpień 2013).
Inicjatywa Ławrowa i Kerry’ego (maj 2013).
7 maja 2013 w Moskwie doszło do spotkania Siergieja Ławrowa i Johna Kerry’ego, na którym uzgodniono plan zwołania międzynarodowej konferencji pokojowej do końca maja 2013 z udziałem USA, Rosji oraz stron konfliktu. Syryjska opozycja przyjęła te ustalenia z zadowoleniem, jednak podkreśliła, że negocjacje zacznie dopiero po demontażu reżimu Asada. Tym samym powstańcy pośrednio odrzucili wezwania USA i Rosji do dialogu w celu zakończenia wojny domowej. Zbliżenie amerykańsko-rosyjskie w sprawie syryjskiej z ostrożnym optymizmem powitał rząd w Damaszku. Sekretarz generalny Ligi Arabskiej Nabil al-Arabi wezwał rząd i opozycję syryjską, aby pozytywnie odpowiedziały na rosyjsko-amerykańską inicjatywę dotyczącą przeprowadzenia konferencji pokojowej. Opozycja odpowiedziała, że spotka się 23 maja 2013 w Stambule i na walnych obradach podejmie decyzje czy przystać na inicjatywę Ławrowa i Kerry’ego.
Według dziennik „Le Monde” planowana międzynarodowa konferencja pokojowa w Genewie, to „pozorne działania” na rzecz zakończenia konfliktu. Dziennik argumentował swoje stanowisko tym, że Stany Zjednoczone nie chcą swojego zaangażowania na Bliskim Wschodzie po klęsce w Iraku, z kolei „Moskwa udaje, że sprzyja rozwiązaniu konfliktu na drodze negocjacji, dostarcza władzom w Damaszku zaawansowaną broń nieprzerwanie od początku wojny”. Wśród tej broni były pociski ziemia-powietrze, co mogło sprawić, iż niemożliwe stanie się ustanowienie strefy ochrony przestrzeni powietrznej nad syryjskim terytorium. Chiny były w ocenie dziennika państwem obojętnym na losy Syrii, a Europa nie liczyła się w rozgrywce. Z kolei tak zwane państwa wschodzące takie jak Brazylia, Republika Południowej Afryki czy Indonezja stanowczo protestowały przeciwko demontażowi reżimu za pomocą siły.
21 maja 2013 Lakhdar Brahimi poinformował, że obie strony poczęły przygotowania do międzynarodowej konferencji pokojowej „Genewa 2” (numeracja po pierwszej konferencji z 30 czerwca 2012). Według niego Baszar al-Asad na konferencję delegował pięcioosobowy zespół w tym premiera Wa’ila al-Halki'ego. 26 maja 2013 syryjski minister spraw zagranicznych Walid Muallem przebywający w Bagdadzie powiedział, że zgadza się na udział w międzynarodowej konferencji pokojowej. Nadal nie była znana jej data, gdyż według Moskwy nie ustalono czasu konferencji z powodu braku jedności opozycji.
Również 21 maja 2013 w Madrycie odbyła się konferencja z udziałem 80 członków syryjskiej opozycji, którzy opowiedzieli się za niezwłocznym ustąpienia prezydenta Baszara el-Asada i powołania rządu przejściowego pod auspicjami ONZ. Był lider Syryjskiej Koalicji Narodowej na rzecz Opozycji i Sił Rewolucyjnych Mu’az al-Chatib przedstawił mapę drogową” wyprowadzenia Syrii ze stanu wojny domowej, zawierająca wycofanie wojska z miast do koszar, uwolnienie więźniów politycznych, dopuszczenie pomocy humanitarnej na terytorium Syrii i powrót uchodźców.
VII konferencja „Przyjaciół Syrii” i zjazd stambulski (maj 2013).
Dzień później w stolicy Jordanii Ammanie odbyła się VII konferencja „Przyjaciół Syrii” z udziałem 11 państw, które przekonywały syryjskich opozycjonistów, że „Asad i jego poplecznicy, którzy mają krew na rękach, nie odegrają żadnej roli w nowej Syrii”. Z kolei opozycjoniści w dniach 23-31 maja 2013 uczestniczyli w szczycie Syryjskiej Koalicji Narodowej na rzecz Opozycji i Sił Rewolucyjnych, podczas którego obradowano nad uczestnictwem w konferencji „Genewa 2”, omawiano sytuację na frontach, wybierano nowego przewodniczącego koalicji, rozszerzano koalicję oraz powołano 11-osobowy rząd.
Na początku obrad nie było wiadomo jakie dokładnie państwa wezmą udział w genewskiej konferencji. Niemniej w Stambule opozycjoniści uzależnili udział w rozmowach od obietnicy szybkiego ustąpienia Asada, mimo obietnic z Ammanu i pokładanych nadziejach w planowanych rokowaniach. Jednak w toku obrad Mu’az al-Chatib zasugerował zagwarantowania Baszarowi al-Asadowi i 500 osobom jego reżimu immunitetu polegającego na bezpiecznym wyjeździe z kraju w zamian za przekazanie władzy. Była to pierwsza tego typu inicjatywa. Ponadto Chatib zaproponował, by „20 dni po akceptacji rozwiązania polegającego na pokojowym przekazaniu władzy Baszar al-Asad przekazał swe uprawnienia wiceprezydentowi Farukowi esz-Szarai lub premierowi Wailowi el-Halkiemu”. Rząd ten, składający się jeszcze ze starej ekipy rządzącej, sprawowałby władzę przez 100 dni w oczekiwaniu na powołanie nowego gabinetu. W ciągu okresu przejściowego miała by być przeprowadzona restrukturyzacja sił bezpieczeństwa oraz niesienie pomocy humanitarnej. Rzecznik koalicji Chaled Saleh nazwał plan Chatiba „inicjatywą osobistą”. Pierwsza tego typu propozycja i zmiana stanowiska Chatiba mogła się wiązać z przejęciem inicjatywy na frontach przez wojsko rządowe i zakończenie pasma sukcesów rebeliantów trwających od jesieni 2012.
27 maja 2013 konferencje w Stambule przedłużono o kolejne cztery dni, gdyż nie udało się strategii na konferencję genewską oraz nie powołano rząd Hitto. Z kolei pogłębiły się podziały wśród koalicji. W skład 60-osobowej koalicji weszło tylko pięciu ludzi związanych z Michalem Kilo, marksistą i chrześcijaninem. W kuluarach mówiło się o 22 nazwiskach ze środowiska Kilo. Tego samego dnia w Brukseli, ministrowie spraw zagranicznych 27 państw UE debatowali nad przedłużeniem unijnych sankcji wobec Syrii, które wygasały 31 maja 2013. Sankcje obejmowały embargo na dostawy broni do Syrii. Wśród krajów, które żądały nie przedłużania sankcji była Wielka Brytania i Francja. Z kolei na czele opozycyjnego bloku stały Niemcy, Austria i Czechy. Jednak większość państw, w tym Polska, uważała, że embarga na broń nie należy uchylać przed konferencją pokojową „Genewa 2”.
Warunki opozycji i rozbieżności między mocarstwami (maj-czerwiec 2013).
Po kilkugodzinnych rozmowach zdecydowano się nie przedłużać embarga na broń, jednak podtrzymano sankcje finansowe i gospodarcze na okres jednego roku. Nie uzgodniono kwestii wysyłania broni na front w Syrii. 28 maja 2013 dowódca Wolnej Armii Syrii gen. Salim Idris powiedział, że jego armia potrzebuje pocisków przeciwczołgowych i przeciwlotniczych, by móc poradzić sobie z przeciwnikiem. Odniósł się tym samym do decyzji UE z 27 maja 2013 o nie przedłużaniu embargo na broń do Syrii. Z kolei rzecznik obradującego w Stambule ciała opozycyjnego Louay Safi, stwierdził, że cofnięcie embarga nastąpiło zbyt późno. 30 maja 2013 opozycjoniści uzgodnili, że nie wezmą udziału w międzynarodowej konferencji, dopóki bojówkarze libańskiego Hezbolahu działają pod Al-Kusajr. W nocy z 30 na 31 maja 2013 w skład Syryjskiej Koalicji Narodowej na rzecz Opozycji i Sił Zbrojnych przyjęto 40 nowych członków. Wśród nowo przyjętych znaleźli się głównie przedstawiciele sztabu generalnego Wolnej Armii Syrii. Ponadto odroczono wybory nowego szefa koalicji mającego zastąpić Moaza al-Chatiba, który w marcu 2013 podał się do dymisji. Odroczono również desygnowanie rządu Hitto na czas nieokreślony.
27 maja 2013 doszło do kolejnego spotkania między Kerrym i Ławrowem tym razem w Paryżu. Rosyjski minister spraw zagranicznych przyznał, że zorganizowanie konferencji pokojowej w sprawie Syrii jest trudnym zadaniem, gdyż między USA i Rosją utrzymywały się rozbieżności w tej sprawie. Państwa nie mogły się porozumieć co do składu konferencji „Genewa 2”. Moskwa chciała zaprosić na nią Iran, na co nie zgadzał się Waszyngton i syryjska opozycja obradująca w Stambule. Ponadto Rosja uznała, że nie przedłużenie embarga przez UE szkodziło szansom planowanej konferencji pokojowej. Podczas ostatniego dnia konferencji w Stambule, wydano oświadczenie, że opozycja przymnie zaproszenie do rozmów, dopóki Asad nie przekaże władzy. Dzień później Siergiej Ławrow powiedział, że jest „pod wrażeniem działań syryjskiej opozycja i jej regionalnych sponsorów, którzy robią wszystko, żeby rozpocząć pokojowego procesu politycznego, a doprowadzić do interwencji wojskowej w Syrii przez wszelkie możliwe sposoby”.
Tymczasem Moskwa znalazła się w ogniu międzynarodowej krytyki, kiedy dokonana transakcji zakupu systemów przeciwlotniczych S-300. Według Rosji, zbrojenie wojsk Asada było „czynnikiem stabilizującym”, który może zniechęcić „niektóre gorące głowy” przed wejściem w konflikt. Według Niemiec, Rosja kontraktem z Damaszkiem utrudniała jedynie przeprowadzenie międzynarodowej konferencji pokojowej. John Kerry zaapelował do Rosji, by nie dostarczała reżimowi Baszara al-Asada przeciwlotniczych pocisków rakietowych S-300, ponieważ może to przedłużyć wojnę domową. Zaznaczył też, że rakiety mogą zagrażać bezpieczeństwu Izraela.
15 czerwca 2013 Egipt zerwał stosunki dyplomatyczne z Syrią oraz odwołał ambasadora z Damaszku. Wyraził tym samym solidarność z mieszkańcami Syrii i potępił syryjski reżim. Wezwał również Hezbollah do opuszczenia Syrii i zaapelował o utworzenie strefy zakazu lotów. Przeciwko utworzeniu takiej strefy protestowała Rosja, która zakomunikowała, że nie dopuści do jej utworzenia. Do opuszczenia Syrii przez Hezbollah apelował również Hamas, który wezwał szyickie bojówki do walki z Izraelem.
Kwestia konferencji na szczycie G8 w Lough Erne i VIII zjazd „Przyjaciół Syrii” (czerwiec 2013).
Podczas szczytu G8 trwającego w dniach 17-18 czerwca 2013 w Lough Erne w Irlandii Północnej, doszło do spotkania Baracka Obamy i Władimira Putina, jednak przywódcy nie porozumieli się co do sposobu zakończenia wojny. Po rozmowach Putin powiedział, że Moskwa i Waszyngton mają różne poglądy na temat Syrii. Zgodzili się tylko w kwestii zakończenia rozlewu krwi i że strony konfliktu powinny zasiąść do stołu negocjacyjnego w Genewie. Obama podczas rozmów roboczych ogłosił, iż Stany Zjednoczone przeznaczą na syryjskich uchodźców 300 mln dolarów, z czego połowę dostanie Syria, a drugą połowę państwa ościenne, przyjmujące uchodźców. Z kolei w komunikacie kończącym szczyt G8 w punkcie dt. Syrii odnotowano, że konferencja „Genewa 2” powinna odbyć się jak najprędzej. Wezwano również syryjskie władze i opozycję do zobowiązania się, że usuną z Syrii wszystkie organizacje powiązane z Al-Ka’idą. Nie było jednak noty o żądaniu odejścia Asada.
22 czerwca 2013 w Dosze odbył się VIII zjazd „Przyjaciół Syrii”. Tym razem spotkało się 11 ministrów zagranicznych z Wielkiej Brytanii, Francji, USA, Niemiec, Włoch, Jordanii, Arabii Saudyjskiej, Kataru, Zjednoczonych Emiratów Arabskich, Turcji i Egiptu. Omawiali oni jak zorganizować dostawę wsparcia zbrojnego i innych rodzajów pomocy dla syryjskich rebeliantów. Rebelianci regularnie przyjmowali m.in. rakiety typu zmienia-powietrze, granatniki przeciwpancerne czy przeciwlotnicze od donatorów znad Zatoki Perskiej, jednak nowe drogi dostaw były widzialne na horyzoncie po deklaracji Białego Domu z 13 czerwca 2013, kiedy to administracja Obamy ogłosiła, że z powodu przekroczenia „czerwonej linii” przez rząd w Damaszku, Stany Zjednoczone dozbroją rebeliantów.
24 czerwca 2013 syryjskie władze po raz kolejny wyraziły zainteresowanie udziałem w konferencji pokojowej „Genewa 2”. Damaszek chciał również utworzenia rządu „prawdziwego partnerstwa”, ale nie zgadzał się na oddanie władzy opozycji. Walid el-Mu'allim w odpowiedzi na spotkanie „Przyjaciół Syrii” w Dosze, powiedział, że kraje te mają „syryjską krew na swoich rękach”. Nawiązał tym samym o decyzji o zbrojeniu opozycji. 25 czerwca 2013 Lakhdar Brahimi tuż przed rozmowami przedstawicieli rosyjskich i amerykańskich dt. organizacji konferencji, powiedział, że „Genewa 2” nie odbędzie się w lipcu. Na początku czerwca 2013 Brahimi wyraził nadzieję, że konferencja pokojowa odbędzie się właśnie w lipcu 2013.
1 lipca 2013 Rada Współpracy Zatoki Perskiej (GCC) zaapelowała o nadzwyczajne posiedzenie Rady Bezpieczeństwa ONZ w celu „zapobieżenia masakrze” w Himsie, gdyż pod koniec czerwca 2013 armia rozpoczęła tam nową ofensywę. W terenie objętym walkami przebywało zagrożonych 2500 cywilów. Z kolei 2 lipca 2013 w stolicy Brunei, Bandar Seri Begawan doszło do spotkania Ławrowa z Kerrym konferencji na temat bezpieczeństwa w Azji Południowo-Wschodniej podczas Forum Regionalnego ASEAN. Na jej marginesie rozmawiano o Syrii i Kerry mówił o postępie, gdyż obaj politycy zgodzili się co do tego, iż „Genewa 2 powinna odbyć się raczej wcześniej niż później”.
Kwestia organizacji konferencji „Genewa 2” zamarła w lipcu 2013. Dopiero 9 sierpnia 2013 ministrowie spraw zagranicznych i obrony USA (John Kerry i Chuck Hagel) oraz ich rosyjscy odpowiednicy (Siergiej Ławrow i Siergiej Szojgu) uzgodnili w Waszyngtonie potrzebę zwołania tejże konferencji. Zapowiedziano też spotkanie do końca sierpnia 2013 ekspertów obu stron, którzy mają omówić szczegóły przygotowania do konferencji w sprawie Syrii. Spotkanie na szczeblu dyplomatycznym odbyło się w czasie poważnego ochłodzenia stosunków między Waszyngtonem i Moskwą, w wyniku sprawy Edwarda Snowdena, whistleblower, który dostał azyl w Rosji. Kilka dni później wiceminister spraw zagranicznych Rosji Giennadij Gatiłow powiedział, że „Genewa 2” nie obędzie się przed październikiem 2013 ze względu na „napięty kalendarz dyplomatyczny”, podając m.in. wrześniowe spotkania w ramach Zgromadzenia Ogólnego ONZ.
Echa po ataku z użyciem broni chemicznej w Ghucie (sierpień-wrzesień 2013).
Pierwsze reakcje wewnętrzne i międzynarodowe.
21 sierpnia 2013 miał miejsce bezprecedensowy atak rakietowy z domniemanym wykorzystaniem broni chemicznej w kilku miastach na wschód od Damaszku w okręgu Ghuta. Atak spowodował setki ofiar, a ranni mieli wyraźne symptomy zatrucia sarinem – rozszerzone źrenice, zimne kończyny, piana na ustach, kłopoty z oddychaniem i postępujący paraliż ciała. Według źródeł opozycyjnych w atakach gazowych zginęło od 355 do 1821 osób, co czyniło to najbardziej krwawym atakiem podczas wojny domowej.
Rząd w Damaszku zdementował informacje o ataku z wykorzystaniem broni chemicznej. Rzekomy atak sarinem nazwał „propagandową zagrywką opozycji”, specjalnie zorganizowaną trzy dni po przyjeździe inspektorów ONZ do Syrii. Cała sprawa została określana jako „histeryczna” manipulacja. Minister informacji Umran Ahid az-Zubi nazwał doniesienia „nielogicznymi i fałszywymi”. Stanowisko Damaszku poparła Rosja, która też mówiła o prowokacji. Były przewodniczący opozycyjnej Syryjskiej Koalicji Narodowej na rzecz Opozycji i Sił Rewolucyjnych Dżurdż Sabra informował na konferencji prasowej o 1300 ofiarach. O współudział w zbrodni Sabra obarczył społeczność międzynarodową, która według niego milczała wobec syryjskiej wojny domowej. Zaapelował do wysłanników ONZ o przeprowadzenia śledztwa na miejscu ataku, mimo iż RB ONZ im tego nie zleciła.
Zachód ostrożnie komentował informacje napływające z Syrii. Państwa zwróciły się do ONZ o zbadanie szczegółów ataku. Wezwano również do zwołania nadzwyczajnego posiedzenia Rady Bezpieczeństwa ONZ. Sekretarz generalny ONZ Ban Ki-moon powiedział, że jest zszokowany doniesieniami z Syrii. Dodał następnie, że użycie broni chemicznej to zbrodnia przeciwko ludzkości. RB ONZ zebrała się wieczorem 21 sierpnia 2013 i wyraziła „głębokie zaniepokojenie” doniesieniami o ataku oraz oświadczyła, że należy przeprowadzić śledztwo ws. ataku gazowego. Nie zażądała jednak przeprowadzenia śledztwa przez inspektorów ONZ przebywających w Syrii. Rosja i Chiny sprzeciwiły się „sformułowaniom jednoznacznie domagającym się śledztwa”. Członkowie RB ONZ nie zgadzali się co do tego, kto stał za atakiem. Zastępca sekretarza generalnego ONZ Jan Eliasson powiedział, że eksperci ONZ nie mogą przeprowadzić śledztwa ze względu sytuacje na miejscu ataku. „Potrzebne jest zaprzestanie walk w tym konkretnym miejscu, ale potrzebne jest również ogólne zaprzestanie walk w Syrii” – skomentował Eliasson. Przeprowadzenie śledztwa od ekipy Sellströma domagało się 35 państw, w tym USA, Wielka Brytania, Francja, Niemcy.
Departament Stanu USA ogłosił, iż nie jest w stanie przesądzić, czy w Ghucie faktycznie doszło do ataku z użyciem broni niekonwencjonalnej. Prezydent USA Barack Obama nakazał amerykańskiemu wywiadowi zbierać informacje, które pozwoliłyby na zweryfikowanie doniesień o użyciu broni chemicznej. Amerykański generał Martin Dempsey uważał, że Stany Zjednoczone byłyby zdolne do interwencji w Syrii, ale tamtejsza sytuacja nie była ku temu korzystna, gdyż nie było umiarkowanych grup rebelianckich, które mogłyby wypełnić próżnię polityczną. Obama wezwał syryjski rząd do umożliwienia ekspertom ONZ przeprowadzenia śledztwa. Podobny apel do rządu w Damaszku wystosowała Rosja, co zostało ogłoszone przez rosyjskie ministerstwo spraw zagranicznych po rozmowie telefonicznej z 22 sierpnia 2013 między szefami MSZ Rosji i USA – Siergiejem Ławrowem i Johnem Kerrym, którzy uzgodnili, iż konieczne jest „obiektywne śledztwo”. Jednocześnie Moskwa oskarżyła rebeliantów o uniemożliwianie przeprowadzenie obiektywnego śledztwa. Sami syryjscy aktywiści pobrali próbki włosów, skóry oraz krwi ofiar z Irbin i przeszmuglowali je do Damaszku, gdzie przebywali eksperci ONZ. Ci jednak nie odebrali materiałów dowodowych.
Minister spraw zagranicznych Francji Laurent Fabius, powiedział, że jeśli doniesienia o użycia sarinu w Syrii się potwierdzą i gdy Rada Bezpieczeństwa ONZ nie będzie w stanie podjąć wiążących decyzji, to jego kraj dopuszcza użycie siły. Dodał, że reakcja siłowa nie równała się z wysyłaniem wojsk lądowych. Fabius zaapelował do Rosji, by wzięła odpowiedzialność za sytuacje w Syrii. Wysoki przedstawiciel Unii do spraw zagranicznych i polityki bezpieczeństwa Catherine Ashton ogłosiła, że Unia Europejska, pomimo wszystkich doniesień, jest za rozwiązaniem politycznym konfliktu. Tymczasem minister spraw zagranicznych Turcji Ahmet Davutoğlu powiedział, że w Syrii przekroczono już wszelkie „czerwone linie”. Odniósł się tym samym do słów Baracka Obamy o „czerwonej linii” z sierpnia 2012. Skrytykował też bezczynność świata po oskarżeniu przez syryjską opozycję władz w Damaszku o atak z użyciem broni chemicznej. Również polskie MSZ potępiło atak na ludność cywilną.
Lakhdar Brahimi powiedział, że domniemany atak gazowy w Ghucie powinien przyśpieszyć pracę nad planowaną konferencją pokojową „Genewa 2”. Mediator zintensyfikował kontakty między przedstawicielami Rosji i USA oraz powiedział, że przygotowania konferencji weszły w „ostami etap”.
Przygotowania międzynarodowe do interwencji zbrojnej.
24 sierpnia 2013 minister obrony USA Chuck Hagel powiedział, że jeśli Barack Obama podejmie decyzję o uderzeniu na Syrię, to wojska amerykańskie są na to gotowe. Ponadto Stany Zjednoczone przegrupowywały swoje siły na Morzu Śródziemnym. Hagel dodał, że zostaną podjęte we współpracy ze wspólnotą międzynarodową i w ramach prawa. Tymczasem John Kerry zadzwonił do swojego syryjskiego odpowiednika Walida al-Mualimima i zażądał zakończenia blokowania misji ekspertów ONZ i dopuszczenie ich do strefy ataku oraz o zakończenie niszczenia dowodów. 26 sierpnia 2013 Baszszar al-Asad ponownie odrzucił oskarżenia o wykorzystanie broni chemicznej przeciwko ludności cywilnej. Ostrzegł Stany Zjednoczone przed rozpoczęciem ataku na Syrię, gdyż „doznają fiaska, jak we wszystkich rozpętanych przez siebie wojnach, począwszy od Wietnamu”. Z kolei Turcja oraz Wielka Brytania ogłosiła gotowość przyłączenia się do zbrojnej koalicji antysyryjskiej. Według ministra spraw zagranicznych Turcji taka opcję omawiało 36-37 państw na świecie.
25 sierpnia 2013 rząd syryjski ogłosił, że zgadza się na zbadanie przez inspektorów ONZ terenu, na którym miał nastąpić atak gazowy. Prace zespołu specjalistów rozpoczęły się następnego dnia. Siły syryjskie obiecały, iż będą przestrzegać zawieszenia broni na przedmieściach Damaszku. Nim misja naukowców ruszyła, minister spraw zagranicznych Wielkiej Brytanii William Hague, oświadczył, że dowody na użycie broni chemicznej mogły zostać zniszczone w atakach artyleryjskich, które nastąpiły po ostrzale rakietowym z domniemanym wykorzystaniem broni chemicznej.
W czasie podróży inspektorów ONZ do miejsca domniemanego ataku z użyciem broni chemicznej, jeden z sześciu pojazdów został ostrzelany przez niezidentyfikowanego snajpera. Członkom zespołu nic się nie stało, jednak samochód został zniszczony. Na miejscu eksperci badali ofiary domniemanego ataku, rozmawiali z poszkodowanymi oraz lekarzami. Odwiedzili łącznie dwa prowizoryczne szpitale. Drugą wizytę w rejonie ataku inspektorzy złożyli 28 sierpnia 2013. 30 sierpnia 2013 inspektorzy ONZ opuścili Syrię. Zebrane próbki były badane w europejskich laboratoriach, a ich analiza zajmie co najmniej dwa tygodnie. Po wyjeździe z kraju ogarniętego wojną domową naukowcy złożyli na ręce Ban Ki-moona cząstkowy raport z badań. Na taki raport bez wyników analizy pobranych próbek nie zgodził się syryjski rząd.
Przeciwko ewentualnej interwencji ostro wystąpiły Chiny oraz Rosja. Pekin wyraził swój niepokój planami USA, natomiast Moskwa ogłosiła, że „nie zamierza z nikim prowadzić wojny”, jednak przestrzegła, że operacja może nieść katastrofalne skutki dla regionu. 28 sierpnia 2013 w Nowym Jorku przedstawiciele stałych członków Rady Bezpieczeństwa ONZ (USA, Chin, Wielkiej Brytanii, Francji i Rosji) spotkali się na nadzwyczajnym spotkaniu na którym, Wielka Brytania przedstawiła projekt rezolucji, potępiający użycie broni chemicznej przez syryjski rząd i przewidujący kroki konieczne dla ochrony cywilów. Wielogodzinne spotkanie zakończyło się fiaskiem, gdyż Rosja wyraziła swój sprzeciw przeciwko rezolucji. Po raz drugi Rada Bezpieczeństwa zebrała się dzień później. Jednak i to spotkanie zakończyło się fiaskiem.
Największym zwolennikiem interwencji w Syrii, obok Stanów Zjednoczonych i Francji był brytyjski rząd po kierownictwem Davida Camerona. Brytyjskie władze uważały, że interwencja byłaby legalna, nawet bez mandatu RB ONZ, gdyż byłaby traktowana jako interwencja humanitarna. Jednak późnym wieczorem 29 sierpnia 2013 brytyjski parlament parlament odrzucił możliwość wzięcia przez Wielką Brytanię udziału w interwencji zapowiadanej przez USA. Przeciwko wnioskowi zgłoszonemu przez rządząca Partię Konserwatywną zagłosowało 285 deputowanych, podczas gdy za odpowiedzią na ataki chemiczne w Damaszku opowiedziało się 272 brytyjskich parlamentarzystów. Po głosowaniu brytyjskie Ministerstwo Obrony Narodowej ogłosiło, że Wielka Brytania nie przystąpi w uderzeniu na Syrię. Swoje poparcie dla interwencji podtrzymała Francja.
30 sierpnia 2013 opublikowany został tajny raport służby specjalnych USA zgodnie, z którym w ataku zginęło 1429 osób, w tym 426 dzieci. Przedstawiający go John Kerry powiedział o nieznalezieniu w ciałach ofiar ran postrzałowych. Sam atak Kerry uznał za zbrodnie przeciwko ludzkości. Raport obarczał winę za atak w Ghucie syryjski rząd. Dowodem na to miał być rodzaj zastosowanych pocisków oraz zdolność wojsk prezydenta Baszara al-Asada do przeprowadzania jednoczesnego uderzenia z wielu kierunków, które łącznie dotknęło 12 miejsc. Według raportu, trzy dni przed atakiem gazowym, wywiad uzyskał informacje, iż wyspecjalizowane służby przygotowały atak z użyciem broni chemicznej pod Damaszkiem. Amerykański raport opierał się o międzynarodowy i syryjski personel medyczny, amatorskie nagrania video z miejsc zajść, zeznań świadków, tysięcy doniesień pochodzących z mediów społecznych z co najmniej 12 różnych obszarów wokół Damaszku, relacji dziennikarzy oraz raportów organizacji pozarządowych. Raport ten był uzasadnieniem ewentualnego uderzenia na Syrię.
Jednak 31 sierpnia 2013 Barack Obama ogłosił, iż przekazał sprawę interwencji w Syrii do Kongresu, który zebrał się po wakacyjnej przerwie po raz pierwszy 9 września 2013. Tym samym podobnie jak w przypadku Wielkiej Brytanii, to parlament zdecyduje o ewentualnym przeprowadzeniu interwencji zbrojnej. 1 września 2013 syryjska koalicja opozycyjna wezwała Kongres Stanów Zjednoczonych, by poparł interwencję. Z kolei Ban Ki-moon poparł decyzję Obamy o zwróceniu się do Kongresu o autoryzację operacji militarnej. Swoje niezadowolone z decyzji Obamy wyraziła Turcja. Odwrotną reakcję wystosowały władze Izraela.
2 września 2013 francuski wywiad przedstawił francuskiemu parlamentowi raport ujawniający m.in. zdjęcia potwierdzające, iż siły Asada użyły broni chemicznej. Jednocześnie rząd francuski nie chciał by parlament podejmował decyzje o interwencji. Według francuskiej konstytucji francuski prezydent nie miał takiego obowiązku. Z kolei niemiecki wywiad poinformował, iż przechwycił rozmowy przedstawicieli Hezbollahu z irańskimi władzami nt. użycia broni chemicznej przez Asada.
2 września 2013 po nadzwyczajnym posiedzeniu Ligi Arabskiej sekretarz generalny organizacji Nabil al-Arabi powiedział, że tylko ONZ jako reprezentant społeczności międzynarodowej może podjąć działania przeciwko reżimowi Assada. Jednakże mogą one nastąpić tylko po wnikliwych konsultacjach oraz być akceptowane przez prawo międzynarodowe. Jednocześnie al-Arabi poinformował o potępieniu przez Ligę Arabską rządu Asada. Dzień później podczas wystąpienia w Bundestagu kanclerz Niemiec Angela Merkel po raz kolejny poinformowała, że rząd RFN nie planuje brać udziału w jakiejkolwiek operacji wojskowej w Syrii. Zdaniem Merkel należy zabiegać o wspólne stanowisko Rady Bezpieczeństwa ONZ. Jednocześnie kanclerz skrytykowała rządy Rosji i Chin za zajmowanie „twardego stanowiska” oraz blokowanie wspólnej decyzji RB ONZ.
3 września 2013 spiker Izby Reprezentantów John Boehner i lider tamtejszej republikańskiej większości Eric Cantor oświadczyli, iż poprą interwencję militarną w Syrii. Tymczasem podczas posiedzenia senackiej Komisji Spraw Zagranicznych John Kerry przekonywał senatorów do głosowania za akcją zbrojną. „To nie czas na fotelowy izolacjonizm, to nie czas na przyglądanie się masakrze” – mówił Kerry do senatorów. 4 września 2013 doszło do głosowania na forum Komisji Spraw Zagranicznych Senatu. Za przyjęciem rezolucji głosowało 10 senatorów, a siedmiu było przeciw. Tym samym Komisja zezwoliła wojsku amerykańskiemu na przeprowadzenie ograniczonej interwencji w Syrii, bez udziału wojsk lądowych, w czasie trwania do 90 dni.
4 września 2013 prezydent Rosji Władimir Putin nie wykluczył tego, iż Moskwa poprze interwencje militarną, jeśli znajdą się niezbite dowody na użycie broni chemicznej przez wojsko Asada. Dodał też, że zgodę na interwencje może wydać jedynie Rada Bezpieczeństwa ONZ. Putin przyznał także, że Rosja wysyłała do Syrii przeciwlotnicze systemy rakietowe S-300, jednak dostawy zostały wstrzymane. Jednak jeszcze tego samego dnia dodał, że Kongres USA nie ma prawa legitymizować interwencji oraz „nonsensem” nazwał oskarżanie reżimu o użycie broni chemicznej. Według niego posiadające hegemonię na frontach wojsko nie miało potrzeby użycia broni chemicznej. Zdaniem Putina o wiele bardziej logiczna jest wersja, że gazu bojowego użyli powstańcy. Na dowód tego rosyjscy wojskowi eksperci ogłosili, iż rodzaje znalezionych pocisków na miejscu ataku wskazywały, że za użyciem broni chemicznej stali rebelianci.
Słowa premiera Rosji zostały skrytykowane przez Recepa Tayyipa Erdoğana. Szef rządu tureckiego zarzucił Putinowi przewartościowywanie śmierci w wyniku ataku chemicznego nad zabijanie cywili poprzez bombardowania. Erdogan zadeklarował chęć udział Turcji w każdej koalicji międzynarodowej wymierzonej w rząd Asada. Jednocześnie podkreśli, że jest przekonany o użyciu broni chemicznej przez rząd w Damaszku. Z kolei premier Wielkiej Brytanii David Cameron podczas wystąpienia w parlamencie powiedział, że reżim Asada ponownie użyje broni chemicznej, jeśli nie będzie wystarczającej presji na rząd syryjski ze strony społeczności międzynarodowej. Cameron obiecał także używania środków dyplomatycznych do doprowadzenie stron konfliktu do negocjacji pokojowych.
4 września 2013 do Europy przed zbliżającym się szczytem G20 w Petersburgu, przybył Barack Obama. Podczas wizyty w Szwecji, na wspólnej konferencji prasowej z tamtejszym premierem Fredrikiem Reinfeldtem, powiedział, że „społeczność międzynarodowa nie może milczeć w obliczu barbarzyńskiego ataku chemicznego, którego dokonał reżim syryjski, i musi udzielić skutecznej odpowiedzi”. Dodał, że amerykański wywiad nie powtórzy błędów sprzed interwencji w Iraku oraz że dowody na użycie broni chemicznej w Syrii były „niezbite”.
Przed rozpoczynającym się 5 września 2013 dwudniowym szczytem G20 w Rosji, papież Franciszek zaapelował do Władimira Putina o znalezienie pokojowego i dyplomatycznego rozwiązania sprawy syryjskiej. Sam szczyt w Petersburgu dt. głównie spraw gospodarczych, jednak sprawa syryjska została poruszona podczas roboczej kolacji i rozmowach w kuluarach. W czasie rozmów David Cameron ogłosił, że po laboratoryjnych analizach próbek pobranych w Syrii, Wielka Brytania miała nowe dowody na użycie sarinu przez siły rządowe. Jednak podczas kolacji roboczej światowi przywódcy nie doszli do porozumienia co do interwencji w Syrii. Według francuskiego przekazu po zakończonych rozmowach „sprawa ewentualnej interwencji militarnej w Syrii była przedmiotem wymiany opinii między przywódcami światowymi, którzy nie doszli jednak do porozumienia”. Z kolei Siergiej Ławrow powiedział, że użycie siły przez USA przekreśli szansę na zwołanie konferencji „Genewa 2”. Przełomu co do kwestii interwencji nie przyniosła także osobista rozmowa Putin z Obamą. Jednak przywódcy rozmawiali w kuluarach o objęciu międzynarodową kontrolą syryjskiej broni chemicznej. Kwestia ta była rosyjską alternatywą dla amerykańskiej interwencji, szeroko komentowana na arenie międzynarodowej w kolejnych dniach.
7 września 2013 podczas dwudniowego posiedzenia szefów dyplomacji państw UE w Wilnie, na którym uczestniczył także John Kerry, Radosław Sikorski, polski minister spraw zagranicznych, zasugerował amerykańskiemu Sekretarzowi Stanu, by wyznaczyć „termin zniszczenia arsenału” broni chemicznej. Już wcześniej, bo 29 sierpnia 2013 miała miejsce rozmowa telefoniczna pomiędzy Johnem Kerrym a Radosławem Sikorskim, który odrzucił możliwość udziału Polski w ewentualnej operacji militarnej w Syrii. Jednak już wówczas jako alternatywę dla interwencji zbrojnej, Sikorski zaproponował oddanie syryjskich arsenałów broni chemicznej pod międzynarodowy nadzór.
Niszczenie syryjskiej broni chemicznej (wrzesień-grudzień 2013).
Rosyjska inicjatywa dyplomatyczna i ustalenia genewskie.
9 września 2013 John Kerry po konsultacjach z Obamą, który w Petersburgu rozmawiał z Putinem o objęciu międzynarodowym nadzorem syryjskiej broni chemicznej, dał Asadowi tydzień na przekazanie całego syryjskiego arsenału broni chemicznej. Dzięki temu według Kerry’ego, syryjski prezydent mógł uchronić kraj przed amerykańską interwencją. Jeszcze tego samego dnia Rosja złożyła Damaszkowi ofertę, by ten zgodził się na międzynarodową kontrolę nad arsenałami z bronią chemiczną. Syria szybko przystała na propozycję Rosji, którą przyjęła z zadowoleniem. Rosja poprosiła także Międzynarodową Agencję Energii Atomowej (MAEA) o sporządzenie analizy poziomu ryzyka dla instalacji nuklearnych w Syrii w razie amerykańskiej interwencji. Stany Zjednoczone nie zgodziły się na taką opcję, tłumacząc, że nie leży to w kompetencji organizacji.
Tymczasem coraz więcej deputowanych w Izbie Reprezentantów wyrażało sprzeciw wobec interwencji w Syrii. Ponad połowa członków niższej izby Kongresu chciała głosować przeciwko takiej ewentualności. Dlatego też amerykańskie władze brały pod uwagę rosyjską inicjatywę polegająca na objęciu kontroli syryjskich składów broni chemicznej. Z jej powodu odroczono głosowanie w Kongresie nad rezolucją ws. operacji w Syrii. W Senacie rozpoczęły się z kolei prace nad projektem, który miałaby uzależnić zgodę na interwencję militarną w Syrii od stanu spełniania warunków, jakimi obłożone byłoby wdrożenie planu Rosji. W myśl tego projektu interwencja miałaby się odbyć, kiedy zawiodła by dyplomacja.
Światowi politolodzy uznali, iż propozycja Rosji była „ratunkiem” dla Baracka Obamy by wyjść z patowej sytuacji, która obniżała jego autorytet, gdyż najpierw wyznaczył „czerwoną linię” nie mogąc jej wyegzekwować. Sam Obama nazwał rosyjską propozycję dotycząca „potencjalnie przełomową”.
Zadowolenie z rosyjskiej propozycji dyplomatycznej wyraziły Chiny Wielka Brytania oraz Izrael, którego władze mówili o jak najszybszym odebraniu Syrii broni chemicznej i ukaraniu tych, którzy użyli broni niekonwencjonalnej. Sceptyczna była natomiast Francja, która zapowiedziała 10 września 2013, że przedstawi na forum Rady Bezpieczeństwa ONZ projekt rezolucji, w której znajdzie się ostrzeżenie przed „niezwykle poważnymi” konsekwencjami, jakie poniosą władze w Damaszku, jeśli naruszą postanowienia przyszłego porozumienia o objęciu międzynarodowym nadzorem syryjskiej broni chemicznej i jej zniszczeniu. Projekt opiera się o rozdział VII Karty Narodów Zjednoczonych, który mówi o dopuszczalnych działaniach militarnych i niemilitarnych w celu przywrócenia pokoju.
Premier Turcji Recep Tayyip Erdogan wyraził wątpliwości co do rosyjskiego planu, który według tureckiego polityka dają Asadowi „czas na kolejne masakry”. Z kolei syryjska opozycja zażądała podjęcia działań przeciwko reżimowi, a ofertę Rosji oceniono jako „manewr polityczny” mający zablokować amerykańską interwencję. Rosyjski plan kategorycznie odrzuciła Wolna Armia Syrii. Generał Salim Idris powiedział, że zniszczenie arsenałów jest niewystarczające, a reżim trzeba postawić przed Międzynarodowym Trybunałem Karnym za wykorzystanie broni chemicznej wobec cywilów. Wezwał ponadto o zwiększenie dostaw broni dla opozycji. Ostrożność co do pomysłu Rosji wyraziła Rada Współpracy Zatoki Perskiej, która uważała, że wdrożenie inicjatywy Moskwy w życie nie zatrzyma spirali przemocy w Syrii.
W orędziu do amerykańskiego narodu z 10 września 2013, Barack Obama powiedział, że „Ameryka nie jest policjantem świata”. Dodał, że podjął wraz z partnerami dyplomatyczną inicjatywę, która daje szanse na zlikwidowanie zagrożenia użycia broni chemicznej bez użycia siły. Oznajmił również, że prace nad planem objęcia międzynarodowej kontroli nad syryjską bronią chemiczną będą prowadzone, a stali członkowie RB ONZ przedłożą projekt rezolucji, „która będzie wymagać, by Asad zrzekł się broni chemicznej i by została ona automatycznie zniszczona pod międzynarodowym nadzorem”.
12 września 2013 prezydent Baszszar al-Asad potwierdził, iż zacznie przekazywać swoją broń chemiczną pod nadzór międzynarodowy. Ogłosił również, że Syria przystąpi do Organizacji ds. Zakazu Broni Chemicznej (OPCW), przesyłając jeszcze tego samego dnia dokumenty akcesyjne ws. przystąpienia do organizacji. Asad postawił jednak warunek, że spełni wszystkie oczekiwania, jeśli USA przestaną grozić interwencją militarną. Kolejnymi krokami po przystąpieniu Syrii do OPCW, było złożenie dwa dni później wniosku o przystąpienie do Konwencji o zakazie broni chemicznej (Konwencja zaczęła obowiązywać Syrię 14 października 2013) oraz następnie podporządkowanie się ustaleniom genewskim z 14 września 2013.
W dniach 12-14 września 2013 w Genewie, John Kerry razem z Siergiejem Ławrowem i Lakhdarem Brahimim omawiali przekazany Amerykanom, rosyjski plan oddania syryjskiej broni chemicznej pod kontrolę międzynarodową. Kerry stwierdził, iż same deklaracje Damaszku co do broni chemicznej nie wystarczą. Z kolei rosyjski minister spraw zagranicznych stwierdził, że uregulowanie problemu broni chemicznej sprawi, że jakikolwiek atak na Syrię nie będzie konieczny. Obydwaj dyplomaci uzgodnili, iż syryjska wojna domowa wymaga dyplomatycznego rozwiązania oraz ustalili, że spotkają się pod koniec września 2013 w Nowym Jorku podczas Zgromadzenia Ogólnego ONZ by rozmawiać o pokojowej konferencji „Genewa 2”.
Skutkiem rozmów w Genewie było wypracowane sześciopunktowe porozumienie między USA i Rosją, według którego najpóźniej do listopada 2013 do Syrii mieli zostać wysłani inspektorzy OPCW, którzy mieli mieć nieograniczony dostęp do miejsc, w których przechowywana jest broń chemiczna. Miejsca te mają zostać wskazane przez syryjski rząd w ciągu tygodnia od przyjęcia planu. Zniszczenie broni nastąpiłoby zgodnie z procedurami wynikającymi z Konwencji o zakazie użycia broni chemicznej najpóźniej do 30 czerwca 2014. Nie wywiązanie się z ustaleń genewskich, Damaszkowi groziłyby konsekwencje zgodnie z rozdziałem VII Karty Narodów Zjednoczonych, dotyczącym sankcji i akcji militarnych. Damaszek skomentował, iż zastosuje się do planu z Genewy, jeśli zostanie on zatwierdzony przez Radę Bezpieczeństwa ONZ jako rezolucja.
Tymczasem 16 września 2013 upubliczniono raport inspektorów ONZ nt. użycia broni chemicznej w Ghucie. Wynikało z niego jasno, iż użyto wówczas trującego gazu sarin, jednak inspektorzy nie wskazali sprawców. Przedstawiający raport Ban Ki-moon mówił o zbrodni wojennej oraz o „najbardziej znaczącym potwierdzonym użyciu broni chemicznej przeciwko cywilom od czasu, kiedy użył jej Saddam Husajn” (atak gazowy w Halabdży). Sekretarz generalny ONZ powiedział również, iż było to „najgorsze użycie broni masowego rażenia w XXI wieku”. Administracja Baracka Obamy stwierdziła w oświadczeniu, że jest znaczącym faktem, iż dowody techniczne w raporcie inspektorów mówią o użyciu sarinu wysokiej jakości i szczególnego typu pocisku, co potwierdzało by, iż syryjski reżim stał za atakiem. Także Francja oraz Wielka Brytania oświadczyły, że raport ONZ nie pozostawiał „żadnych wątpliwości” co do „nadzwyczaj wyraźnej odpowiedzialności” reżimu Asada za użycie broni chemicznej.
Przyjęcie planu genewskiego w formie rezolucji RB ONZ i jego realizacja.
18 września 2013 w wywiadzie dla amerykańskiej stacji telewizyjnej Fox News, Baszszar al-Asad przyznał, że Syria dysponuje bronią chemiczną, a władze chcą ją zniszczyć według ustaleń genewskich. Jednocześnie zapewnił, że to nie jego wojska odpowiadają za atak z Ghuty. Dzień później Władimir Putin przyznał, że nie ma stuprocentowej pewności, co do tego, że Damaszek podporządkuje się porozumieniu o zniszczeniu syryjskich arsenałów broni chemicznej. Dodał również, że atak z 21 sierpnia 2013 był „prowokacją rebeliantów”. 19 września 2013 Syria przesłała do OPCW informacje na temat swojej broni chemicznej. Tym samym władze kraju wypełniły pierwszy punkt planu genewskiego.
Podczas otwarcia debaty generalnej 68. sesji Zgromadzenia Ogólnego Narodów Zjednoczonych 24 września 2013, sekretarz generalny ONZ Ban Ki Mun powiedział, że liczy na szybkie przyjęcie rezolucji RB ONZ ws. broni chemicznej. Rezolucja RB ONZ nr 2118 wzywająca do zabezpieczenia i usunięcia syryjskiego arsenału chemicznego została jednogłośnie przyjęta 27 września 2013. Treść rezolucji opiera się o ustalenia genewskie, jednak nie zawiera odnośników do VII rozdziału Karty NZ, mówiących o sankcjach i groźbie użycia siły, wobec nie wywiązania się z zobowiązań narzuconych przez RB ONZ, gdyż przeciwko nim była Rosja. Przyjęcie rezolucji zakończyło impas na forum RB ONZ, trwający od kwietnia 2012, kiedy to pierwszy i ostatni raz RB ONZ porozumiała się, wysyłając wówczas misję obserwatorów do Syrii. Łącznie Rosja i Chiny trzykrotnie blokowała projekty rezolucji proponowane przez kraje zachodnie.
Po przyjęciu rezolucji RB ONZ, 1 października 2013 do Syrii przybyli międzynarodowi eksperci OPCW, aby przeprowadzić inspekcje w arsenałach broni chemicznej. Był to drugi z punktów planu genewskiego przyjętego przez RB ONZ. Misja grupy miała trwać 30 dni i odwiedzonych miało być 23 miejsca wskazanych przez rząd. W tym czasie Syria musiała zniszczyć infrastrukturę do produkcji broni chemicznej.
Misja OPCW rozpoczęła się dzień po tym jak Syrię opuścili inspektorzy ONZ, którzy od 25 września 2013 zbierali dowody ws. doniesień o atakach chemicznych. Badali oni od siedem przypadków użycia broni chemicznej. Kolejny raport ONZ o atakach chemicznych w Syrii jest spodziewany pod koniec października 2013. Z kolei proces likwidacji zasobów broni chemicznej rozpoczął się 6 października 2013. Szef OPCW Ahmet Uzumcu poinformował, że w pierwszym etapie misji, syryjskie władze chętnie współpracowały z inspektorami. 11 października 2013 Organizacja ds. Zakazu Broni Chemicznej została nagrodzona Pokojową Nagrodą Nobla za „szeroko zakrojone działania mające na celu eliminację broni chemicznej”. Wpływ na decyzję komitetu noblowskiego miała rozpoczęta misja w Syrii.
Tymczasem na czele misji OPCW w Syrii stanęła Holenderka Sigrid Kaag. Jej zadaniem jest nadzorowanie wszystkich działań w terenie podejmowanych przez pracowników OPCW i ONZ. Główne biuro Kaag zostało rozlokowane na Cyprze, gdzie będzie też znajdować się zaplecze misji, docelowo liczącej stu ekspertów z obu organizacji. 24 października 2013 Damaszek przekazał OPCW, na trzy dni przed terminem, wymagany szczegółowy plan zniszczenia zasobów jej broni chemicznej. Tymczasem do 28 października 2013 inspektorzy skontrolowali 21 z 23 obiektów w których składowano broń chemiczną. Dwa z nich były niedostępne ze względu bezpieczeństwa. Z kolei 31 października 2013 na dzień przed terminem Syria ogłosiła, że zniszczyła infrastrukturę służącą do produkcji broni chemicznej. Kolejnym terminem w planie eliminowania broni chemicznej był 15 listopada 2013. Do tego dnia Syria i OPCW miały ustalić sposób i miejsca niszczenia syryjskiej broni chemicznej oraz skonstruowania szczegółowego terminarza całkowitej likwidacji jej broni.
Aby pomóc stronom dojść do porozumienia, Rosja i USA przesłały do Organizacji ds. Zakazu Broni Chemicznej dokument w którym zaproponowano wytyczne według których surowce do produkcji broni chemicznej miały być wywiezione z Syrii do 31 grudnia 2013 (łącznie 700 ton), natomiast służący do produkcji sarinu izopropanol, miałby zostać zniszczony na miejscu do 1 marca 2014. Dokument nakazywał także do 31 marca 2014, przetworzenie najbardziej niebezpiecznych materiałów. 15 listopada 2013 Organizacja na rzecz Zakazu Broni Chemicznej przyjęła szczegółowy plan eliminacji syryjskich zapasów broni chemicznej. Zgodnie z przyjętym harmonogramem najbardziej niebezpieczne rodzaje broni chemicznej miały zostać usunięte z terytorium Syrii do 31 grudnia 2013, natomiast materiały uznane za mniej groźne, których ilość szacowano na 500 ton, nie później niż 5 lutego 2014. Cała broń chemiczna o łącznej liczbie 1300 ton („I priorytet” 1040 ton i „II priorytet” 260 ton) miała zostać zlikwidowana do 30 czerwca 2014.
Szukano także miejsca w którym miałaby być zniszczona owa broń. Stany Zjednoczone zaproponowały Albanię, gdyż kraj ten w 2007 sam zniszczył swój niewielki arsenał chemiczny. Jednak po demonstracjach w tamtejszym kraju i burzliwej debacie politycznej, władze z Tirany odmówiły, tłumacząc, że kraj nie ma niezbędnych ku temu urządzeń. Również Belgia i Norwegia wykluczyły możliwość zniszczenia broni chemicznej na ich terytorium. Wobec braku gotowego zlikwidować syryjski arsenał na swoim terytorium, pojawił się pomysł zniszczenia broni chemicznej na morzu, za pomocą statku lub morskiej platformy. W związku z brakiem chętnych krajów do zniszczenia syryjskich arsenałów broni chemicznej, OPCW zaproponowała by prywatne firmy, by zaangażowały się w proces niszczenia syryjskiej broni chemicznej. Zainteresowanie zniszczeniem blisko 800 ton substancji chemicznych i 7,7 mln litrów płynnych odpadów chemicznych wyraziło ponad 20 firm.
Mimo tego zdecydowano, iż broń chemiczna zniszczona będzie na pokładzie przystosowanego do tego amerykańskiego statku „Cape Ray” we włoskim porcie Gioia Tauro, z kolei mniej niebezpieczne substancje chemiczne przez prywatne firmy. Stany Zjednoczone zaoferowały spalarnię na swoim okręcie oraz sprzęt służący do niszczenia gazów bojowych, ale nie uzgodniono, gdzie statek ten miałby być zakotwiczyć w okresie, w którym będą na nim spalane substancje toksyczne. Na amerykański okręt broń chemiczna ma zostać dostarczona z portu w Latakii przez jednostkę duńską. 19 grudnia 2013 duński parlament zdecydował, że Dania podejmie się misji wojskowej w Syrii wysyłając okręt „Akra Futura”, wchodzącą w skład Królewskiej Duńskiej Marynarki Wojennej. Z kolei Rosja zaoferowała pomoc w przetransportowaniu syryjskiej broni chemicznej do portu Latakia.
Wprowadzenie w życie międzynarodowych ustaleń dotyczących likwidacji syryjskiego arsenału chemicznego poważnie utrudniały prowadzone nieustannie walki. Koordynatorka misji OPCW Sigrid Kaag powiedziała, że niszczenie broni chemicznej nigdy nie odbywało się w tak trudnych warunkach. Z tego powodu niszczenie broni może się opóźnić. Termin wywozu najbardziej niebezpiecznych rodzajów broni chemicznej nie został dotrzymany. OPCW tłumaczyła to niekorzystną pogodą i stale zmieniająca się sytuacją na polach walk. Pierwsza partia broni chemicznej została wywieziona przez duński okręt „Arka Futura” 7 stycznia 2014. Załoga „Arka Futura” liczyła 12 osób, w tym pięciu duńskich i siedmiu polskich marynarzy. Eskortowana jednostka przez okręty norweskie, chińskie, rosyjskie i syryjskie wyruszyła z portu Latakia i płynęła do portu Gioia Tauro, we włoskiej Kalabarii, gdzie dokonywano transferu chemikaliów na amerykańską jednostkę „Cape Ray” przystosowaną do niszczenia broni chemicznej. Operacja w Gioia Tauro ma trwać do połowy lutego 2014.
Oprócz utylizowania chemikaliów na amerykańskim okręcie, Wielka Brytania zobowiązała się w grudniu 2013 zniszczyć część mniej niebezpiecznych syryjskich zasobów broni chemicznej w prywatnych zakładach utylizacyjnych oraz eskortować statki państw skandynawskich z toksycznym ładunkiem. W związku z tym Londyn podpisał umowę z firmą usług komunalnych Veolia Environment na niszczenie chemikaliów z „pierwszego priorytetu”. Przetarg na niszczenie chemikaliów z drugiego priorytetu wygrała również firma Ekokem AB z Finlandii. Na prywatnych platformach ze Stanów Zjednoczonych oraz Finlandii zniszczonych zostanie 500 ton substancji z „drugiego priorytetu”. Niemcy poinformowały także, że przyjmą 370 ton pozostałości po neutralizacji iperytu i spalą je w wyspecjalizowanym zakładzie utylizacyjnym. Wielka Brytania zgodziła się natomiast na zniszczenie 150 ton chemikaliów. W połowie stycznia 2014, OPCW ogłosiło, iż proces wywożenia i likwidacji broni chemicznej opóźni się z powodu problemów logistycznych (transport chemikaliów za pomocą ciężarówek do portu Latakia), niesprzyjającej pogody i biurokracji.
27 stycznia 2014 na statki „Arka Futura” i norweski „Taiko” załadowano drugą partię broni chemicznej, która w drodze z Damaszku do Latakii została ostrzelana. Mimo tego Departament Stanu USA wyraził swoje zaniepokojenie tempem usuwania broni chemicznej. Oceniono, iż do tej pory wywieziono i zniszczono zaledwie 4% z 1300 ton zasobów śmiercionośnych chemikaliów, wobec czego nie udało się dotrzymać terminu eliminacji mniej groźnych substancji do 5 lutego 2014. Wobec tego John Kerry zaapelował podczas 50. Konferencji Bezpieczeństwa w Monachium do Rosji i prezydenta Asada o szybsze tempo usuwania groźnej broni chemicznej.
Organizacja ds. Zakazu Broni Chemicznej przyznała 5 lutego 2014, iż Syria nie wywiązała się z harmonogramu, który zakładał do tego dnia wywóz łącznie 1200 ton substancji chemicznych „pierwszego i drugiego priorytetu”. Organizacja zrzuciła odpowiedzialność za taki stan rzeczy na rząd syryjski, nie komentując szerzej sprawy. Wiceminister spraw zagranicznych Syrii Fajsal Mekdad, powiedział, że oskarżenia są „całkowicie nieusprawiedliwione”. Sigrid Kaag powiedziała na posiedzeniu Rady Bezpieczeństwa ONZ, że Syria musi przyspieszyć wywożenie z kraju swego arsenału chemicznego. Trzeci załadunek broni chemicznej opuścił Syrię na pokładzie norweskiego statku 10 lutego 2014. Część chemikaliów została w międzyczasie zniszczona na terytorium Syrii. Tego samego dnia Unia Europejska zdecydowała, że zamrożone aktywa syryjskiego rządu zostaną wykorzystane na rzecz likwidacji broni chemicznej. Krok ten został skrytykowany przez Damaszek.
20 lutego 2014 stwierdzono, że Syria nie zlikwiduje w zakładanym terminie zapasów broni chemicznej, a proces opóźni się o kilka miesięcy, gdyż do tej pory wyeliminowano 11% chemikaliów. Sam Damaszek twierdził, że ewakuację 1,2 tys. ton środków wchodzących w skład „priorytetu pierwszego i drugiego”, zakończy do końca maja 2014. Sigrid Kaag ogłosiła 4 marca 2014, iż Damaszek zgodził się przyjąć 60-dniowy harmonogram, w ciągu którego przyśpieszone mają zostać wysiłki wywożenia substancji chemicznych z kraju. Dodała, że dotąd usunięto 26% syryjskiego arsenału broni chemicznej. 20 marca 2014 OPCW podała, że już ponad 49% arsenału broni chemicznej liczącego 1300 ton zostało wywiezione w jedenastu partiach z kraju w celu zniszczenia. 16 kwietnia 2014 z Syrii wywieziono do zniszczenia 72% arsenału broni chemicznej. Mimo postępów w wywozie broni chemicznej, kolejne oskarżenia o wykorzystanie tej niekonwencjonalnej broni pojawiły się w kwietniu i maju w trakcie walk pod Chan Szajchun. Fakty te zostały potwierdzone przez Human Rights Watch.
Tymczasem do 24 kwietnia 2014 zdołano z kraju wywieźć 92,5% arsenału broni chemicznej zostało wywiezione w jedenastu partiach z kraju w celu zniszczenia. Pozostałe 7,5% arsenału mieściło się w zakładach pod Damaszkiem, do których inspektorzy nie mieli wstępu. Mimo wybuchu wojny na wschodzie Ukrainy i poważnego kryzysu w bilateralnych stosunkach między Waszyngtonem i Moskwą, John Kerry rozmawiał z Siergiejem Ławrowem o tej sprawie. Stany Zjednoczone nalegały na planowe wywiezienie z Syrii ostatniej części arsenału broni chemicznej.
Nie udało się dotrzymać pierwotnego terminu zniszczenia syryjskiej wojny domowej. Dopiero dwa miesiące później, 28 sierpnia 2014, dyrektor generalny OPCW ambasador Ahmet Üzümcü ogłosił, iż 100% substancji chemicznych z „pierwszego priorytetu” zostało zniszczonych. Było to 1040 ton chemikaliów, z czego 133 ton izopropanolu zostało zniszczonych na terytorium Syrii. Do tego dnia zneutralizowano również 70% z 260 ton (182 tony) substancji „drugiego priorytetu”, co stanowiło łączną ilość 94% zniszczonej broni chemicznej z ogólnej liczby 1300 ton. Komponenty syryjskiej broni chemicznej zneutralizowano na pokładzie amerykańskiego statku specjalistycznego „Cape Ray”.
IX konferencja „Przyjaciół Syrii” i kolejna faza przygotowań do „Genewy 2” (październik 2013 – styczeń 2014).
We wrześniu 2013 Ahmad al-Dżarba oświadczył, że Syryjska Koalicja Narodowa na rzecz Opozycji i Sił Rewolucyjnych jest gotowa wziąć udział w proponowanej konferencji pokojowej, jeśli celem będzie utworzenie syryjskiego rządu tymczasowego z wszelkimi uprawnieniami. W mocy miałyby pozostać stawiane wcześniej warunki udziału tego ugrupowania w negocjacjach pokojowych: położenie kresu władzy Asada i zakończenie działań bojowych przez siły reżimowe. Jednakże w październiku 2013 Dżurdż Sabra, przywódca Narodowej Rady Syryjskiej, jednego z najważniejszych ugrupowań opozycyjnych, że NRS wycofa się z Syryjskiej Koalicji Narodowej na rzecz Opozycji i Sił Rewolucyjnych, jeśli weźmie ona udział w „Genewie 2”.
22 października 2013 w Londynie miała miejsce IX konferencja „Przyjaciół Syrii”. Podczas zjazdu 11 państw należących do grupy odniosły się do słów Baszszara al-Asada, który dzień wcześniej oświadczył, że nie widzi przeszkód, aby kandydować w wyborach prezydenckich w roku 2014. Z kolei Ahmad al-Dżarba ogłosił, że opozycja nie weźmie w konferencji „Genewa 2”, jeśli nie będzie zgody na natychmiastowe odsunięcie Asada od władzy, a także przy negocjacyjnym stole zasiądą przedstawiciele Iranu. W komunikacie końcowym zawarto notę mówiącą, że „Asad i jego współpracownicy, którzy mają krew na rękach, nie będą mieli w Syrii żadnej roli do odegrania”. Dzień przed IX zjazdem „Przyjaciół Syrii” Asad oznajmił, że nie widzi przeszkód, aby kandydować w wyborach prezydenckich w 2014.
Tymczasem 26 października 2013, pokojowy wysłannik ONZ do Syrii, Lakhdar Brahimi rozpoczął swoją podróż po regionie, kontynuując działania na rzecz zorganizowania w Genewie konferencji pokojowej. Najpierw udał się z wizytą do Teheranu, gdzie na spotkaniu z irańskim ministrem spraw zagranicznych Mohammadem Dżawadem Zarifem, zapewniał, że udział Iranu w „Genewie 2” jest konieczny. Brahimi powiedział, że ma nadzieje zorganizować konferencję pod koniec listopada 2013. Zarif odpowiedział, że Iran będzie czekał na zaproszenie na konferencję, mająca znaleźć dyplomatyczne rozwiązanie konfliktu. Brahimi dwa dni później wylądował w Damaszku. Podczas krótkiego spotkania z Brahimim, Asad powiedział, że ostatnie słowo podczas konferencji pokojowej w Genewie powinno należeć do Syryjczyków. Dodał również, że powodzenie rozwiązania politycznego jest możliwe tylko w przypadku wstrzymania wsparcia dla grup terrorystycznych. 29 października 2013 wysłannik ONZ spotkał się z tolerowanym przez rząd opozycjonistą Hasanem Abdelem Hazimim, przywódcą Komitetu Koordynacji na rzecz Narodowej i Demokratycznej Zmiany, i wywodzącym się z szeregów opozycji Alim Hajdarem, ministrem stanu ds. porozumienia narodowego. Brahimi powiedział, że konferencja pokojowa nie może odbyć się bez udziału opozycji, podzielonej nie tylko na szczeblu militarnym, ale także politycznym i mającej twarde oczekiwania co do przebiegu tej inicjatywy dyplomatycznej.
5 listopada 2013 Siergiej Ławrow powiedział, że Iran powinien zostać zaproszony na konferencję pokojową, co zostało wcześniej wykluczone przez syryjską opozycję. Tego samego dnia syryjski rząd ogłosił, iż Baszszar al-Asad nie odda władzy podczas genewskiej konferencji. Jednocześnie w Genewie trwały konsultacje Rosja-USA-ONZ, podczas których poinformowano, że ze względu na stanowiska stron, konferencja odbędzie się najwcześniej w grudniu 2013. Dzień później Rosja ogłosiła, iż może zorganizować nieformalne spotkanie między przedstawicielami syryjskiej opozycji i syryjskiego rządu w Moskwie w ramach przygotowań do konferencji „Genewa 2”. 14 listopada 2013 Władimir Putin przeprowadził rozmowę telefoniczną z Baszszarem al-Asadem, podczas której wyraził swoje zadowolenie ze zgody syryjskiego prezydent na wysłanie delegacji rządowej do Genewy. Prezydenci rozmawiali również o współpracy w kwestii zniszczenia syryjskiego arsenału broni chemicznej między władzami syryjskimi a misją OPCW, a także sytuacji humanitarnej w Syrii.
25 listopada 2013 podczas trójstronnego spotkania USA-ONZ-Rosja w Genewie, sekretarz generalny ONZ Ban Ki-moon ogłosił, że konferencja pokojowa poświęcona zakończeniu wojny domowej „Genewa 2” rozpocznie się 22 stycznia 2014. Początkowo nie sprecyzowano, czy w konferencji weźmie udział Iran, co było kwestią sporną między USA a Rosją. Na wieść o ustaleniu daty konferencji, gen. Salim Idris ogłosił, iż Wolna Armia Syrii nie weźmie udziału w rozmowach pokojowych, oraz siły pokojowe nie wstrzymają na czas ich trwania ognia. Udział w konferencji potwierdził Damaszek, dodając, że delegacja syryjska w Genewie nie odda władzy, czego domagały się opozycyjne struktury polityczne oraz kraje zachodnie.
Konferencja „Genewa 2” odbyła się w kurorcie Montreux nad Jeziorem Genewskim. W samej Genewie, dnia 22 stycznia 2014 rozmowy nie mogły się odbyć, ze względu na zaplanowane w tym samym terminie targi zegarmistrzowskie. Na rozmowy pokojowe zaproszono 32 kraje, wśród nich był Arabia Saudyjska i Iran. Z kolei na 24 stycznia 2013 rozpoczęły się dwustronne rozmowy delegacji syryjskich pod kierownictwem Lakhdara Brahimiego. Organizatorzy konferencji dali stronom konfliktu czas do 27 grudnia 2013 na przedstawienie listy uczestników poszczególnych delegacji. Przeciwni organizacji konferencji byli radykalni rebelianci. Lider Dżabhat an-Nursa Abu Muhammad al-Dżulani w wywiadzie dla Al-Dżaziry powiedział, że ugrupowanie nie uzna wyników rozmów spod Genewy, gdyż „uczestnicy nie reprezentują ludzi, którzy się poświęcali i przelewali krew by walczyć z reżimem prezydenta Baszszara al-Asada”.
12 stycznia 2014 w Paryżu odbyła się X konferencja „Przyjaciół Syrii” z udziałem USA, Wielkiej Brytanii, Francji, Niemiec, Włoch, Turcji, Arabii Saudyjskiej, Zjednoczonych Emiratów Arabskich, Kataru, Egiptu i Jordanii oraz SKNOiSR z Ahmadem al-Dżabrą na czele, który 5 stycznia 2014 uzyskał reelekcję na stanowisku. „Przyjaciele Syrii” zapewnili wsparcie dla umiarkowanej opozycji. Dodano, że „trzeba uniknąć konfrontacji ekstremistów, która miałaby straszne konsekwencje dla regionu”. Sekretarz stanu USA John Kerry i szef MSZ Rosji Siergiej Ławrow wezwali w Paryżu do „ograniczonego zawieszenia broni” w Syrii (rozejm m.in. w Aleppo i Wschodniej Ghucie, gdzie panowała fatalna sytuacja humanitarna) przed międzynarodową konferencją pokojową „Genewa 2”. Tymczasem w Syrii od początku stycznia 2014 na terenach kontrolowanych przez rebeliantów toczyła się brutalna wojna między ugrupowaniami ekstremistycznymi.
18 stycznia 2014 SKNOiSR potwierdziła udział w konferencji pokojowej „Genewa 2”, lecz dwa dni później wycofała swoją deklarację, argumentując to zaproszeniem na rozmowy Iran. Opozycja domagała się wycofania przez ONZ zaproszenia dla Teheranu. Ban ki-moon ugiął się pod żądaniami syryjskiej opozycji i cofnął zaproszenie dla Iranu, argumentując to tym, iż Teheran nie akceptował postanowień mechanizmu genewskiego z 30 czerwca 2012. Minister spraw zagranicznych Rosji, Siergiej Ławrow nazwał krok ten „błędem”, potwierdzając jednocześnie rosyjski udział w konferencji. SKNOiSR utrzymywała, że będzie domagać się w Genewie ustąpienia Asada, który oświadczył znowu, iż głównym celem konferencji „Genewa 2” odbywającej się w tym tygodniu będzie walka z terroryzmem.
Międzynarodowa konferencja pokojowa „Genewa 2” (styczeń-luty 2014).
Pierwsza część międzynarodowej konferencji pokojowej „Genewa 2” odbyła się zgodnie z planem, 22 stycznia 2014 w Montreux. Konferencję otworzył sekretarz generalny ONZ Ban ki-moon. W swojej przemowie wstępnej wezwał strony syryjskiego konfliktu do zaangażowania w celu rozwiązania kryzysu, podkreślając, że nie jest to proste zadanie. Dodał również, że „po prawie trzech ciężkich latach konfliktu i cierpień w Syrii nadszedł dzień nadziei”. Poprosił strony konfliktu o szczerą pracę na rzecz zakończenia wojny domowej. Delegacje przemawiały kolejno pod nieobecność na sali wrogiej strony. Przedstawiciel syryjskiej delegacji, minister spraw zagranicznych Walid al-Mu’allim wdał się w spór z Banem ki-moonem. Mówił, że nikt poza samymi Syryjczykami nie ma prawa usunąć Asada. Przedstawił charakterystykę wojny domowej z punktu widzenia rządu. „Pan mieszka w Nowym Jorku, ja mieszkam w Syrii” – powiedział al-Mu’allim. Przedstawicieli opozycji nazwał „zdrajcami i agentami na żołdzie wroga”, dodając, że udają reprezentantów narodu syryjskiego. Oskarżył Zachód i Arabię Saudyjską o sponsorowanie i uzbrajanie rebeliantów. Rosyjski minister spraw zagranicznych Siergiej Ławrow utrzymywał sprzeciw wobec ingerencji zewnętrznych podmiotów w losy pogrążonego w wojnie kraju. Ławrow zauważył i potępił problem ekstremizmu w Syrii.
Sekretarz Stanu USA John Kerry przekonywał, iż bezpośrednie rokowania i wynegocjowanie powołania przejściowego rządu Syrii to „jedyna opcja” wyjścia z konfliktu. Przewodniczący Syryjskiej Koalicji Narodowej na rzecz Opozycji i Sił Rewolucyjnych Ahmad al-Dżarba wezwał delegację rządu syryjskiego do podpisania dokumentu „Genewa 1”, przewidującego wprowadzenie rządu przejściowego. Apel ten poparł minister spraw zagranicznych Arabii Saudyjskiej Su’ud ibn Fajsal, dodając, że ręce Asada są „splamione krwią” i nie ma dla niego miejsca w nowych władzach. Wezwał też do wycofania wszystkich zagranicznych sił z Syrii. W czasie wystąpienia Ahmad al-Dżarba posłużył się zdjęciami opublikowanymi dzień przed konferencją przez brytyjski dziennik The Guardian. 55 tys. zdjęć zostało przemycone przez syryjskiego fotografa wojskowego, który zdezerterował. Zdjęcia te dokumentowały przeprowadzenie tortur w więzieniach i zamordowanie 11 tys. syryjskich więźniów. Dżarba porównywał skalę wydarzeń ze zbrodniami nazistów podczas II wojny światowej.
"Publikacja tych doniesień na dzień przed konferencją „Genewa 2” kategorycznie dowodzi, iż jej celem jest podważenie wysiłków na rzecz pokoju w Syrii”, odparła rządowa strona. Jednak później ambasador Syrii przy ONZ Baszar Dżafari potwierdził stosowanie tortur w syryjskich więzieniach, broniąc się, iż skala tych praktyk nie była duża. Pozarządowe organizacje broniące praw człowieka od samego początku konfliktu alarmowały i naruszanie praw człowieka poprzez nieludzkie warunki bytowania, tortury i morderstwa. Dżafari nie zaprzeczył, że władze popełniły błąd, jednak „takie błędy popełniane są także w innych krajach”. Mimo tego twierdził, że materiały opublikowane przez Guardian były sfałszowane. W wystąpieniu zamykającym pierwszy dzień konferencji, Ahmad al-Dżarba wezwał społeczność międzynarodową do niezależnego śledztwa ws. tortur w zakładach karnych.
Dwa dni po posiedzeniu w Montreux miały się odbyć w Genewie bezpośrednie rozmowy między delegacjami syryjskiego konfliktu. Jednak do tego nie doszło, gdyż opozycja postawiła warunek stronie rządowej, polegający na zaakceptowaniu mechanizmu genewskiego z 2012. Postulaty te odrzucił minister ds. informacji Umran Ahid az-Zubi, który powiedział, że syryjskie władze nie zgadzały się podpisać dokumentu „Genewa 1”, przewidującego powołanie rządu tymczasowego. Po wystąpieniu tego problemu na konferencji pokojowej, Lakhdar Brahimi prowadził oddzielne rozmowy z delegacją rządowa i opozycyjną, nakłaniając m.in. do wymiany jeńców, ogłoszenia w niektórych regionach zawieszenia broni czy zapewnieniu bezpiecznego transportu pomocy humanitarnej.
Brahimiemu udało się wynegocjować pierwsze spotkanie obu delegacji, które spotkały się twarzą w twarz 25 stycznia 2014. Jednak ich przedstawiciele nie zabrali głosu. W trakcie spotkania, które trwało 30 minut, przemawiał jedynie Lakhdar Brahimi. Delegaci rządowi i opozycyjni na salę weszli i wyszli różnymi drzwiami. 26 stycznia 2014 władze syryjskie zezwoliły ma opuszczenie oblężone miasta Hims kobietom i dzieciom oraz mężczyznom po uprzednim wpisaniu się na specjalną listę, by uniknąć ucieczki grup zbrojnych. Była to pierwsza wiążąca decyzja konferencji. Jednak nie udało się ustalić terminu dostarczenia pomocy humanitarnej do miasta. Wiceminister spraw zagranicznych Syrii Fajsal Mekdad, który ogłosił decyzję rządu, powiedział, że zdjęcia przedstawione przez „Guardian” są stanowczo sfabrykowane. Tego dnia toczyła się runda negocjacyjna dt. uwolnienia tysięcy ludzi aresztowanych po 2011. Opozycja przedstawiła listę 7 tysięcy nazwisk w tym setek dzieci i kobiet więzionych przez reżim Asada. Delegacja syryjska zaprzeczyła jakoby przetrzymywane były dzieci.
27 stycznia 2014 syryjska delegacja przedstawiła „deklarację zasad”, która była podstawą do dalszych negocjacji konferencji genewskiej. Według deklaracji to Syryjczycy mają zdecydować o losach rządu Asada, bez narzucania reguł przez Zachód, co tyczyło się dokumentu „Genewa 1”. Ponadto wezwano o niedozbrajanie rebeliantów i omówić problem terroryzmu w Syrii. W oświadczeniu Stany Zjednoczone przedstawiły opinię, iż reżim Asada stanowił „magnes dla terrorystów” i brutalność jego armii była źródłem ekstremizmu. Brahimi pomimo deklaracji, przekonywał strony, iż należy skupić się nad zasadami przyjętymi na konferencji „Genewa 1”. Syryjska strona rządowa zgodziła się go przeanalizować. Mediator dodał, że nie spodziewa się dalszych postępów podczas I rundy negocjacyjnej, która zakończyła się 31 stycznia 2014.
Według Brahimiego podczas tygodnia negocjacji doszło do „przełamania lodów”. Sporządził 10 punktów, co do których obie strony zgodziły się. 30 stycznia 2014 doszło do minuty ciszy z udziałem obu syryjskich delegacji, by oddać hołd ofiarom wojny domowej. W ocenie rządu w Damaszku rozmowy pokojowe nie przyniosły „namacalnych rezultatów” z winy opozycji, która zagroziła wycofaniem się z rokowań. Delegacja Asada nazwała ją „nieodpowiedzialną”, zarzucając jej „brak odpowiedzialności i powagi”. Początek drugiej tury rozmów zaplanowano na 10 lutego 2014. Delegacja syryjska poinformowała, iż musi porozumieć się z Baszszarem al-Asadem co do powrotu do Genewy. Z kolei opozycja wyraziła chęć kontynuowania rokowań.
Druga runda negocjacyjna rozpoczęła się zgodnie z planem 10 lutego 2014. Lakhdar Brahimi w oddzielnych rozmowach z wrogimi delegacjami apelował o powstrzymanie przemocy i utworzenie przejściowego rządu. W drugim dniu obie delegacje ponownie zasiadły przy stole negocjacyjnym. Spotkanie to nazwano „dialogiem głuchych”. Rządowa delegacja zagroziła również, że w przypadku braku postępów, nie weźmie udziału w trzeciej turze negocjacyjnej. 12 lutego 2014 delegacja opozycyjna przedstawiła propozycję powołania władz tymczasowych i wprowadzenia zawieszenia broni nadzorowanego przez ONZ oraz demobilizacje grup bojowych i włączenie ich do armii narodowej, a także wydalenie z Syrii zagranicznych bojowników. Nie przedstawiono jednak jaką rolę miałby odegrać Baszszar al-Asad. Druga runda negocjacji dobiegła końca 15 lutego 2014. W trakcie drugiej rundy rozmów, tak jak i w pierwszej, syryjskie władze oraz opozycjoniści nie doszli do porozumienia. Po zakończeniu rozmów, John Kerry ocenił, iż Baszszar al-Asad nie poszukiwał rozwiązań przy stole negocjacyjnym w Genewie, tylko na polu walki. Sekretarz Stanu dodał, że zamiast dążyć do zakończenia wojny domowej w drodze dyplomatycznej, to bombarduje własny naród za pomocą bomb beczkowych przy wsparciu Iranu, Hezbollahu i Rosji. Stany Zjednoczone liczyły, iż Rosja wywrze nacisk na Damaszek, w celu przerwania rokowań, jednak tak się nie stało. Brahimi przyznał, że z tego powodu nie udało się odnieść większych postępów, a rozmowy utknęły w martwym punkcie.
Tymczasem Rosja ogłosiła, iż zawetuje projekt rezolucji Australii, Luksemburgu i Jordanii przedłożony Radzie Bezpieczeństwa ONZ. Według Moskwy, projekt rezolucji dt. sytuacji humanitarnej w Syrii przygotowywał grunt pod operację militarną. W zamian Rosja przedłożyła RB ONZ swój projekt rezolucji ws. pomocy humanitarnej. 22 lutego 2014 Rada Bezpieczeństwa ONZ przyjęła rezolucję nr 2139, wzywająca wszystkie strony konflikty, aby „natychmiast zaprzestały wszelkich ataków na ludność cywilną”. Rada stwierdziła, że zamierza podjąć dalsze kroki w przypadku niezastosowania się do wezwania.
Zmniejszenie zainteresowania wojną w Syrii międzynarodowej opinii publicznej (luty-sierpień 2014).
Z powodu wybuchu kryzysu krymskiego w marcu 2014 i miesiąc później wojny na wschodzie Ukrainy oraz kampanii dżihadystów w Iraku z czerwca 2014, kwestia wojny domowej odeszła na dalszy plan. Sprawa wokół Ukrainy przyniosła poważny kryzys w stosunkach Stanów Zjednoczonych z Rosją. Ich kontakty dotyczące Syrii po fiasku konferencji genewskiej i w trakcie wojny na Ukrainie, uległy znacznemu zmniejszeniu. Ponowne zainteresowanie Syrią wzrosło po egzekucji amerykańskiego dziennikarza Jamesa Foleya i zagrożeń wynikających z proklamacji Państwo Islamskiego.
Tymczasem w okresie luty – sierpień 2014 na frontach wojny domowej znaczną hegemonię uzyskali dżihadyści z Islamskiego Państwa w Iraku i Lewancie, którzy proklamowali kalifat pod nazwą Państwo Islamskie. W tym czasie na arenie międzynarodowej doszło do spotkania grupy „Przyjaciół Syrii”, IV weta na arenie RB ONZ czy dymisji Lakhdara Brahimiego z funkcji specjalnego wysłannika pokojowego ONZ i LPA do Syrii.
Podczas dorocznego szczytu Ligi Państw Arabskich, który w dniach 25-26 marca 2014 odbył się w Kuwejcie, Ahmad al-Dżarba zaapelował o przyznanie Syryjskiej Koalicji Narodowej na rzecz Opozycji i Sił Rewolucyjnych miejsca w organizacji międzynarodowej. Syria oficjalnie nie była reprezentowana w Lidze Państw Arabskich.
15 maja 2014 w Londynie odbyło się kolejne spotkanie grupy „Przyjaciół Syrii” z udziałem 11 ministrów spraw zagranicznych krajów zachodnich i arabskich. Minister spraw zagranicznych Wielkiej Brytanii William Hague zapowiedział zwiększenia wsparcia militarnego dla umiarkowanej syryjskiej opozycji. Decyzja grupy została skrytykowana przez Rosję, która uważała, iż była ona „destrukcyjna”. „W przeciwieństwie do naszych Zachodnich partnerów, którzy spotkali się w Londynie, my pracujemy ze wszystkimi stronami syryjskiego konfliktu, nie tylko z jedną” – powiedział zastępca ministra spraw zagranicznych Rosji Michaił Bogdanow. Damaszek również zanegował decyzję „Przyjaciół Syrii”. Ponadto syryjski rząd oskarżył USA, Francję i Wielką Brytanię o krytykowanie wyborów prezydenckich, które odbyły się 3 czerwca 2014. Według władz syryjskich, krytyka procesu demokratycznego przyczynia się do wspierania terrorystów. Wybory wygrał Baszszar al-Asad.
W międzyczasie, 22 maja 2014 na forum RB ONZ doszło do IV weta projektu rezolucji ws. Syrii. Projekt przygotowany przez Francję dotyczył powierzeniu Międzynarodowemu Trybunałowi Karnemu zajęciem się sytuacją w Syrii pod kątem ewentualnego pociągnięcia do odpowiedzialności winnych zbrodni wojennych i zbrodni przeciwko ludzkości. Projekt zyskał poparcie 62 krajów, jednak został zawetowany przez Chiny i Rosję.
W efekcie fiaska długo planowanej konferencji „Genewa 2” i braku rezultatów dwuletnich misji dyplomatycznych, Lakhdar Brahimi 31 maja 2014 ustąpił z funkcji specjalnego wysłannika ONZ i LPA do Syrii.
Strategia Obamy i międzynarodowa interwencja lotnicza (wrzesień 2014).
29 czerwca 2014 dżihadyści walczący w Syrii oraz Iraku proklamowali powołanie Państwa Islamskiego. Po masakrach na ludności cywilnej, 8 sierpnia 2014 Stany Zjednoczone podjęły interwencję lotniczą na terytorium Iraku. W efekcie tego 19 sierpnia 2014, ekstremiści zamordowali porwanego w Syrii amerykańskiego dziennikarza Jamesa Foleya. Aby kampania rozbijania struktur Państwa Islamskiego była skuteczna, precyzyjne naloty jedynie na terytorium Iraku okazały się nie wystarczające. W związku z tym syryjski rząd zgłosił 25 sierpnia 2014 gotowość do podjęcia współpracy z państwami zachodnimi w zakresie walki z terrorystami, pod koordynacją Damaszku.
10 września 2014 Barack Obama ogłosił strategię walki z Państwem Islamskim. Prezydent USA podkreślił „długoterminową konieczność zaangażowania Amerykanów, zarówno dyplomatycznego jak i militarnego”. Obama zapowiedział kontynuacje nalotów na Irak, mimo gróźb Państwa Islamskiemu egzekucji kolejnych zachodnich zakładników (2 września 2014 ścięto Amerykanina Stevena Soloffa), i rozszerzenie ich na Syrię. Obama wykluczył operację lądową. W zamian ogłosił plan dozbrajania i pomocy szkoleniowej dla sił kurdyjskich i irackich walczących z Państwem Islamskim oraz umiarkowanych rebeliantów syryjskich. Amerykańskie media, pozytywnie oceniły strategię Obamy, dodając, że została ona wymuszona po trzyletniej bezczynności Stanów Zjednoczonych wobec Syrii. Następnie Stany Zjednoczone przystąpiły do formowania koalicji międzynarodowej, która podjęła by kampanię lotniczą przeciwko Państwu Islamskiemu.
19 września 2014 do nalotów na terytorium Iraku przyłączyła się Francja. Z kolei operacja lotnicza na terytorium Syrii rozpoczęła się 23 września 2014. Udział w nalotach bez oficjalnej zgody rządu w Damaszku wzięły Stany Zjednoczone, Katar, Arabia Saudyjska, Bahrajn, Zjednoczone Emiraty Arabskie oraz Jordania. Wśród celów bombardowanych przez lotnictwo koalicji, znalazły się bazy zajęte przez dżihadystów w trakcie letniej ofensywy.

</doc>
<doc id="2733664" url="https://pl.wikipedia.org/wiki?curid=2733664" title="Trzej filozofowie">
Trzej filozofowie

Trzej filozofowie – obraz przypisywany Giorgionowi.
Obraz został namalowany na zamówienie weneckiego kolekcjonera Taddea Contariniego. Tytuł obrazu nie pochodzi od artysty. W najstarszych źródłach wzmiankowany jest jako "Trzej filozofowie na tle krajobrazu" (odnotowany już w 1525 roku), "Trzej matematycy" lub "Trzej magowie oczekujący na pojawienie się komety".
Opis obrazu.
Obraz przedstawia trzech mężczyzn. Giorgione podzielił obraz na dwie części. Po prawej umieścił postacie wtopione w otaczającą ich przyrodę. Grupa drzew i skały po lewej stronie oddzielają ich od pejzażu, widocznego przez mały fragment pośrodku. Trzy postacie, mimo iż są skupione wokół siebie nie kontaktują się ze sobą a ich spojrzenia i myśli skierowane są w inną stronę.
Interpretacje.
Temat obrazu nie został nigdy do końca ustalony a historycy sztuki, na przestrzeni wieków, w różny sposób go interpretowali. To głównie na postaciach skupiono się chcąc zinterpretować tajemniczą scenę. W 1948 roku po odrestaurowaniu dzieła, oczom badaczy ukazało się drzewo figowe i liście bluszczu, symbolicznego odniesienia do Chrystusa. Na tej podstawie wysunięto hipotezę, iż Giorgone namalował trzech mędrców ze Wschodu. Inne interpretacje związane z atrybutami widocznymi na płótnie, skłaniały się ku tezie, iż postacie są personifikacją trzech dyscyplin naukowych: fizyki, logiki i etyki. W XIX wieku widziano w nich personifikację filozofii starożytnej (brodaty starzec), arystotelizmu przedstawicielem którego miał być Awerroes (mężczyzna w turbanie) oraz filozofii przyrody (młody chłopiec). Inne interpretacje skierowane były w stronę związku postaci z przedstawicielami mistyczno-okultystycznych tajnych związków. Dowodem tego mają być litery umieszczone haftowanej szacie mężczyzny w turbanie – ALCH, które kojarzono z alchemią i naukami tajemnymi. Zainteresowania te były popularne w środowisku, z którego wywodził się zleceniodawca Contarini.
W kompozycji obrazu Giorgionego można dopatrzyć się wpływu Leonarda da Vinci i Messiny, którzy mieli swój wpływ na późniejszą twórczość artysty. Stosuje on przykładowo perspektywę powietrzną Leonarda, podobna do tej z "Madonny w grocie", tworząc odległość za pomocą kolejnych warstw niebieskawej mgły. Osiągnięte przez Giorgionego wyważenie światła i barwy stały się wizytówką późniejszego malarstwa weneckiego.
Proweniencja.
Obraz został zamówiony przez Taddea Contariniego, u którego znajdował się do 1525 roku. W 1636 roku dzieło znajdowało się w kolekcji Bartolomeo della Nave z Wenecji, a następnie w latach 1638-1649 w kolekcjach Hamiltona. Kolejnym właścicielem był Leopold Wilhelm Habsburg.

</doc>
<doc id="2733666" url="https://pl.wikipedia.org/wiki?curid=2733666" title="Bungo-ōno">
Bungo-ōno

 – miasto położone w Japonii, w prefekturze Ōita, na wyspie Kiusiu.
Miasto zostało założone 31 marca 2005 roku przez połączenie siedmiu miejscowości z powiatu Ōno: Asaji, Chitose, Inukai, Kiyokawa, Mie, Ogata oraz Ōno.
Populacja.
Zmiany w populacji Bungo-ōno w latach 1970–2015:

</doc>
<doc id="2733667" url="https://pl.wikipedia.org/wiki?curid=2733667" title="Nationalliga A (1999/2000)">
Nationalliga A (1999/2000)

Nationalliga A (1999/2000) – 102. edycja najwyższej piłkarskiej klasy rozgrywkowej w Szwajcarii. Rozpoczęły się 7 lipca 1999 roku, zakończyły się natomiast 7 czerwca 2000 roku. W rozgrywkach wzięło udział dwanaście drużyn. Mistrzowski tytuł wywalczyła drużyna FC Sankt Gallen. Królem strzelców ligi został Charles Amoah z St. Gallen, który zdobył 25 goli.
Drużyny.
Po poprzednim sezonie spadły: i .
Sezon zasadniczy.
Tabela.
 
 
Grupa awans/spadek.
 
 

</doc>
<doc id="2733669" url="https://pl.wikipedia.org/wiki?curid=2733669" title="Bitwa pod Erzurum">
Bitwa pod Erzurum

Bitwa pod Erzurum – starcie zbrojne, które miało miejsce od października 1877 do stycznia 1878, na kaukaskim teatrze działań wojennych w czasie wojny rosyjsko-tureckiej (1877–1878) o twierdzę Erzurum, pomiędzy wojskami tureckimi pod dowództwem Muhtara Paszy, a wojskami rosyjskimi pod dowództwem gen. Łazariewa i gen. Hejmana.
Po bitwie koło Aładży rozbita armia turecka pod wodzą Muhtara Paszy wycofała się na Saganłyskie grzbiety gór. Turcy szybko wycofywali się częścią sił na Erzurum, częścią na Kars. Rosyjskie siły zostały rozdzielone na dwa oddziały. Jeden gen. Łazariewa z zadaniem blokady twierdzy Kars, drugi gen. Hejmana otrzymał zadanie ochrony terytorium między Karsem a Saganługiem. Dowódca turecki Muhtar Pasza rozkazał części swoich sił pod dowództwem Izmaiła dołączyć do sił głównych, w celu przykrycia dróg na Erzurum. Za Izmaiłem podążał Tiergukarow z częścią wojsk Hejmana. Oddziały Turków Muhtara Paszy były ścigane przez oddziały gen. Hejmana, który 23 października rozbił je pod Diewe Bojną. Wycofujące się siły tureckie 23 października pojawiły się w Erzurumie. Gen. Hejman nie znając terenu, postanowił nie prowadzić pościgu nocami. Po 24 października Turcy umocnili się w twierdzy. Hejman podszedł ze swoimi siłami pod twierdzę Erzurum i przedstawił Turkom ultimatum poddania się. Turcy odrzucili żądanie. Dowództwo i żołnierze tureccy ochłonąwszy po pościgu i zreorganizowawszy swoje siły zajęli pozycje obronne w fortach twierdzy. 27 października gen. Hejman postawił nowe ultimatum, domagając się poddania załogi. Zostało ono także odrzucone.
28 października Hejman postanowił wziąć twierdzę szturmem. Szturm był odbity. Nieudany szturm postawił dowództwo rosyjskie przed dylematem, albo pozostawić wojska pod twierdza na zimę, albo odstąpić. Zdecydowano twierdze oblegać. Wycofano na leże zimowe do Ałaszkiertu tylko Oddział Erywański. Pozostałe wojska zimowały na odkrytym równinnym terenie. Gen Łazariew, który ze swoimi siłami poszedł do Karsu, 13 października przystąpił do działań oblężniczych. 18 listopada (6 według starego stylu) Kars został zajęty. Po tym głównym zadaniem pozostało zdobycie twierdzy Erzurum, gdzie broniły się pozostałości wojsk tureckich i gdzie zebrane były środki do formowania nowych oddziałów.
Nadeszły mrozy, które okazały się sprzyjające dla oblężonych. Dostawy zaopatrzenia wojsk rosyjskich po górskich drogach stały się niemożliwe. W wojskach rosyjskich, zalegających na równinach pod twierdzą, zaczęły szerzyć się choroby i śmierć.
21 stycznia 1878 zostało zawarte porozumienie zawieszenia broni. Erzurum nie został zdobyty. Wojska rosyjskie wycofały się spod twierdzy.

</doc>
<doc id="2733670" url="https://pl.wikipedia.org/wiki?curid=2733670" title="Putra">
Putra



</doc>
<doc id="2733671" url="https://pl.wikipedia.org/wiki?curid=2733671" title="Płaton (Udowienko)">
Płaton (Udowienko)



</doc>
<doc id="2733672" url="https://pl.wikipedia.org/wiki?curid=2733672" title="Thomas Fraser-Holmes">
Thomas Fraser-Holmes

Thomas William Fraser-Holmes (ur. 9 października 1991 w Newcastle) – australijski pływak specjalizujący się w stylu zmiennym oraz dowolnym, wicemistrz świata na krótkim basenie i brązowy medalista mistrzostw świata na basenie 50-metrowym.
Mistrz Igrzysk Wspólnoty Brytyjskiej w sztafecie 4 × 200 m stylem dowolnym oraz brązowy medalista na 200 m stylem dowolnym. Brązowy medalista Mistrzostw Pacyfiku w sztafecie 4 × 200 m stylem dowolnym.
Rekordzista Oceanii na 400 m stylem zmiennym.
W 2012 roku uczestniczył w igrzyskach olimpijskich w Londynie. Startował na dystansie 200 m stylem dowolnym, 400 m stylem zmiennym oraz w sztafecie 4 × 200 m stylem dowolnym.

</doc>
<doc id="2733676" url="https://pl.wikipedia.org/wiki?curid=2733676" title="Dobrzyniewo Kościelne (gromada)">
Dobrzyniewo Kościelne (gromada)

Dobrzyniewo Kościelne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobrzyniewo Kościelne z siedzibą GRN w Dobrzyniewie Kościelnym utworzono 31 grudnia 1959 w powiecie białostockim w woj. białostockim z obszaru zniesionych gromad Dobrzyniewo Duże i Nowe Aleksandrowo.
31 grudnia 1961 do gromady Dobrzyniewo Kościelne włączono wieś Jaworówka ze zniesionej gromady Pogorzałki.
1 stycznia 1969 do gromady Dobrzyniewo Kościelne przyłączono część obszaru zniesionej gromady Fasty (wsie Fasty, Dzikie i Zawady).
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku utworzono gminę Dobrzyniewo Kościelne.

</doc>
<doc id="2733677" url="https://pl.wikipedia.org/wiki?curid=2733677" title="Dojlidy Górne (gromada)">
Dojlidy Górne (gromada)

Dojlidy Górne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dojlidy Górne z siedzibą GRN w Dojlidach Górnych utworzono 31 grudnia 1959 w powiecie białostockim w woj. białostockim z obszaru zniesionych gromad Kuriany i Olmonty.
31 grudnia 1961 z gromady Dojlidy Górne wyłączono wieś Henryków włączając ją do gromady Grabówka.
Gromadę Dojlidy Górne zniesiono 1 stycznia 1972, a jej obszar włączono do nowo utworzonej gromady Zaścianki.

</doc>
<doc id="2733683" url="https://pl.wikipedia.org/wiki?curid=2733683" title="Rahid Amirguliyev">
Rahid Amirguliyev



</doc>
<doc id="2733684" url="https://pl.wikipedia.org/wiki?curid=2733684" title="Zabłudów (gromada)">
Zabłudów (gromada)

Zabłudów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zabłudów z siedzibą GRN w mieście Zabłudów utworzono 31 grudnia 1959 w powiecie białostockim w woj. białostockim z obszaru zniesionych gromad Gnieciuki, Koźliki, Żuki i Zwierki.
1 stycznia 1972 do gromady Zabłudów przyłączono część obszaru zniesionej gromady Folwarki Tylwickie (wsie Kołpaki, Małynka, Folwarki Tylwickie i Folwarki Wielkie); z gromady Zabłudów wyłączono natomiast teren parku o powierzchni 5,56 ha, włączając go do miasta Zabłudów.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Zabłudów.

</doc>
<doc id="2733685" url="https://pl.wikipedia.org/wiki?curid=2733685" title="Brontoteria">
Brontoteria



</doc>
<doc id="2733686" url="https://pl.wikipedia.org/wiki?curid=2733686" title="Rahid Amirgulijew">
Rahid Amirgulijew



</doc>
<doc id="2733687" url="https://pl.wikipedia.org/wiki?curid=2733687" title="Elnur Allahwerdijew">
Elnur Allahwerdijew



</doc>
<doc id="2733688" url="https://pl.wikipedia.org/wiki?curid=2733688" title="Disaster camera">
Disaster camera



</doc>
<doc id="2733689" url="https://pl.wikipedia.org/wiki?curid=2733689" title="Kamran Agajew">
Kamran Agajew



</doc>
<doc id="2733691" url="https://pl.wikipedia.org/wiki?curid=2733691" title="Alim Gurbanow">
Alim Gurbanow



</doc>
<doc id="2733692" url="https://pl.wikipedia.org/wiki?curid=2733692" title="Kamera ISERV's Pathfinder">
Kamera ISERV's Pathfinder



</doc>
<doc id="2733694" url="https://pl.wikipedia.org/wiki?curid=2733694" title="Salmanu">
Salmanu

Salmanu – mało znany bóg, którego kult poświadczony jest w Asyrii w okresie średnioasyryjskim i nowoasyryjskim.
Imię.
W tekstach z okresu średnioasyryjskiego imię tego boga zapisywane było dSILIM-"ma-nu", rzadziej dSILIM.MA lub dSILIM, natomiast w tekstach z okresu nowoasyryjskiego dSILIM-"ma-nu" lub dSILIM-"man". Tradycyjnie uczeni odczytywali to imię jako d"Šùl"(SILIM)-"ma-nu" (w transkrypcji "Šulmānu"), ale badania Karen Radner wykazały, że prawidłowo powinno się je odczytywać d"Sál"(SILIM)-"ma-nu" (w transkrypcji "Salmānu"). Na potwierdzenie przywołała ona m.in. rzadko spotykane formy zapisu tego imienia d"Sa-al-ma-an" i d"Sal-ma-nu". 
W formie "Salmānu" imię to wydaje się pochodzić od akadyjskiego słowa "salmu" („przyjazny, sprzymierzony”) i najprawdopodobniej znaczy „Ten, który jest przyjaźnie nastawiony/usposobiony”. Nie jest wykluczone, że pierwotnie słowo to było jedynie przydomkiem innego boga, być może Aszura, a dopiero później zaczęło funkcjonować jako imię odrębnego bóstwa.
Kult.
Bóg Salmanu pojawia się w tekstach rytualnych z Aszur pochodzących z okresu od XII do VII w. p.n.e. W tekście VAT 9978 wymieniany jest jako jeden z „bogów pałacowych”. Źródła pisane wspominają o jednej poświęconej mu świątyni, która znajdować się miała w mieście Dur-Katlimmu (obecne Tall Szajch Hamad we wschodniej Syrii). Świątynię tą wznieść miał Salmanasar I (1273-1244 p.n.e.), a odnowić Adad-nirari III (810-783 p.n.e.). Istniała ona jeszcze pod koniec VII w. p.n.e., o czym świadczy dokument prawny z Dur-Katlimmu, w którym wspominany jest „bóg Salmanu, który mieszka w Dur-Katlimmu”.
Onomastyka.
W dwóch nowoasyryjskich tekstach z Dur-Katlimmu wzmiankowane jest miasto Kar-Salmanu (w transkrypcji "Kār-Salmānu", tłum. „Przystań boga Salmanu”), które leżeć miało w pobliżu miasta Dur-Katlimmu. Imię boga pojawia się również jako element teoforyczny imienia Salmanu-aszared (w transkrypcji "Salmānu-ašarēd", tłum. „Bóg Salmanu jest pierwszy/najważniejszy”), noszonego przez pięciu władców asyryjskich: Salmanu-aszareda I (1273–1244 p.n.e.), Salmanu-aszareda II (1030–1019 p.n.e.), Salmanu-aszareda III (858–825 p.n.e.), Salmanu-aszareda IV (782-772 p.n.e.) i Salmanu-aszareda V (726-722 p.n.e.).

</doc>
<doc id="2733695" url="https://pl.wikipedia.org/wiki?curid=2733695" title="Szulmanu">
Szulmanu



</doc>
<doc id="2733696" url="https://pl.wikipedia.org/wiki?curid=2733696" title="Kamera ISERV's">
Kamera ISERV's



</doc>
<doc id="2733697" url="https://pl.wikipedia.org/wiki?curid=2733697" title="Eusebio Escobar">
Eusebio Escobar

Eusebio Escobar Ramírez (ur. 2 lipca 1936) – piłkarz kolumbijski grający podczas kariery na pozycji napastnika.
Kariera klubowa.
Karierę piłkarską Eusebio Escobar rozpoczął w klubie Deportivo Cali w 1954. Kolejnym jego klubem było Atlético Bucaramanga. Sezon 1957 spędził w Américe Cali, a 1958 w Deportivo Manizales. W 1959 został zawodnikiem Deportivo Pereira i występował w nim prawie 6 lat. W 1964 odszedł do Independiente Medellín, jednak w następnym roku powrócił do Deportivo.
W 1967 został zawodnikiem Quindío Armenia, a rok później przeszedł do Atlético Nacional. W 1969 po raz trzeci został zawodnikiem Deportivo Pereira, gdzie wkrótce zakończył piłkarską karierę. Ogółem w latach 1954–1969 rozegrał w lidze kolumbijskiej 369 spotkań, w których zdobył 159 bramek.
Kariera reprezentacyjna.
W reprezentacji Kolumbii Escobar zadebiutował 30 kwietnia 1961 w wygranym 1-0 spotkaniu eliminacji Mistrzostwa Świata 1962 z Peru. Drugi i ostatni raz w reprezentacji wystąpił tydzień później w spotkaniu rewanżowym. W następnym roku został powołany przez selekcjonera Adolfo Pedernerę do kadry na Mistrzostwa Świata w Chile, na których był rezerwowym.

</doc>
<doc id="2733698" url="https://pl.wikipedia.org/wiki?curid=2733698" title="Wieliczka Rynek">
Wieliczka Rynek



</doc>
<doc id="2733701" url="https://pl.wikipedia.org/wiki?curid=2733701" title="Charles J. Krebs">
Charles J. Krebs

Charles J. Krebs (ur. 17 września 1936 w Saint Louis) – amerykański zoolog i ekolog, naukowiec i pedagog, profesor Wydziału Zoologii Indiana University i University of British Columbia, autor popularnej, wielokrotnie wznawianej książki "Ecology. The Experimental Analysis of Distribution and Abundance" („Ekologia. Eksperymentalna analiza rozmieszczenia i liczebności”, PWN), uznawanej za podstawowy podręcznik ekologii na całym świecie.
Życiorys.
Dorastał w małym miasteczku Illinois w pobliżu Saint Louis, pod silnym wpływem swojego dziadka. Wspominał później wspólne połowy ryb w lokalnych rzekach oraz opowieści dziadka o jego podróżach (m.in. do Kanadyjskiej Arktyki) i o dzikiej naturze. W wieku ośmiu lat chciał zostać strażnikiem leśnym. Już wtedy czytał książki o podstawach ekologii i fascynował się zwyczajami dzikich zwierząt północy, np. lemingów. Jako uczeń liceum nietypowo spędzał letnie wakacje, pracując w firmach pozyskujących futra fok z Morza Beringa. Jeździł w tym celu pociągiem do Seattle, a stamtąd łodzią do północnych wysp zachodniego wybrzeża Kanady, gdzie obserwował ich przyrodę.
Po uzyskaniu Bachelor of Science w University of Minnesota (1957) studiował zoologię w Vancouver w University of British Columbia (UBC); uzyskał w tej dziedzinie Master of Arts (MA) i doktorat (PhD). W latach 1962–1964 odbył staż podoktorancki w Berkeley w Kalifornii. Po stażu wrócił na wschód – w latach 1964–1970 wykładał zoologię w Indiana University zajmując stanowisko "Assistant Professor", a w latach 1970–2002 w UBC (Vancouver) na stanowisku profesora.
W 2002 r. wycofał się z działalności dydaktycznej. Jako "professor emeritus" UBC bierze udział w pracach grupy badawczej "Commonwealth Scientific and Industrial Research Organisation" w Canberze (Australia), pomagając wyjaśnić przyczyny dużych wahań liczebności populacji gryzoni niszczących uprawy zbożowe. Prowadzi też badawcze prace ekologiczne w Kanadzie, m.in. dotyczące ekosystemu lasu borealnego w południowo-zachodnim Jukonie, np. w "Kluane Lake Field Station of the Arctic Institute". Do udziału w tych badaniach zaprasza studentów i doktorantów.
Publikacje.
Jest autorem lub współautorem ponad 260 publikacji naukowych, które reprezentują:
Najbardziej znana jest książka Krebsa pt. „Ekologia. Eksperymentalna analiza rozmieszczenia i liczebności”, wydawana w wielu językach i wielokrotnie wznawiana. Na stronie Wydawnictwa Naukowego PWN napisano (przy okazji jej czwartego polskiego wydania):
Jedna z czytelniczek zamieściła na stronie internetowej Wydawnictwa Naukowego PWN opinię, w której napisała m.in., że autor:
Spośród innych książek Krebsa wymienia się m.in.:

</doc>
<doc id="2733702" url="https://pl.wikipedia.org/wiki?curid=2733702" title="Petr Vrána">
Petr Vrána

Petr Vrána (ur. 29 marca 1985 w Šternberku) – czeski hokeista, reprezentant Czech.
Kariera.
Wychowanek klubu HC Šternberk. Od maja 2012 zawodnik HC Lev Praga związany dwuletnią umową. Od lipca 2014 zawodnik Atłanta Mytiszczi. Od połowy grudnia zawodnik Ak Barsu Kazań. Od lipca 2015 do marca 2016 zawodnik Brynäs. Od maja 2016 zawodnik Sparty Praga.
Uczestniczył w turniejach mistrzostw świata w 2013, 2017.

</doc>
<doc id="2733705" url="https://pl.wikipedia.org/wiki?curid=2733705" title="Wołczyn (Białoruś)">
Wołczyn (Białoruś)



</doc>
<doc id="2733706" url="https://pl.wikipedia.org/wiki?curid=2733706" title="SPZ">
SPZ



</doc>
<doc id="2733708" url="https://pl.wikipedia.org/wiki?curid=2733708" title="Kodeks 0124">
Kodeks 0124



</doc>
<doc id="2733709" url="https://pl.wikipedia.org/wiki?curid=2733709" title="Prvoslav Vujčić">
Prvoslav Vujčić

Prvoslav Vujčić, cyrylicą: "Првослав Вујчић" (ur. 20 lipca 1960 w Požarevacu) – serbski powieściopisarz, nowelista i poeta, tworzący głównie w języku serbskim.
Życie.
Vujčić urodził się w zubożałej rzemieślniczej rodzinie. Dorastał w Požarevacu, tam też ukończył gimnazjum.
Twórczość.
Vujčić debiutował wierszami na łamach prasy w 2000.

</doc>
<doc id="2733710" url="https://pl.wikipedia.org/wiki?curid=2733710" title="Štefan Ružička">
Štefan Ružička

Štefan Ružička (ur. 17 lutego 1985 w Nitrze) – słowacki hokeista, reprezentant Słowacji.
Kariera.
Od 2008 zawodnik Spartaka Moskwa. W sierpniu 2012 przedłużył kontrakt z klubem o trzy lata. W styczniu 2013 roku został przekazany do klubu Saławat Jułajew Ufa w zamian za kompensatę finansową. W moskiewskim klubie od 2008 występował wraz z nim jego rodak Ivan Baranka, zaś od 2013 razem kontynuują karierę także w Saławacie. We wrześniu został przekazany do zespołu farmerskiego Toros Nieftiekamsk.
Od połowy października 2013 zawodnik Awangardu Omsk (w toku wymiany z Ufy do Omska trafił jego rodak Tomáš Záborský). Od września 2014 zawodnik . Od listopada 2014 do stycznia 2015 zawodnik Slovana Bratysława. Od stycznia 2015 zawodnik Oceláři Trzyniec. Po sezonie 2014/2015 ogłosił decyzję o zakończeniu kariery W 2016 wznowił grę i we wrześniu 2016 został zawodnikiem Sparty Praga.
Uczestniczył w turniejach mistrzostw świata w 2009, 2011.

</doc>
<doc id="2733711" url="https://pl.wikipedia.org/wiki?curid=2733711" title="Antonio Rada">
Antonio Rada

José Antonio Rada Angulo (ur. 13 czerwca 1937 w Sabanalardze, zm. 1 czerwca 2014 w Barranquilla) – kolumbijski piłkarz grający podczas kariery na pozycji napastnika.
Kariera klubowa.
Karierę piłkarską Antonio Rada rozpoczął w klubie Sporting Barranquilla w 1957. Kolejnym jego klubem był Unión Magdalena. W 1962 został zawodnikiem Deportivo Pereira i występował w nim 4 lata. W 1966 odszedł do Junior Barranquilla.
W 1968 został zawodnikiem Atlético Nacional, a rok później przeszedł do Atlético Bucaramanga. W 1970 został zawodnikiem Deportes Tolima, gdzie wkrótce zakończył piłkarską karierę. Ogółem w latach 1957–1970 rozegrał w lidze kolumbijskiej 310 spotkań, w których zdobył 157 bramek.
Kariera reprezentacyjna.
W reprezentacji Kolumbii Rada zadebiutował 1 kwietnia 1962 w przegranym 0-1 towarzyskim spotkaniu z Meksykiem. W samym roku został powołany przez selekcjonera Adolfo Pedernerę do kadry na Mistrzostwa Świata w Chile. Na turnieju wystąpił w dwóch meczach z ZSRR (bramka w 72 min.) i Jugosławią.
Ostatni raz w reprezentacji wystąpił 7 sierpnia 1965 w wygranym 2-0 meczu eliminacji Mistrzostw Świata 1966 z Chile, w którym zdobył obie bramki. Od 1962 do 1965 rozegrał w reprezentacji 6 spotkań, w których strzelił 4 bramki.

</doc>
<doc id="2733712" url="https://pl.wikipedia.org/wiki?curid=2733712" title="Wieliczka Rynek Kopalnia">
Wieliczka Rynek Kopalnia



</doc>
<doc id="2733714" url="https://pl.wikipedia.org/wiki?curid=2733714" title="Wieża starego kościoła w Nuenen">
Wieża starego kościoła w Nuenen

Wieża starego kościoła w Nuenen – seria obrazów i rysunków namalowanych w latach 1884–1885 przez Vincenta van Gogha, holenderskiego malarza, jednego z głównych przedstawicieli postimpresjonizmu. Tematem cyklu jest zrujnowana wieża XII-wiecznego, późnoromańskiego kościoła w Nuenen (Brabancja Północna, Holandia).
Okoliczności powstania cyklu.
W roku 1882 ojciec Vincenta Van Gogha został pastorem w Nuenen i wraz z rodziną zamieszkał w tamtejszej plebanii. Po kilkumiesięcznym pobycie w Drenthe w grudniu 1883 przeniósł się do Nuenen i został tam do maja 1885 roku. Podczas tego pobytu Van Gogh w swoich rysunkowych i malarskich studiach jako główny podmiot wybrał życie miejscowych chłopów, a także widoki tej miejscowości. Malował także ludzi poznanych przez swojego ojca, w tym miejscowego ministra. 
Vincent van Gogh zmieniał swój malarski styl, malował częstokroć chłopów wewnątrz ciemnych pomieszczeń, a przykładem jest znany obraz "Jedzący kartofle". Kartofle i polne warzywa były głównymi potrawami miejscowych chłopów (mięso i chleb były uważane za luksusowe potrawy). Szkocki filozof Thomas Carlyle określił chłopską biedotę mianem zjadaczy korzeni („root-eaters”). Drugim głównym tematem jaki obrał Van Gogh podczas pobytu w Nuenen była sama miejscowość, zwłaszcza stare kościoły, obiekty parafialne, cmentarze. Tematyka ta ma ścisły związek z życiem rodzinnym Van Gogha. Urodził się jako drugie dziecko. Rok wcześniej w wyniku poronienia zmarło pierwsze dziecko, które miało otrzymać imię Vincent. Częstokroć malarz odwiedzał miejsce spoczynku niedoszłego brata, który spoczął w Zundert Groot. Innym źródłem inspiracji była twórczość francuskiego realisty Jeana-François Milleta, który namalował m.in. "Kościół w Greville".
Charakterystyka cyklu "Wieża kościoła w Nuenen".
Seria obrazów "Wieża kościoła w Nuenen" obrazuje ruiny niewielkiego późnoromańskiego kościoła, który był otoczony cmentarzem, z którego za czasów Vincenta ostały się pojedyncze nagrobki i drewniane krzyże. Podczas malowania kościoła Vincent był świadkiem jego podupadania w ruinę. Runął wówczas m.in. hełm wieży, a ostatnie obrazy tego kościoła Van Gogh namalował tuż przed rozbiórką ruin. 
Vincent van Gogh wykonał jedenaście obrazów i rysunków poświęconych kościołowi w Nuenen. Do jednego z rysunków o tym temacie dodano scenę pogrzebu. 
"Wieża starego kościoła w Nuenen, (obraz znany także jako „Cmentarz chłopski”)" (F84, Amsterdam, Muzeum van Gogha) został namalowany jako wyraz uznania dla chłopów i ich prostego, skromnego trybu życia, którzy „od wieków... spoczywają wiecznie pomiędzy polami, które były ich korzeniami i codziennością.” Zrujnowana wieża według Van Gogha symbolizowała przemijalność a także podupadanie roli wiary i religii w świadomości ówczesnego, miejscowego społeczeństwa. 
O tym obrazie Van Gogh powiedział następująco:
Kościoły w innych dziełach Van Gogha.
W swojej twórczości Van Gogh kilkakrotnie malował kościoły, lub krajobrazy w których świątynia występuje. W okresie haskim kilkakrotnie uwieczniał miejscowe stare miasto i kościoły, w tym Nieuve Kerk. Częstokroć rysował i malował niewielkie, prowincjonalne kościoły Holandii, w tym zachowany do dziś kościół reformowany, parafia ojca malarza, Theodora van Gogh. Przykładem jest obraz "Wierni po nabożeństwie w kościele reformowanym w Nuenen" z roku 1884. Podczas pobytu w Auvers-sur-Oise Van Gogh przed swoją śmiercią kilkakrotnie malował miejscowy gotycki kościół. Przykładem jest namalowany w 1890 roku "Kościół w Auvers".

</doc>
<doc id="2733715" url="https://pl.wikipedia.org/wiki?curid=2733715" title="Wieża kościoła w Nuenen">
Wieża kościoła w Nuenen



</doc>
<doc id="2733716" url="https://pl.wikipedia.org/wiki?curid=2733716" title="Dwight L. Moody">
Dwight L. Moody

Dwight Lyman Moody (ur. 5 lutego 1837, zm. 22 grudnia 1899) – amerykański kaznodzieja i wydawca. Założyciel Kościoła Moody'ego, szkoły w Massachusetts („Northfield Mount Hermon School”), Instytutu Biblijnego Moody'ego i Wydawnictwa Moody'ego.
Życiorys.
Był wychowany w Kościele unitariańskim, później uczęszczał do Kościoła kongregacjonalnego. W 1872 roku w podróży do Anglii stał się znany jako ewangelista. Niektórzy twierdzą, że był największym kaznodzieją XIX wieku. W swoim usługiwaniu współpracował z braćmi plymuckimi. Często przemawiał do dużej publiczności osiągającej 30000 słuchaczy.
Dziesięć lat po śmierci Moody'ego, Kościół Chicago Avenue został przemianowany na Kościół Moody'ego (Moody Church), na cześć Moody'ego, a Chicago Bible Institute zostało również przemianowane na Instytut Biblijny Moody'ego (Moody Bible Institute).
Wspierał Józefa Rabinowicza w jego działalności oraz głoszenie ewangelii wśród Żydów. W 1923 roku Instytut Biblijny Moody'ego otworzył odrębny wydział przygotowujący misjonarzy do misji wśród Żydów.

</doc>
<doc id="2733719" url="https://pl.wikipedia.org/wiki?curid=2733719" title="Kanada na Letnich Igrzyskach Olimpijskich 2012">
Kanada na Letnich Igrzyskach Olimpijskich 2012

Kanadę na Letnich Igrzyskach Olimpijskich 2012, które odbyły się w Londynie reprezentowało 277 zawodników. Zdobyli oni 18 medali: 1 złoty, 5 srebrnych i 12 brązowych, zajmując 36. miejsce w klasyfikacji medalowej.
Był to dwudziesty piąty start reprezentacji Kanady na letnich igrzyskach olimpijskich.
Reprezentanci.
Boks.
Mężczyźni
Kobiety
Gimnastyka.
Gimnastyka sportowa.
Mężczyźni
Kobiety
Judo.
Mężczyźni
Kobiety
Kajakarstwo.
Kajakarstwo górskie.
Mężczyźni
Kajakarstwo klasyczne.
Mężczyźni
Kobiety
Kolarstwo.
Kolarstwo szosowe.
Mężczyźni
Kobiety
Kolarstwo torowe.
Mężczyźni
Kobiety
Koszykówka.
Turniej kobiet.
Reprezentacja Kanady w koszykówce kobiet brała udział w rozgrywkach grupy B turnieju olimpijskiego, wygrywając dwa mecze i ponosząc trzy porażki. Zajęła 4. miejsce w rozgrywkach swojej grupy i awansowała do ćwierćfinału, gdzie uległa reprezentacji USA i odpadła z dalszych rozgrywek.
Tabela grupy
Wyniki spotkań
Skład
Trener: Allison McNeill
Lekkoatletyka.
Mężczyźni
Dziesięciobój
Kobiety
Siedmiobój
Łucznictwo.
Mężczyźni
Kobiety
Piłka nożna.
Reprezentacja Kanady w piłce nożnej kobiet brała udział w rozgrywkach grupy F turnieju olimpijskiego, wygrywając jeden mecz, jeden remisując i ponosząc jedną porażkę. Awansowała do ćwierćfinału, w którym pokonała reprezentację Wielkiej Brytanii. W półfinale przegrała ze Stanami Zjednoczonymi, natomiast w meczu o 3. miejsce pokonała reprezentację Francji, zdobywając brązowe medale olimpijskie.
Tabela grupy
Wyniki spotkań
Skład
Trener: John Herdman
Pływanie.
Mężczyźni
Kobiety
Podnoszenie ciężarów.
Kobiety
Skoki do wody.
Mężczyźni
Kobiety
Strzelectwo.
Mężczyźni
Kobiety
Szermierka.
Mężczyźni
Kobiety
Tenis stołowy.
Mężczyźni
Kobiety
Wioślarstwo.
Mężczyźni
Kobiety
Zapasy.
Mężczyźni – styl wolny
Kobiety
Żeglarstwo.
Mężczyźni
Kobiety
Open

</doc>
<doc id="2733722" url="https://pl.wikipedia.org/wiki?curid=2733722" title="Teemu Lassila">
Teemu Lassila

Teemu Lassila (ur. 26 marca 1983 w Helsinkach) – fiński hokeista, reprezentant Finlandii, trener.
Jego ojciec Hannu Lassila (ur. 1954) także był hokeistą bramkarzem.
Kariera zawodnicza.
Wychowanek klubu Salo HT. Od maja 2012 zawodnik kazachskiego klubu Barys Astana, związany dwuletnim kontraktem. Od maja 2013 zawodnik Awangardu Omsk, związany dwuletnim kontraktem. Po dziewięciu meczach sezonu KHL (2013/2014) został zwolniony. Od grudnia 2013 zawodnik szwedzkiego klubu Växjö Lakers. Z klubu odszedł w kwietniu 2014. Od maja 2014 do kwietnia 2016 ponownie zawodnik macierzystego TPS. Od czerwca 2016 zawodnik Tappara. Pod koniec września 2016 wypożyczony do klubu LeKi. Od czerwca 2017 zawodnik słowackiego klubu HC 05 Banská Bystrica. W październiku 2018 przeszedł do Orli Znojmo. W sierpniu 2020 ogłosił zakończenie kariery.
Uczestniczył w turnieju mistrzostw świata w 2011.
Kariera trenerska.
W sezonie 2020/2021 został trenerem bramkarzy w drużynach TPS U18 Akatemia oraz TPS U20.

</doc>
<doc id="2733724" url="https://pl.wikipedia.org/wiki?curid=2733724" title="Jurga Šeduikytė">
Jurga Šeduikytė

Jurga Šeduikytė (znana pod pseudonimem scenicznym Jurga, ur. 10 lutego 1980 w Kłajpedzie) – litewska piosenkarka. Na Litwie stała się znana jako finalistka bałtyckiej części konkursu muzycznego Fizz Superstar. Później została wokalistką żeńskiego zespołu rockowego Muscat. Zasłynęła latem 2005 piosenką pt. "Nebijok" (lit. "Nie bój się"). Jesienią tegoż roku wydany został debiutancki album Jurgi pt. "Aukso pieva" (lit. "Złota łąka").
Życiorys.
Urodzona w Kłajpedzie, w rodzinie o tradycjach muzycznych, dzieciństwo spędziła w Szydłowie i Telszach, gdzie mieszkała do drugiej klasy. Uczyła się w telszewskim IV LO. Następnie przeniosła się do Połągi, gdzie ukończyła liceum i szkołę muzyczną w klasie fortepianu. Studiowała na Uniwersytecie Wileńskim, gdzie zdobyła licencjat z dziennikarstwa i tytuł magistra PR.
W 2002 roku z powodzeniem wzięła udział w Konkursie Młodych Wokalistów "Fizz Superstar". W tym samym roku, pod pseudonimem Dingau, zaczęła występy z żeńskim zespołem rockowym Muscat. W 2004 roku grała główną rolę w musicalach "Ugnies medžioklė su varovais" oraz "Tadas Blinda". 
W latach 2004–2006 prowadziła program muzyczny "Lietuvos dainų dešimtukas" na stacji BTV, a wraz z Rolandasem Vilkončiusem – krajowe eliminacje do Konkursu Piosenki Eurowizji.
W 2005 roku rozpoczęła solową karierę muzyczną pod pseudonimem Jurga. Wiosną tego samego roku piosenka pt. "Nebijok" była najczęściej granym utworem w litewskim eterze, a Jurga stała się jedną z najpopularniejszych wokalistek litewskich. 
W lipcu 2005 roku na Święcie Morza w Kłajpedzie dała koncert, na którym po raz pierwszy przedstawiła utwory z nadchodzącej płyty. 16 września wydała swój pierwszy album pt. "Aukso pieva", który wyprodukował Andrius Mamontovas. Muzyka i słowa piosenki napisała sama Jurga, z wyjątkiem - napisanych przez Mamontovasa – "Kai pamirši tu mane" i "Laisvė".
Zdobyła najwięcej litewskich nagród muzycznych za rok 2005 w różnych kategoriach.
19 kwietnia 2007 zaprezentowała i zaczęła dystrybucję długo oczekiwanego drugiego albumu pt. "Instrukcija", który w ciągu 2 tygodni zdobył złoto. 21 lipca 2007 roku Jurga zdobyła pierwszą nagrodę w Międzynarodowym Festiwalu Piosenki Bałtyckiej w Karlshamn, w Szwecji. Zwycięską piosenką została, wykonana w języku angielskim, "5th Season" z albumu "Instrukcija". 1 listopada 2007 Jurga zdobyła uznanie w Monachium na MTV Europe Music Awards i z rąk Justina Timberlake’a odebrała nagrodę w kategorii "Best Baltic Act", do której pretendowali najlepsi wykonawcy i zespoły z krajów bałtyckich. 
28 sierpnia 2008 roku urodziła syna, któremu nadano imię Adas. Ojcem dziecka jest jej przyjaciel Vidas Bareikis, wokalista Dj Suicide, z którym – 26 sierpnia roku następnego – wzięła ślub.

</doc>
<doc id="2733725" url="https://pl.wikipedia.org/wiki?curid=2733725" title="Emanuel Herrera">
Emanuel Herrera

Emanuel Herrera (ur. 13 kwietnia 1987 w Rosario) – argentyński piłkarz występujący na pozycji napastnika. Obecnie jest piłkarzem meksykańskiego Tigres UANL.

</doc>
<doc id="2733726" url="https://pl.wikipedia.org/wiki?curid=2733726" title="Saniki (gromada)">
Saniki (gromada)

Saniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Saniki z siedzibą GRN w Sanikach utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki weszły obszary dotychczasowych gromad Saniki, Leśniki, Bagienki i Popowlany ze zniesionej gminy Tykocin w tymże powiecie. Dla gromady ustalono 11 członków gromadzkiej rady narodowej.
1 stycznia 1958 roku gromadę włączono do powiatu białostockiego.
31 grudnia 1959 gromadę Saniki zniesiono, włączając ją do gromady Tykocin.

</doc>
<doc id="2733729" url="https://pl.wikipedia.org/wiki?curid=2733729" title="Antonija Mišura">
Antonija Mišura

 
Antonija Mišura, po mężu Sandrić (ur. 19 maja 1988 w Szybeniku) – chorwacka koszykarka, reprezentantka kraju, uczestniczka Igrzysk Olimpijskich w Londynie, obecnie zawodniczka Lulea basket.
Profesjonalna zawodniczka od 2005. Rok później na mistrzostwach Europy kobiet U-18 w koszykówce zdobyła brązowy medal.
Od sierpnia 2015 żona koszykarza Marka Sandrića.
16 sierpnia 2017 została zawodniczką CCC Polkowice.

</doc>
<doc id="2733732" url="https://pl.wikipedia.org/wiki?curid=2733732" title="Łopuchowo (gromada)">
Łopuchowo (gromada)

Łopuchowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łopuchowo z siedzibą GRN w Łopuchowie utworzono – jako jedną z 8759 gromad – w powiecie wysokomazowieckim w woj. białostockim, na mocy uchwały nr 24/V WRN w Białymstoku z dnia 4 października 1954. W skład jednostki weszły obszary dotychczasowych gromad Łopuchowo, Sierki, Hermany i Nieciece ze zniesionej gminy Tykocin w tymże powiecie. Dla gromady ustalono 13 członków gromadzkiej rady narodowej.
1 stycznia 1958 roku gromadę włączono do powiatu białostockiego.
31 grudnia 1959 gromadę Łopuchowo zniesiono, włączając ją do gromad Jeżewo (wieś Łopuchowo) i Tykocin (wsie Sierki, Hermany, Nieciece i Kiermusy oraz obszar l.p. N-ctwa Trzcianne obejmujące oddziały 159, 160–173).

</doc>
<doc id="2733738" url="https://pl.wikipedia.org/wiki?curid=2733738" title="Dwór w Sikorach">
Dwór w Sikorach

Dwór w Sikorach - zabytkowy budynek znajdujący się we wsi Sikory w gminie Mońki. W rejestrze zabytków figuruje jako XVIII - wieczny.
Wspomina o nim inwentarz z początków XIX wieku. Miał być zbudowany dla Kazimierza Świerzbińskiego, był częścią majątku związanego ze wsią Sikory. W czasie II wojny światowej dwór zajęło najpierw NKWD, a następnie administracja niemiecka, zaś po 1944 roku upaństwowiono go. Przez pewien czas znajdowała się w nim szkoła. 
Obecnie budynek jest wyłączony z użytkowania, a otoczenie zaniedbane. Nie jest możliwe wejście do środka.

</doc>
<doc id="2733739" url="https://pl.wikipedia.org/wiki?curid=2733739" title="Central Tejo (zespół architektoniczny)">
Central Tejo (zespół architektoniczny)

Zespół architektoniczny elektrowni Central Tejo – kompleks fabryczny z pierwszej połowy XX wieku. Cechami charakterystycznymi zespołu budynków są metalowe konstrukcje tworzące ich szkielety oraz unikatowe fasady pokryte cegłą. Został przekształcony w muzeum.
Pierwotna Central Tejo.
Przed powstaniem obecnego kompleksu przemysłowego istniała w tym miejscu mała elektrownia, znana jako "Elektrownia z Junqueiry" (ze względu na bliskie położenie ulicy o tej samej nazwie). Budynek ten, wzniesiony w 1909 roku, według projektu Luciena Neu oraz przy udziale biur architektonicznych Charlesa Vieillarda i Fernanda Touzeta nie zachował się. Został wybudowany w stylu modernistycznym, z dekoracjami znajdującymi się głównie na fasadach północnej i południowej. Po zachodniej stronie budynku głównego istniały jeszcze trzy hale przemysłowe, mieszczące kotły. W budynku starej elektrowni wyróżniały się wąskie kominy, jeden ceglany, a drugi stalowy o kształcie odwróconego walca.
Północna i południowa fasada hali głównej, gdzie mieściły się generatory, były dekorowane podobnie jak inne konstrukcje stalowe (np. dworce, targi), w modernistycznym stylu, który niewiele wcześniej zawitał do Portugalii. Były one podzielone na trzy części, oddzielone pilastrami, z małymi, poziomo umieszczonymi, ozdobnymi fryzami, nad którymi górował złamany fronton. Boczne ściany mieściły dwa wgłębienia. Pierwsze z nich zostało zwieńczone nadprożem, a wyższe zamknięte obniżonym łukiem. Część środkowa, większa od bocznych, wyróżniała się dużym wgłębieniem na całą wysokość fasady, wchodząc pod uniesiony fronton. Na rzeźbie wokół łuku pełnego, można wyczytać napis na kaflach: “1909 / Cªs Reunidas de Gaz e Electricidade / Estação Eléctrica Central Tejo” („1909/ Zjednoczone Spółki Gazowe i Elektryczne – Stacja Elektryczna Central Tejo”).
Pod koniec XIX wieku, istniały jeszcze hale starej rafinerii cukrowej, położonej nieopodal elektrowni. Należała ona do spółki cukrowej z Mozambiku i została zakupiona zaraz po rozpoczęciu wyburzenia pierwotnej Central Tejo. Była to niewielka fabryka, ale o bardzo charakterystycznym kształcie. Złożona z dwóch podłużnych hal, zadaszona zębatym dachem, posiadała rodzaj wieży centralnej, która funkcjonowała jako silos oraz cztery poprzeczne hale w zachodniej części, pokryte dwuspadowym dachem. Wszystkie wgłębienia były otoczone ceglaną ramą i zwieńczone łukiem eliptycznym.
Dzisiejsza Central Tejo.
Okres niskiego ciśnienia.
Budowa budynku niskiego ciśnienia rozpoczęła się w połowie pierwszej dekady XX wieku, a kolejne rozbudowy trwały aż do 1930 roku. Budynek nosi piętno secesji, w Portugalii zwanej "Arte Nova". Posiada stalową strukturę i pokryty jest charakterystyczną cegłą, która została użyta również przy konstrukcji budynku wysokiego ciśnienia.
Stara kotłownia składa się z czterech hal przemysłowych, z czego czwarta z nich jest znacznie większa od pozostałych. Wszystkie pokryte są dachem dwuspadowym, tworzącym unikatową, przejrzystą przestrzeń po wewnętrznej stronie. Na zachodzie znajdują się kolejne dwie, położone prostopadle do wyżej wymienionych czterech i o tych samych, choć mniej zaakcentowanych secesyjnych dachach.
Budynek podstacji nie posiadał tego typu dachu, a jego stosunkowo niskie fasady wyróżniają się dzięki wysokim, dużym oknom, zwieńczonymi pełnymi łukami. Nad nimi znajduje się rodzaj frontonu z ozdobnymi brzegami, zamknięty nadprożem. Poniżej widać gładką podstawę, bez widocznych cegieł, udekorowaną ramami eliptycznych łuków, udających wgłębienia (niektóre z nich faktycznie nimi są), która “podtrzymuje” pozostałą część fasady.
Fasada maszynowni zasługuje na szczególną uwagę. Ze wszystkich, to ona posiada najwięcej motywów dekoracyjnych i najwięcej detali secesyjnych, nie odstaje jednak estetycznie od całości. Utrzymano ją w stylu podobnym do pierwotnej Central Tejo i większości ówczesnych elektrowni. Ponieważ w maszynowni wytwarzano energię, uważana była ona za serce całego budynku. U podstawy fasady maszynowni widać różnice, w porównaniu do innych fasad: ściany pokryte są kamienną płaskorzeźbą, z wyjątkiem najniższych, surowych warstw na łukowatym wgłębieniu, z łukiem zwieńczonym kluczem.
W pokrytych cegłą ścianach znajdują się trzy wielkie okna, zwieńczone pełnymi łukami, z których środkowe jest najwyższe. Ich obramowania są ciągłe, z łukami zwieńczonymi kluczem, przechodzącymi przez całą szerokość fasady, aż do bocznych ścian budynku. Szczyt fasady, w formie złamanego frontonu, przedstawia dekoracyjne obramowania, wykonane z cegły, udające łuki lombardzkie. Na brzegach fasady umieszczono pilastry wyrastające z jej podstawy wznoszące się aż do frontonu, przypominając dwie małe wieże.
Podłużne fasady przedstawiają harmonijną kompozycję, z podziałem na trzy osobne przestrzenie, oddzielone dużymi pilastrami. W każdej z przestrzeni, umiejscowione są 3 wysokie, podłużne okna, ozdobione ornamentem, zajmującym cały bok. Nad każdym z nich umieszczono prostokątne okno, wewnątrz fryzu wieńczącego boczną część budynku.
Okres Wysokiego Ciśnienia.
W Budynku Wysokiego Ciśnienia motywy dekoracyjne są różne od tych z budynku niskiego ciśnienia. Wpływy klasycystyczne nadają mu wysokości i monumentalność. Mimo tego, to same pokrycie ścian cegłą wpisuje się w tę samą estetykę. Wewnątrz budynku, podobnie jak w kotłowni w budynku niskiego ciśnienia, przestrzeń dzieląca Popielnik od kotłów zwieńczona jest sklepieniem kolebkowym pół-wklęsłym, z wykończeniem ceramicznym po stronie Sali Niskiego Ciśnienia i ze zbrojonego betonu nad salą Wysokiego Ciśnienia.
Budynek wzniesiony w latach 40., nosi ślady wpływów klasycznych pałaców renesansowych, będąc wiernym odzwierciedleniem epoki i kontekstu władzy, pod której panowaniem znajdowała się ówczesna Portugalia.
Jego struktura to wyjątkowe dzieło inżynierii: dzieło architektury, wykonane z żelaza, unikatowe w Lizbonie, które podtrzymuje nie tylko pokrycie cegłą, ale także kotły, kominy i zbiornik wodny w górnej części budynku
Z estetycznego punktu widzenia fasada wzoruje się na pałacu renesansowym, dzieli się bowiem na podstawę, pilastry i belkowanie. Główna część przedstawia wielkie okna zwieńczone łukiem pełnym, z kluczem centralnym i okolone obramowaniem, obecnym na całej szerokości fasady. Między nimi widnieją wielkie pilastry, które rozciągają się na całą wysokość fasady, od podstawy do belkowania.
belkowanie ma dwa osobne fryzy. Niższy ozdobiony jest zamkniętymi kasetonami z obramowaniami; wyższy natomiast zamiast kasetonów ma okna z obramowaniami na wzór kasetonów.
W części przyległej do budynku niskiego ciśnienia, odznacza się mała wieża, a nad całością pozostałych budynków zespołu, górują cztery kominy kotłów wysokociśnieniowych i cały mechanizm odprowadzania dymów i wykorzystania powietrza w ich podstawie.

</doc>
<doc id="2733746" url="https://pl.wikipedia.org/wiki?curid=2733746" title="Cytryna kiszona">
Cytryna kiszona

Cytryny kiszone – dodatek do potraw charakterystyczny dla kuchni Maghrebu oraz kuchni indyjskich, szczególnie popularny w Maroku.
Świeże cytryny przecina się na czworo, ale w taki sposób, by nie rozczłonkować ich całkowicie, a następnie naciera solą i układa ciasno w kamionkowym lub szklanym naczyniu. Tak przygotowane owoce zalewa się przegotowaną wodą, szczelnie przykrywa i odstawia na około miesiąc. 
Kiszone cytryny stosuje się np. jako dodatek do marokańskiego tażinu, indyjskiego twarożku ryżowego, kambodżańskiego rosołu z kurczaka ("ngam nguv"), a na całym świecie jako możliwy wariant składnika krwawej Mary.

</doc>
<doc id="2733747" url="https://pl.wikipedia.org/wiki?curid=2733747" title="Be (przedsiębiorstwo)">
Be (przedsiębiorstwo)

Be Incorporated – amerykańskie przedsiębiorstwo informatyczne zajmujące się produkcją oprogramowania i komputerów, najbardziej znane z produkcji systemu operacyjnego BeOS.
Głównym celem Be Inc. było opracowanie nowego systemu operacyjnego przy użyciu języka programowania C++ na własnej platformie sprzętowej. BeOS był preinstalowany na komputerach BeBox, w późniejszym okresie został przeportowany na komputery Mac z procesorami PowerPC pomimo niechęci ze strony Apple. W 1998 system został przeportowany do architektury x86, a wsparcie dla PowerPC zakończyło się wraz z wydaniem BeOS R5.
Historia.
Przedsiębiorstwo założone zostało w roku 1990 przez byłych pracowników Apple Jeana-Louisa Gassée i Steve’a Sakomana w celu stworzenia nowoczesnego systemu operacyjnego w języku programowania C++. W 1995 na rynku pojawił się pierwszy komputer Be Inc., dwuprocesorowy BeBox z charakterystycznymi paskami użycia każdego procesora, aktualnie BeBox stał się wysoce pożądaną pozycją dla kolekcjonerów na całym świecie. Oprócz BeOS-a i BeBoxa był także BeIA feralny OS oparty na przeglądarce internetowej. Używany jednak komercyjnie przez Sony (eVilla), oraz podczas badań naukowych. W 1996 Apple szukał nowego systemu operacyjnego w celu zastąpienia Mac OS, dwiema opcjami były BeOS i NeXTStep. Transakcja zakończyła się kupnem firmy NeXT ze względu na krytykę BeOS ze strony Steve’a Jobsa. Ostatecznie aktywa korporacji zostały zakupione przez Palm, Inc. za 11 mln USD w 2001 r. Firma następnie wytoczyła pozew sądowy przeciwko Microsoftowi, o nadużywanie pozycji monopolisty. Pozew został rozstrzygnięty we wrześniu 2003 roku, Microsoft wypłacił Be Inc. 23,25 mln USD odszkodowania. Od 2001 roku prowadzony jest niekomercyjny projekt „Haiku” który ma na celu pełną kompatybilność z BeOS R5.
Nazwa.
Według wielu źródeł w tym Macworld nazwę „Be” zapoczątkowała rozmowa Gassée i Sakomana. Początkowo spółka miała nazywać się „United Technoids Inc.”, lecz Sakoman nie zgodził się i rozpoczął poszukiwania w słowniku. Kilka dni później Gassée zapytał czy poczynił jakieś postępy, Sakoman powiedział, że zmęczył się i zatrzymał na „B”, na co Gassée „Be jest miłe. Koniec historii.”

</doc>
<doc id="2733751" url="https://pl.wikipedia.org/wiki?curid=2733751" title="Wyspy Dziewicze Stanów Zjednoczonych na Letnich Igrzyskach Olimpijskich 2012">
Wyspy Dziewicze Stanów Zjednoczonych na Letnich Igrzyskach Olimpijskich 2012

 
Wyspy Dziewicze Stanów Zjednoczonych na XXX Letnich Igrzyskach Olimpijskich w Londynie reprezentowało 7 sportowców - 4 mężczyzn i 3 kobiety .
Był to jedenasty start Wysp Dziewiczych Stanów Zjednoczonych na letnich igrzyskach olimpijskich.

</doc>
<doc id="2733752" url="https://pl.wikipedia.org/wiki?curid=2733752" title="Sławomir Stawowski">
Sławomir Stawowski

Sławomir Stawowski (ur. 2 marca 1936 roku, zm. 22 stycznia 2000 roku w Radomiu), architekt radomski, malarz, nauczyciel akademicki.
Życiorys.
Student Akademii Sztuk Pięknych w Krakowie. Absolwent Wydziału Architektury Politechniki Krakowskiej (1961). Architekt Powiatowy, Architekt Wojewódzki, a następnie dyrektor Inwestprojektu Tarnobrzeg.
W 1983 roku przeniósł się do Radomia. W latach 1983-1985 pełnił funkcję architekta miejskiego. Był również projektantem w Pracowni Konserwacji Zabytków. Starszy wykładowca na Politechnice Radomskiej (1993-2000).
Autor m.in.: budynku wielorodzinnego przy ul. Wyszyńskiego w Radomiu, budynku mieszkalno-usługowego ul. Mireckiego w Radomiu (z Piotrem Jawornikiem). W 1994 roku otrzymał I nagrodę w konkursie na koncepcję urbanistyczno-architektoniczną zabudowy w kwartale ulic Reja, Wolności, Grochowa i Tybla w Radomiu.
Członek Stowarzyszenia Architektów Polskich O. Radom, a także Automobilklubu Radom (wiceprezes 1991-1995), Towarzystwa Przyjaciół Sztuk Pięknych w Radomiu (wiceprezes 1988-2000) i Radomskiego Towarzystwa Naukowego.
Zmarł 22 stycznia 2000 roku w Radomiu. Trzy dni później pochowany został na cmentarzu w podradomskich Grochowicach.

</doc>
<doc id="2733757" url="https://pl.wikipedia.org/wiki?curid=2733757" title="Święto Morza (Kłajpeda)">
Święto Morza (Kłajpeda)

Święto Morza (lt. Jūros šventė) - coroczne święto, odbywające się tradycyjnie w ostatni weekend lipca, w Kłajpedzie.
Podczas festiwalu, w mieście ma miejsce wiele kulturalnych, sportowych i rozrywkowych imprez: koncertów, występów i widowisk. Większość wydarzeń jest zorientowana na tematykę morską, zarówno ich charakterem, jak i miejscem (terminal statków wycieczkowych, Smiltynė, obszar „Miasta Memel” oraz brzegi rzeki Akmeny).
Historia.
Po raz pierwszy, Święto Morza (Dzień Morza) urządzono 12 sierpnia 1934 roku, z inicjatywy
Litewskiego Związku Zachodniego. Wzięło w nim udział 60 tys. mieszkańców i gości. W okresie międzywojennym, święto miało za zadanie popularyzację morza, żeglugi i zawodów z morzem związanych. W obchodach brali udział też ważni litewscy politycy.
W 2002 roku odbył się największy festiwal. Święto zbiegło się wtedy z 750-leciem miasta i przyciągnęło około milion turystów.
W 2006 roku, święto odbywało się w dniach 21-23 lipca, a większość imprez przebiegała na Starym Mieście i centrum miasta. W ciągu trzech dni, miało miejsce około 100 różnych wydarzeń kulturalnych.
Główne sceny święta znajdowały się na: placu Anikė, terminalu statków wycieczkowych, ulicy Mostowej oraz Wzgórzu Jana. Tego roku w obchodach uczestniczyło około 450 tys. osób.
48-sze Święto Morza odbyło się w dniach 27-29 lipca 2007 roku. W jego trakcie, po raz trzeci odbył się - stający się tradycją - festiwal żaglowców "Baltic Sail".
Znaczenie dla miasta.
Jest to szczególnie ważne wydarzenie dla miasta. Przyciąga gości z całej Litwy oraz zagranicy - Niemiec, Holandii i Estonii. W Kłajpedzie zwane jest również drugim (lub letnim) Bożym Narodzeniem.
Święto jest doskonałym narzędziem do promocji miasta. Często transmitowane przez zarówno telewizję publiczną, jak i inne krajowe, doczekało się dużego zainteresowania mediów zagranicznych.

</doc>
<doc id="2733758" url="https://pl.wikipedia.org/wiki?curid=2733758" title="Religia w Kenii">
Religia w Kenii

Dominującą religią w Kenii jest chrześcijaństwo wyznawane przez ponad 85% ludności. Drugą pod względem liczebności wyznawców religią jest islam, wyznawany przez 10,9% ludności kraju. Inne zauważalne religie w Kenii to tradycyjne religie plemienne, bahaizm i hinduizm.
Konstytucja oraz inne prawa zabraniają dyskryminacji religijnej i chronią wolność religijną, w tym wolność praktykowania jakiejkolwiek religii, nauczanie, oraz debatowanie na tematy religijne. Zgodnie z prawem nowe grupy religijne, instytucje lub miejsca kultu mają obowiązek zarejestrować się w Rejestrze Stowarzyszeń, który podlega Prokuraturze Generalnej.
Chrześcijaństwo.
Chrześcijaństwo po raz pierwszy dotarło do Kenii w XV wieku przez Portugalczyków i szybko się rozprzestrzeniło w XIX wieku przez kolonistów. Według Krajowego Biura Statystycznego Kenii (KNBS), w kraju zarejestrowanych jest ponad 4 tysiące kościołów. W lipcu 2022 rząd wprowadził restrykcyjne przepisy dotyczące rejestracji nowych kościołów.
Zgodnie ze Spisem Powszechnym z 2019 roku protestantyzm wyznaje 53,8% populacji, wliczając rodzime kościoły afrykańskie odsetek ten może sięgać ponad 60%. Największym wyznaniem tego nurtu chrześcijaństwa jest ruch zielonoświątkowy. Według badania z 2006 roku 33% populacji Kenii to zielonoświątkowcy, co sprawia, że Kenia jest jednym z najbardziej zielonoświątkowych krajów w Afryce i na świecie. Pozostali to głównie: anglikanie, członkowie Niezależnego Kościoła Afrykańskiego (AIC), prezbiterianie, adwentyści dnia siódmego, metodyści i baptyści. Wybrany w 2022 roku prezydent kraju – William Ruto, jest ewangelicznym i silnie konserwatywnym protestantem.
Kościół katolicki zrzesza blisko 10 mln wiernych (20,6% populacji), najwięcej ponad 1 mln osób w Nairobi. Do hrabstw z najwyższym odsetkiem katolików należą: Samburu (57,3%), Elgeyo-Marakwet (51,1%), Turkana (44,1%), Machakos (35,4%) i Kisii (34,1%). W Kenii funkcjonuje także Afrykański Kościół Prawosławny do którego należy ponad 200 tys. mieszkańców (0,4% ludności).
Od 2011 roku nasiliły się ataki fundamentalistów islamskich pochodzących z Somalii, którzy palą i dewastują kościoły chrześcijańskie. W dniu 2 kwietnia 2015 miał miejsce największy z ataków terrorystów z fundamentalistycznej islamskiej grupy al-Szabab na uniwersytecie w mieście Garissa. Zginęło 148 osób i co najmniej 79 było rannych. Wszyscy sprawcy ataku zostali zabici w szturmie kenijskich sił bezpieczeństwa.
Islam.
Islam jest uważany za największą religię w Kenii po chrześcijaństwie i wyznaje go 11% ludności. Wyznawcy to zarówno sunnici, jak i szyici. Największa liczba muzułmanów w Kenii znajduje się w Mombasie i sąsiednich regionach przybrzeżnych, a także w północno-wschodniej części Kenii. Wiele meczetów znajduje się również w stolicy kraju Nairobi.
Według raportu z 2019 roku w obozach dla uchodźców Dadaab jest ok. 217 tys. uchodźców i osób ubiegających się o azyl, w większości etnicznych somalijskich muzułmanów.
Tradycyjne religie afrykańskie.
Zanim chrześcijaństwo zdominowało kraj, w Kenii dominowały kulty i rytuały afrykańskie, to zmieniło się znacząco w XIX wieku. Uważa się, że 8,5% ludności kontynuuje wierzenia przodków. Uważają, że Bóg powszechnie objawia się w słońcu, księżycu, w górach, gwiazdach i drzewach (szczególnie w drzewie figowym). Społeczność Kikuju wierzyli, że ich Bóg „Ngai” mieszkał na pokrytym śniegiem szczycie Mount Kenia.
Bahaizm.
Bahaizm obecny jest w Kenii od 1945 roku i do tej pory osiągnął liczbę 400 tysięcy wyznawców, co stanowi 1% ludności Kenii. W 1990 roku bahaiści wzięli udział w wielkim projekcie krajowym, który obejmował szczepienia zdrowotne, utrzymanie czystości toalet i rozbudowy źródeł wody pitnej.
Hinduizm.
Hinduizm trafił do Kenii z nadmorskich szlaków handlowych między Indiami i nadbrzeżnymi koloniami Afryki Wschodniej. Wielu ludzi z subkontynentu indyjskiego osiedliło się w Nairobi i Mombasie. Zarówno Nairobi i Mombasa mają wiele świątyń hinduistycznych. Hinduizm wyznaje ok. 60 tysięcy ludności.
Bez religii.
Według spisu powszechnego z 2009 roku 922 128 osób (2,4% całej populacji kraju) określiło się jako „niereligijni”, do 2019 roku liczba niewierzących zmalała do 755 750 (1,6% populacji). Dodatkowo 80 tys. osób nie potrafiło się określić. W Kenii ateiści są stygmatyzowani. Według badań Instytutu Gallupa z 2012 88% Kenijczyków określiło się jako religijni, 9% jako niereligijni, a 2% jako „przekonani ateiści”.
Statystyki.
Największe grupy i stowarzyszenia religijne w 2010 roku według książki "Operation World":

</doc>
<doc id="2733760" url="https://pl.wikipedia.org/wiki?curid=2733760" title="Łucznictwo na Letnich Igrzyskach Olimpijskich 2012 – mężczyźni indywidualnie">
Łucznictwo na Letnich Igrzyskach Olimpijskich 2012 – mężczyźni indywidualnie

Turniej indywidualny mężczyzn w łucznictwie na Letnich Igrzyskach Olimpijskich 2012 był 15. edycją w historii. Odbył się w dniach od 27 lipca do 3 sierpnia 2012 roku w Lord’s Cricket Ground. W rywalizacji wzięło udział 64 zawodników.
Zasady turnieju.
Sportowcy strzelali z linii oddalonej od celu o 70 metrów. W rundzie rankingowej umieszczone zostały dwa cele; każdy zawodnik został przypisany do jednego z nich. Wszystkie fazy turnieju głównego zostały rozegrane w formie systemu pucharowego. Najpierw sportowcy musieli uczestniczyć w rundzie rankingowej, pozwalającej wyłonić rozstawienie każdego zawodnika. Łucznicy oddali 72 strzały w 12 etapach, po sześć strzałów każdy, z czasem czterech minut na rundę. Suma punktów z wszystkich oddanych strzałów określiła rankingi każdego sportowca. Zawodnik rozstawiony z numerem pierwszym w pierwszej rundzie zmierzył się z osobą o numerze sześćdziesiąt cztery, osoba z dwójką ze sportowcem z sześćdziesiątką trójką, i tak dalej. Zwycięzcą zawodów okazywał się lepszy z pięciu setów, przy czym każdy zawodnik oddawał po trzy strzały na set. Triumfator seta otrzymywał dwa punkty, a w sytuacji remisu każdy łucznik dostawał po jednym punkcie. Pierwsza osoba z sześcioma punktami wygrywała mecz. Przy remisie rozgrywana była dogrywka – zwyciężał zawodnik, który trafiał najbliżej środka tarczy.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda rankingowa – 72 strzały"
W czasie trwania zawodów ustanowiono nowe rekordy świata i olimpijskie:
"Runda rankingowa – 72 strzały"

</doc>
<doc id="2733762" url="https://pl.wikipedia.org/wiki?curid=2733762" title="Wojciech Ciszewski">
Wojciech Ciszewski

Wojciech Ciszewski pseud. Lech Krzemieński (ur. 8 lutego 1960) – polski działacz opozycji antykomunistycznej, współpracownik Ruchu Obrony Praw Człowieka i Obywatela (ROPCiO), współzałożyciel i redaktor wydawanego poza cenzurą „Ucznia Polskiego”. 
W sierpniu 2011 r. został w dowód zasług za działalność na rzecz niepodległego bytu Państwa Polskiego, odznaczony przez wojewodę mazowieckiego Jacka Kozłowskiego - Krzyżem Kawalerskim Orderu Odrodzenia Polski przyznanym postanowieniem prezydenta RP Bronisława Komorowskiego z dnia 28 czerwca 2011 r..
Jest nauczycielem religii w XXX Liceum Ogólnokształcącym im. Jana Śniadeckiego w Warszawie.

</doc>
<doc id="2733764" url="https://pl.wikipedia.org/wiki?curid=2733764" title="Ch’oe Ryong Hae">
Ch’oe Ryong Hae

Ch’oe Ryong Hae (kor. 최룡해 pol. trb. "Czhwe Rjong-he," ur. 15 stycznia 1950 w Sinch'ŏn) – północnokoreański polityk i wicemarszałek Koreańskiej Armii Ludowej, od 9 kwietnia do 25 września 2014 wiceprzewodniczący Komisji Obrony Narodowej KRLD, od 11 kwietnia 2019 przewodniczący Prezydium Najwyższego Zgromadzenia Ludowego.
Życiorys.
Ch’oe Ryong Hae urodził się pół roku przed wybuchem wojny koreańskiej, w styczniu 1950 roku w powiecie Sinch'ŏn w prowincji Hwanghae Południowe. Jest synem Ch'oe Hyŏna (1909–1982), rewolucjonisty antyjapońskiego, który według historiografii północnokoreańskiej walczył u boku Kim Ir Sena podczas zbrojnych walk w Korei i Mandżurii w latach 30. XX wieku oraz podczas II wojny światowej, jako żołnierz 88. Brygady Snajperów Armii Czerwonej. W późniejszych latach Ch'oe Hyŏn pełnił funkcje ministra sił zbrojnych oraz wiceprzewodniczącego Komisji Obrony Narodowej.
Jako absolwent Szkoły Rewolucjonistów w Man'gyŏngdae oraz studiów o ekonomii politycznej na Uniwersytecie im. Kim Ir Sena w Pjongjangu, Ch’oe Ryong Hae karierę w aparacie partyjnym KRLD rozpoczął od pracy instruktora polityczno-wychowawczego w Socjalistycznej Lidze Młodych im. Kim Ir Sena (kor. 김일성사회주의청소년동맹), jednej z największych młodzieżowych organizacji społeczno-politycznych Korei Północnej. Szybko awansował i objął funkcję koordynatora ds. programów wymiany kulturalnej, w 1981 roku został wiceprzewodniczącym Ligi, a w 1996 roku – pierwszym sekretarzem całej organizacji. Jeszcze w latach 80. XX wieku został deputowanym Najwyższego Zgromadzenia Ludowego, począwszy od VIII kadencji. Gdy otrzymał mandat deputowanego IX kadencji, trafił do Prezydium Najwyższego Zgromadzenia Ludowego. W grudniu 1986 roku został członkiem Komitetu Centralnego Partii Pracy Korei, zajmując wakat po jednym ze zmarłych członków.
Zajmował się także sportem – od października 1990 roku pełnił funkcję szefa północnokoreańskiego związku piłki nożnej, a od września 1991 roku był przewodniczącym Młodzieżowej Federacji T’aekwondo. W grudniu 1992 roku został natomiast wicedyrektorem Narodowego Stowarzyszenia Kultury Fizycznej KRLD.
Po odejściu z Ligi Młodych i przyjęciu mało istotnej funkcji pierwszego sekretarza w Miejskim Przedsiębiorstwie Wodno-Kanalizacyjnym w Pjongjangu, przez pięć lat nie piastował żadnych stanowisk politycznych. W sierpniu 2003 roku został wicedyrektorem Departamentu Ogólnego w Komitecie Centralnym Partii Pracy Korei. Od kwietnia 2006 do września 2010 roku był szefem Komitetu PPK w prowincji Hwanghae Północne.
Kariera Ch’oe Ryong Hae nabrała zdecydowanego rozpędu we wrześniu 2010 roku, gdy odbyła się pierwsza od 44 lat, 3. Konferencja Delegatów Partii Pracy Korei. Wtedy to został generałem, a przede wszystkim uzyskał nominacje na sekretarza KC PPK, zastępcę członka Biura Politycznego KC oraz na członka Centralnej Komisji Wojskowej Partii Pracy Korei. Dalsze liczne awanse uzyskał podczas kolejnej, 4. Konferencji Delegatów Partii Pracy Korei. Został wówczas wybrany członkiem Komitetu Stałego Biura Politycznego KC Partii Pracy Korei, otrzymał również nominację na wiceprzewodniczącego Centralnej Komisji Wojskowej PPK, wówczas jednego z dwóch najważniejszych organów władzy w KRLD (obok Komisji Obrony Narodowej KRLD, do której również wtedy trafił Ch’oe Ryong Hae) pełniących zwierzchnictwo nad armią.
Po śmierci Kim Dzong Ila w grudniu 2011 roku, Ch’oe Ryong Hae znalazł się na wysokim, 18. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
Choć Ch’oe Ryong Hae obecnie posiada stopień wicemarszałka Koreańskiej Armii Ludowej (kor. 차수), przez całą karierę zawodową i partyjną nie był związany z wojskiem. Oprócz nominacji do najważniejszych gremiów decyzyjnych, w kwietniu 2012 roku otrzymał awans na stopień wicemarszałka, choć zaledwie we wrześniu 2010 roku został czterogwiazdkowym generałem (kor. 대장), bez przechodzenia przez kolejne niższe stopnie oficerskie i generalskie. Z tego względu eksperci spekulowali, że było to przyczyną jego konfliktów z zawodowymi dowódcami Koreańskiej Armii Ludowej, którzy pomimo generalskiej nominacji zarzucali mu brak doświadczenia i wiedzy na tematy wojskowe.
Jako szef Departamentu Politycznego północnokoreańskiej armii w latach 2012–2014 (i tę funkcję objął w myśl postanowień 4. Konferencji PPK w kwietniu 2012 roku), Ch’oe Ryong Hae był odpowiedzialny za polityczny nadzór oraz sprawy kadrowe w armii, a także za polityczną edukację wszystkich żołnierzy KAL. Zajmował się także roszadami personalnymi wśród generałów zasiadających w najważniejszych organach władzy KRLD. Istniały spekulacje, jakoby miał decydujący wpływ na pozbawienie wszystkich stanowisk gen. Ri Yŏng Ho, dotychczasowego szefa sztabu Koreańskiej Armii Ludowej, co zostało ogłoszone przez oficjalne media KRLD 16 lipca 2012, oficjalnie z powodu choroby.
11 kwietnia 2019 został wybrany na stanowisko przewodniczącego Prezydium Najwyższego Zgromadzenia Ludowego.
Ze względu na przynależność do najważniejszych gremiów politycznych Korei Północnej (tak cywilnych, jak i wojskowych), jest uznawany za członka ścisłej elity władzy KRLD. Obecnie pełni także jedną z głównych ról w procesie umacniania władzy Kim Dzong Una po zmarłym w grudniu 2011 roku ojcu, Kim Dzong Ilu.
Odznaczenia.
Kawaler Orderu Kim Ir Sena (1987), Orderu Kim Dzong Ila (2012), a także laureat tytułu "Bohatera Koreańskiej Republiki Ludowo-Demokratycznej" (1993).

</doc>
<doc id="2733765" url="https://pl.wikipedia.org/wiki?curid=2733765" title="Vaiola Tiere">
Vaiola Tiere

Nqatuaine Mani (ur. 25 lipca 1977 na Wyspach Cooka) – piłkarz z Wysp Cooka grający na pozycji bramkarza w tamtejszym Titikaveka Rarotonga, były reprezentant Wysp Cooka.
Kariera klubowa.
Tiere od początku kariery związany jest z Titikaveką Rarotonga, czyli od 1995 roku, wtedy klub podpisał z nim kontrakt. Z tym klubem nigdy jeszcze nie zdobył ani Mistrzostwa Wysp Cooka ani Pucharu Wysp Cooka.
Kariera reprezentacyjna.
Tiere w reprezentacji Wysp Cooka zadebiutował w 1996 roku. Podczas dwóch lat występów w tejże reprezentacji zaliczył 4 spotkania.

</doc>
<doc id="2733767" url="https://pl.wikipedia.org/wiki?curid=2733767" title="Dean Tereu">
Dean Tereu

Dean Tereu (ur. 9 lipca 1972 na Wyspach Cooka) – piłkarz z Wysp Cooka grający na pozycji obrońcy. Przez całą swą karierę grał w Titikaveka Rarotonga, reprezentant Wysp Cooka.
Kariera klubowa.
Mani od początku kariery związany był z Titikaveką Rarotonga, czyli od 1997 roku, wtedy klub podpisał z nim kontrakt. Z tym klubem nigdy nie zdobył Mistrzostwa Wysp Cooka ani Pucharu Wysp Cooka. W 2007 roku zdecydował się zakończyć karierę klubową.
Kariera reprezentacyjna.
Tereu w reprezentacji Wysp Cooka zadebiutował w 1998 roku. Podczas dwóch lat występów w tejże reprezentacji zaliczył 3 spotkania.

</doc>
<doc id="2733768" url="https://pl.wikipedia.org/wiki?curid=2733768" title="Jimmy Katoa">
Jimmy Katoa

Jimmy Katoa (ur. 26 kwietnia 1980 na Wyspach Cooka) – piłkarz z Wysp Cooka grający na pozycji obrońcy w tamtejszym Avatiu Rarotonga, były reprezentant Wysp Cooka.
Kariera klubowa.
Katoa od początku kariery związany jest z Avatiu Rarotonga, czyli od 1997 roku, wtedy klub podpisał z nim kontrakt. Z tym klubem zdobył 2 mistrzostw Wysp Cooka i 2 Puchary Wysp Cooka.
Kariera reprezentacyjna.
KAtoa w reprezentacji Wysp Cooka zadebiutował w 1998 roku. Podczas roku występów w tejże reprezentacji zaliczył 1 spotkanie.

</doc>
<doc id="2733769" url="https://pl.wikipedia.org/wiki?curid=2733769" title="Zakije">
Zakije

Zakije (Zakij, Zakie biał. Закій, ros. Закий) – wieś na Białorusi w rejonie brzeskim obwodu brzeskiego, w sielsowiecie Muchawiec. W pobliżu wsi przepływa rzeczka Kamionka (Каменка, "Kamienka"), dopływ Muchawca.
Miejscowość położona 20 km na południowy wschód od centrum Brześcia i 3 km na północny wschód od Kamienicy Żyrowieckiej.
Historia.
W XIX w. wieś Zakie znajdowała się w gminie Kamienica Żyrowiecka w powiecie brzeskim guberni grodzieńskiej. 
W okresie międzywojennym wieś Zakije należała do gminy Kamienica Żyrowiecka w powiecie brzeskim województwa poleskiego. Według spisu powszechnego z 1921 r. była to wieś licząca 36 domów. Mieszkało tu 165 osób: 80 mężczyzn i 85 kobiet; 163 prawosławnych i 2 rzymskich katolików. 117 mieszkańców deklarowało narodowość polską, 43 białoruską, a 5 inną.
Po II wojnie światowej wieś Zakij znalazła się w granicach ZSRR i od 1991 r. w niepodległej Białorusi.

</doc>
<doc id="2733771" url="https://pl.wikipedia.org/wiki?curid=2733771" title="Boris Ganusowski">
Boris Ganusowski

Boris Kazimirowicz Ganusowski, ros. Борис Казимирович Ганусовский (ur. w 1908 r. w Petersburgu, zm. 5 listopada 1993 r. w Saint Paul) – oficer 1 Kozackiej Dywizji Kawalerii, a następnie 3 Kozackiej Brygadzie Pieszej podczas II wojny światowej, emigracyjny pisarz i publicysta.
Od 1916 r. uczęszczał do gimnazjum w Piotrogradzie, ale wybuch rewolucji bolszewickiej w październiku 1917 r. przerwał jego naukę. Na początku 1918 r. jego rodzina przeniosła się do Sewastopola, gdzie B. K. Ganusowski wstąpił do odeskiego korpusu kadetów. Następnie przeniesiono go do krymskiego korpusu kadetów, w składzie którego w listopadzie 1920 r. został ewakuowany z Krymu do Gallipoli. Na emigracji zamieszkał w Królestwie SHS. W 1926 r. ukończył krymski korpus kadetów, po czym w 1927 r. rozpoczął studia na uniwersytecie w Belgradzie. Jednocześnie pracował jako szofer. W 1931 r. ukończył studia na uniwersytecie. Następnie był wydawcą humorystycznego czasopisma „Buch”. Po zajęciu ZSRR przez wojska niemieckie 22 czerwca 1941 r., przybył do okupowanego Smoleńska, gdzie od 1942 r. pracował w redakcji tygodnika „Nowyj put'”. Wiosną 1943 r. wstąpił do nowo formowanej 1 Kozackiej Dywizji Kawalerii. W stopniu porucznika służył w plutonie propagandowym przy sztabie dywizji. Od początku 1945 r. służył w XV Kozackim Korpusie Kawalerii SS. Pełnił funkcję szefa jednego z oddziałów sztabu Kozackiej Brygady Pieszej. Na początku maja tego roku wraz z resztą Korpusu poddał się w Karyntii Brytyjczykom. Pod koniec maja wydano go Sowietom. Po procesie skazano go na karę 10 lat łagrów. Osadzony został w obozie na Workucie, a następnie Kołymie. Latem 1953 r. uczestniczył w krwawo stłumionym buncie więźniów, ale udało mu się przeżyć. W 1956 r. w wyniku ogłoszenia amnestii wyszedł na wolność, po czym wyjechał do Austrii. Zamieszkał w Wiedniu. Rok później wyemigrował do USA. Uczył języka rosyjskiego w jednej z amerykańskich szkół wojskowych. W latach 60. i 70. pisał wspomnienia z czasów II wojny światowej i pobytu w łagrach, które były publikowane w czasopiśmie „Kadietskaja pieriekliczka”. Był autorem licznych artykułów w emigracyjnej prasie rosyjskiej. Pracował też w Radiu „Wolna Europa”. W 1983 r. opublikowano jego książkę pt. „10 let za żeleznym zanawiesom (1945-1955). Zapiski żertwy Jałty”.

</doc>
<doc id="2733772" url="https://pl.wikipedia.org/wiki?curid=2733772" title="Wilk morski (film 1941)">
Wilk morski (film 1941)

Wilk morski (ang. "The Sea Wolf") – amerykański film przygodowy z 1941 roku. Film jest adaptacją powieści "Wilk morski" Jacka Londona.
Treść.
Treścią filmu jest opowieść o okrutnym kapitanie, który sprawuje nieograniczoną władzę nad załogą na swoim statku. Pewnego dnia na statku zjawia się para rozbitków – młody dziennikarz i uciekinierka z zakładu poprawczego

</doc>
<doc id="2733775" url="https://pl.wikipedia.org/wiki?curid=2733775" title="Sielsowiet Muchawiec">
Sielsowiet Muchawiec

Sielsowiet Muchawiec ("s. muchawiecki", biał. Мухавецкі сельсавет, ros. Мухавецкий сельсовет) – sielsowiet na Białorusi w obwodzie brzeskim, we wschodniej części rejonu brzeskiego. 
Centrum sielsowietu jest osada Muchawiec. Jednostka podziału administracyjnego sąsiaduje na północy z sielsowietem Telmy, na wschodzie z sielsowietem Radwanicze oraz sielsowietami rejonu żabineckiego i małoryckiego, na południu z sielsowietem Znamienka, na zachodzie z miastem Brześć (w tym z włączonymi do miasta miejscowościami dawnego sielsowietu Herszony).
Oprócz osady Muchawiec w skład sielsowietu wchodzi 13 wsi: 
W dwudziestoleciu międzywojennym większość miejscowości sielsowietu należała do gminy Kamienica Żyrowiecka lub gminy Radwanicze w województwie poleskim II Rzeczypospolitej.

</doc>
<doc id="2733776" url="https://pl.wikipedia.org/wiki?curid=2733776" title="Radinowo">
Radinowo

Radinowo (bułg. "Радиново") – wieś w południowej Bułgarii, w obwodzie Płowdiw, w gminie Marica.

</doc>
<doc id="2733783" url="https://pl.wikipedia.org/wiki?curid=2733783" title="Cho Youn-Jeong">
Cho Youn-Jeong



</doc>
<doc id="2733785" url="https://pl.wikipedia.org/wiki?curid=2733785" title="Kim Yŏng Ch’un">
Kim Yŏng Ch’un

Kim Yŏng Ch’un, również Kim Yeong Chun (, ur. 4 marca 1936, zm. 16 sierpnia 2018) – północnokoreański polityk i dowódca wojskowy, marszałek Koreańskiej Armii Ludowej ().
Podczas 3. Konferencji Partii Pracy Korei w dniu 28 września 2010 roku został wybrany na członka Biura Politycznego oraz Centralnej Komisji Wojskowej KC Partii Pracy Korei. Tym samym Kim Yŏng Ch’un zasiadał w dwóch najważniejszych organach KRLD, sprawujących zwierzchnictwo nad armią – oprócz Centralnej Komisji Wojskowej była to Komisja Obrony Narodowej KRLD, do której wszedł w kwietniu 2007 roku. Był też dyrektorem Departamentu Obrony Cywilnej Komitetu Centralnego Partii Pracy Korei. Stanowisko to objął w kwietniu 2012.
Kariera.
Kim Yŏng Ch’un urodził się 4 marca 1936 roku w powiecie Poch'ǒn (obecnie prowincja Ryanggang). Absolwent Szkoły Rewolucjonistów w Man'gyŏngdae, oraz Akademii Wojskowej im. Kim Ir Sena w Pjongjangu. Studiował także na Akademii Wojskowej im. M. Frunzego w Moskwie. 
Deputowany Najwyższego Zgromadzenia Ludowego KRLD, parlamentu KRLD, począwszy od VII kadencji (tj. nieprzerwanie od lutego 1982 roku). Na mocy postanowień 6. Kongresu Partii Pracy Korei w 1980 roku został zastępcą członka Komitetu Centralnego Partii Pracy Korei. Do KC ostatecznie wszedł w grudniu 1986 roku.
Pod koniec lat 80. XX wieku wraz z O Kŭk Ryŏlem (ówczesnym szefem Sztabu Generalnego KAL) został odwołany ze stanowiska szefa Dowódcy Operacyjnego w Sztabie Generalnym północnokoreańskiej armii (został nim w 1986 roku, równolegle z objęciem funkcji członka KC PPK). Zdaniem specjalistów, fakt tymczasowego popadnięcia Kim Yŏng Ch’una w niełaskę było związany z konfliktem obu odwołanych dowódców z O Jin U, ówczesnym ministrem sił zbrojnych i pierwszym wiceprzewodniczącym nieistniejącej Komisji Obrony Narodowej KRLD.
Awans na czterogwiazdkowego generała ( "daejang") otrzymał w kwietniu 1992 roku, zaś awans na wicemarszałka ( "ch'asu") – w październiku 1995 roku, wtedy również został szefem Sztabu Generalnego Koreańskiej Armii Ludowej zastępując Ch’oe Kwanga. W międzyczasie, od marca 1994 był dowódcą 6. Korpusu KAL, stacjonującego w prowincji Hamgyŏng Północny.
Po śmierci Kim Dzong Ila w grudniu 2011 roku, Kim Yŏng Ch’un znalazł się na bardzo wysokim, 5. miejscu w 233-osobowym Komitecie Żałobnym. Świadczyło to o formalnej i faktycznej przynależności Kim Yŏng Ch’una do grona ścisłego kierownictwa wojskowego oraz politycznego Koreańskiej Republiki Ludowo-Demokratycznej. Według specjalistów, miejsca na listach tego typu określały rangę polityka w hierarchii aparatu władzy.
W kwietniu 2012 roku odwołano go ze stanowiska Ministra Sił Zbrojnych oraz pozostałych funkcji, wyznaczając na stanowisko dyrektora Departamentu Obrony Cywilnej Komitetu Centralnego Partii Pracy Korei. 13 kwietnia 2014 roku pierwszy raz od 1982 roku nie zasiadł w parlamencie, a w maju 2014 roku opuścił Centralną Komisję Wojskową KRLD. Pomimo faktycznego przeniesienia w stan spoczynku, 14 kwietnia 2016 roku otrzymał honorowo stopień Marszałka Koreańskiej Armii Ludowej ( "inmingun wonsu").
Odznaczenia.
Dwukrotnie odznaczony Orderem Kim Ir Sena (kwiecień 1987 oraz marzec 2002), ponadto kawaler Orderu Kim Dzong Ila (luty 2012). Laureat tytułu „Bohatera Republiki” (kwiecień 2000).

</doc>
<doc id="2733786" url="https://pl.wikipedia.org/wiki?curid=2733786" title="Chung Jae-Hun">
Chung Jae-Hun



</doc>
<doc id="2733788" url="https://pl.wikipedia.org/wiki?curid=2733788" title="Im Dong-Hyun">
Im Dong-Hyun



</doc>
<doc id="2733790" url="https://pl.wikipedia.org/wiki?curid=2733790" title="Powstanie gajdowskie we Władywostoku">
Powstanie gajdowskie we Władywostoku

Powstanie "gajdowskie" we Władywostoku (ros. "Гайдовское" восстание во Владивостоке) – wystąpienie zbrojne we Władywostoku przeciwko władzy adm. Aleksandra Kołczaka jesienią 1919 r.
W sierpniu 1919 roku, przybył do Władywostoku gen. Radola Gajda, odsunięty przez adm. Aleksandra Kołczaka od dowodzenia na początku lipca tego roku. Od września w mieście trwały przygotowania eserowców i mienszewików do wybuchu antykołczakowskiego powstania. Generał Gajda stanął na czele konspiratorów, zamierzał powołać nowy rząd Syberii i przy jego pomocy odprawić żołnierzy Korpusu Czechosłowackiego do ojczyzny.
Powstanie wybuchło 17 listopada. Przyłączyły się do niego wszystkie siły polityczne występujące przeciwko Kołczakowi, w tym bolszewicy. W nocy z 16 na 17 listopada grupa powstańców, grożąc użyciem broni, zajęła w porcie kuter "Farwatier" (Фарватер) w celu zabrania z jednego z okrętów zbuntowanych marynarzy. W drodze powrotnej osiadł jednak na mieliźnie, co ułatwiło okrążenie go przez pozostałe kutry wojsk kołczakowskich. Z powodu bliskości brzegu części marynarzy udało się wpław przedostać do miasta, gdzie dołączyli do zbierających się powstańców. W tym czasie w jednym z budynków portowych bolszewicy zaczęli uzbrajać dokerów, którzy następnie udawali się do miejsca koncentracji sił powstańczych. Rankiem na miasto wyjechały samochody, z których rozrzucano ulotki ulotki wzywające do wystąpienia zbrojnego. Własne ulotki kolportowali też bolszewicy. Ogółem uzbierało się ok. 1,5-2 tys. powstańców, w tym oficerowie, żołnierze i robotnicy. Komendant wojsk czechosłowackich na Dalekim Wschodzie, gen. Stanislav Čeček, przekazał im umundurowanie, broń i amunicję, a władze miejskie wsparły ich pieniędzmi.
Wkrótce rozpoczęło się natarcie głównych sił powstańczych wzdłuż torów w kierunku dworca kolejowego. Jednocześnie grupa marynarzy zajęła w porcie wagon kolejowy z uzbrojeniem i amunicją, uzbrajając dalsze grupy dokerów i robotników portowych. Zaczęli oni rozbrajać żołnierzy i oficerów kołczakowskich przebywających w porcie. Po południu 17 listopada powstańcy zdobyli stację kolejową. Przeniósł się tam sztab powstańczy z Gajdą na czele, który ogłosił się głównodowodzącym armii syberyjskiej. Natychmiast rozpoczęły tam zapisy ochotników do wojsk powstańczych. Wydawano im karabiny i naboje. Otrzymywali też biało-zielone opaski, które były zakładane na ramię. Od portu zaatakowali robotnicy, aby połączyć się z głównymi siłami powstańczymi. W celu uniemożliwienia tego dowódca wojsk kołczakowskich gen. Siergiej N. Rozanow wysłał 700-osobowy oddział junkrów i gardemarinów pod dowództwem płk. B. I. Rubca-Masalskiego.
Początkowo zagraniczne wojska interwencyjne zachowały neutralność. Jednakże udział w powstaniu bolszewików doprowadził do ich zaangażowania po stronie wojsk kołczakowskich. Japońskie patrole powstrzymały powstańców przed próbą rozbrojenia ochrony obozu jenieckiego, w którym przebywali wzięci do niewoli żołnierze bolszewiccy i partyzanci. Z kolei Amerykanie otoczyli port, odgradzając oddziały robotnicze od powstańców działających w centrum Władywostoku. Oddział gardemarinów i junkrów ze wsparciem pociągu pancernego Kałmykowiec zaatakował w tej sytuacji dworzec kolejowy, odzyskując go kosztem kilkunastu zabitych.
W międzyczasie w rejonie miasta wyładował się z transportu kolejowego zrewolucjonizowany batalion strzelców morskich, którzy zabili swoich oficerów i ruszyli na pomoc powstańcom. Został jednak ostrzelany przez artylerię okrętów wojennych wojsk interwencyjnych, w wyniku czego rozproszył się. W nocy z 17 na 18 listopada oddziały powstańców próbowały opanować zakotwiczony w porcie parowiec „Pieczenga” (Печенга), ale okręty wojenne interwentów rozpoczęły ich ostrzał, uniemożliwiając zajęcie statku. Rankiem 18 listopada osłabieni powstańcy próbowali schronić się w porcie. Ranny gen. Gajda i jego sztab poddali się komendantowi międzynarodowej milicji, majorowi armii amerykańskiej Johsonowi. W tej sytuacji resztki sił powstańczych zostały wybite lub wyłapane. Wielu z nich zamordowali wkrótce żołnierze z załogi pociągu pancernego „Kałmykowiec”. Generała Gajdę uratowało wstawiennictwo dowództwa Korpusu Czechosłowackiego, dzięki któremu został zwolniony. Udało mu się przedostać statkiem z Syberii do Czechosłowacji.

</doc>
<doc id="2733794" url="https://pl.wikipedia.org/wiki?curid=2733794" title="Douglas XT-30">
Douglas XT-30

Douglas XT-30 – projekt samolotu szkolnego do szkolenia zaawansowanego stworzony w 1948 w Douglas Aircraft Company na konkurs rozpisany przez United States Air Force na następcę North American T-6 Texan. Samolot nie wyszedł za fazę projektową, jako że zwycięzcą konkursu został North American T-28 Trojan.
Historia.
Samolot został zaprojektowany jako następca North American T-6 Texan używanego go szkolenia zaawansowanego i stanął do konkursu wraz z zaprojektowanym z tym samym czasie North American T-28 Trojan. Na następcę Texana został wybrany Trojan, a nie konstrukcja Douglasa z powodu jej stosunkowo dużej złożoności niemniej USAF zainteresował się projektem Douglasa na tyle, że zamówiono pełnoskalową makietę samolotu. Nie wybudowano żadnego egzemplarza tego samolotu.
Konstrukcja.
Douglas XT-30 był dwumiejscowym, jednosilnikowym dolnopłatem o konstrukcji metalowej. Silnik znajdował się w środkowej części kadłuba za kabiną pilotów i napędzał trójpłatowe śmigło poprzez wał napędowy. Kabina pilotów mieściła instruktora i ucznia w układzie tandem, z miejscem instruktora w tylnej, a ucznia w przedniej części kabiny. Samolot miał chowane podwozie z kołem przednim.
Umiejscowienie silnika w środkowej części kadłuba nadawało samolotowi pewne cechy pilotażowe podobne do samolotu odrzutowego, kabina pilotów znajdowała się bardzo blisko nosa samolotu i dawała zarówno uczniowi jak i instruktorowi znakomitą widoczność. Według projektantów Douglasa takie umiejscowienie silnika ułatwiało także jego serwisowanie.
Samolot miał mierzyć 11,2 m długości, rozpiętość skrzydeł miała wynosić 11,07 m. Masa startowa miała wynosić 2721 kg. Teoretycznie wyliczona prędkość maksymalna miała wynosić 460 km/h, a prędkość przelotowa 306 km/h. Przy prędkości przelotowej samolot mógł się utrzymywać w powietrzu przez 6,5 godziny.

</doc>
<doc id="2733799" url="https://pl.wikipedia.org/wiki?curid=2733799" title="Litwiny (Białoruś)">
Litwiny (Białoruś)

Litwiny (biał. Ліцьвіны, Літвіны, ros. Литвины) – wieś na Białorusi w rejonie brzeskim obwodu brzeskiego, w sielsowiecie Muchawiec. W pobliżu wsi przepływa rzeka Muchawiec.
Miejscowość położona na wschód od wsi Hule i Wołki, na południe od Szebrynia i lotniska Brześć 2 w Telmach Rządowych, na zachód od granicy rejonu żabineckiego.
Historia.
W XIX w. wieś znajdowała się w gminie Radwanicze w powiecie brzeskim guberni grodzieńskiej. 
W okresie międzywojennym Litwiny należały do gminy Radwanicze, a po 1928 r. do gminy Kamienica Żyrowiecka w powiecie brzeskim województwa poleskiego. Wg spisu powszechnego z 1921 r. była to wieś zamieszkana przez osoby deklarujące się jako rzymscy katolicy narodowości polskiej.
Po II wojnie światowej Litwiny znalazły się w granicach ZSRR i od 1991 r. w niepodległej Białorusi.

</doc>
<doc id="2733800" url="https://pl.wikipedia.org/wiki?curid=2733800" title="Litwiny (obwód brzeski)">
Litwiny (obwód brzeski)



</doc>
<doc id="2733801" url="https://pl.wikipedia.org/wiki?curid=2733801" title="Pasmo Koskowej Góry">
Pasmo Koskowej Góry

Pasmo Koskowej Góry – jedno z pasm górskich w Beskidzie Makowskim. Najwyższym szczytem jest Koskowa Góra (866 m), od której pochodzi nazwa pasma.
Topografia.
Pasmo Koskowej Góry ciągnie się od doliny Skawy między Suchą Beskidzką i Zembrzycami na zachodzie po dolinę Raby między Pcimiem i Stróżą na wschodzie. Północno-zachodnie granice pasma tworzą doliny Paleczki, jej dopływu Jachówki oraz Trzebuńki. Z biegnącym po stronie północnej Pasmem Babicy Pasmo Koskowej Góry łączy Przełęcz Szklarska. Granice południową i południowo-wschodnią tworzą potoki Jastrzębnik, Łętówka (Skomielczanka) i Krzczonówka. W rozczłonkowanym Paśmie Koskowej Góry wyróżnia się trzy części:
Pasmo Koskowej Góry okalają też główne drogi: Zakopianka, drogi Zembrzyce – Budzów – Jachówka – Stróża i droga Pcim – Jordanów.
Opis pasma.
Grzbiety zbudowane są z odpornych na wietrzenie piaskowców magurskich, pod którymi znajdują się bardziej miękkie łupki. Kompleksy łupkowe odsłaniają się także w niektórych miejscach, zwłaszcza w rejonach przełęczy. Grzbiety są w większości zalesione, ale pola uprawne i zabudowania miejscowości wysoko wspinają się na stokach, w niektórych miejscach dochodząc do wierzchołków grzbietów i na szczyty wzniesień (np. na Koskowej Gorze i grzbiecie Łazy pomiędzy Koskową Górą a Parszywką). Liczne potoki tworzą głębokie doliny.

</doc>
<doc id="2733802" url="https://pl.wikipedia.org/wiki?curid=2733802" title="Roland Fischnaller">
Roland Fischnaller



</doc>
<doc id="2733808" url="https://pl.wikipedia.org/wiki?curid=2733808" title="Trzęsienie ziemi w Gölcük (1999)">
Trzęsienie ziemi w Gölcük (1999)

Trzęsienie ziemi w Gölcük - trzęsienie ziemi o sile 7,6 stopnia w skali Richtera, które miało miejsce 17 sierpnia 1999 i trwało 37 sekund. Nawiedziło północno-zachodni obszar kraju, a jego epicentrum miało miejsce w Gölcük, niedaleko Izmitu. W wyniku trzęsienia ziemi zginęło ponad 18 tysięcy osób, co czyni kataklizm jedną z największych katastrof, jaka miała miejsce w Turcji od zakończenia II wojny światowej.
Trzęsienie.
Silne trzęsienie ziemi spowodowało, że zawaliło się wiele gecekondular. Według oficjalnych danych zginęło ponad 17 tysięcy osób. Rannych zostały 43 tysiące osób, 214 tysięcy budynków mieszkalnych i 30 tysięcy budynków handlowych zostało uszkodzonych, z czego 20 tysięcy się zawaliło.
Niemal 10 tysięcy ofiar zginęło w samym mieście Gölcük oraz jego najbliższych okolicach.

</doc>
<doc id="2733811" url="https://pl.wikipedia.org/wiki?curid=2733811" title="Kim Ki-nam">
Kim Ki-nam



</doc>
<doc id="2733814" url="https://pl.wikipedia.org/wiki?curid=2733814" title="No Kum-sok">
No Kum-sok

No Kum-sok (później Kenneth H. Rowe, ur. 10 stycznia 1932 w Sinhŭng, Korea, zm. 26 grudnia 2022 w Daytona Beach) – koreański pilot, były porucznik Sił Powietrznych Koreańskiej Republiki Ludowo-Demokratycznej.
Życiorys.
Pochodził z rodziny katolickiej. W młodości zmuszony był do przyjęcia japońskiego imienia i nazwiska, posługiwał się wówczas nazwiskiem Okamura Kyoshi. W 1944 roku rozważał zostanie pilotem kamikaze, jednak zabronił mu tego ojciec. Po II wojnie światowej został przyjęty do akademii marynarki wojennej w Ch’ŏngjin, następnie zgłosił się na ochotnika do Sił Powietrznych Koreańskiej Republiki Ludowo-Demokratycznej, gdzie został pilotem myśliwca MiG-15, był także redaktorem propagandowej gazety i członkiem Partii Pracy Korei.
Brał udział wojnie koreańskiej, wykonując blisko 100 lotów bojowych. Po zakończeniu wojny zdezerterował do Korei Południowej. 21 września 1953 roku poleciał odrzutowcem MiG-15 do bazy lotniczej Gimpo w Korei Południowej. Następne kilka miesięcy spędził będąc przesłuchiwany przez przedstawicieli amerykańskiego wywiadu wojskowego na Okinawie.
W 1954 roku wyemigrował do Stanów Zjednoczonych, następnie zmienił dane osobowe na Kenneth H. Rowe i otrzymał amerykańskie obywatelstwo. Pracował jako inżynier aeronautyki dla przedsiębiorstw takich jak Boeing, Grumman i Lockheed. Później pracował także jako wykładowca na Embry–Riddle Aeronautical University, w 2000 roku przeszedł na emeryturę. 
W 1957 roku sprowadził do USA swoją matkę, następnie założył rodzinę, mieszkał w Daytona Beach. Napisał również książkę pt. "A MiG-15 to freedom".

</doc>
<doc id="2733815" url="https://pl.wikipedia.org/wiki?curid=2733815" title="Seria GP2 – Hungaroring 2012">
Seria GP2 – Hungaroring 2012

Runda GP2 na torze Hungaroring – dziewiąta runda mistrzostw serii GP2 w sezonie 2012.
Wyniki.
Kwalifikacje.
Źródło: "gp2series.com"
Główny wyścig.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Sprint.
Wyścig.
Źródło: "Wyprzedź Mnie!"
Prowadzenie w wyścigu.
!Nr
!Kierowca
!Okrążenia
!Suma
Lista startowa.
Daniël de Jong zmienił Toma Dillmanna w bolidzie Rapax.

</doc>
<doc id="2733816" url="https://pl.wikipedia.org/wiki?curid=2733816" title="Haryana">
Haryana



</doc>
<doc id="2733817" url="https://pl.wikipedia.org/wiki?curid=2733817" title="Piotr Jużyk">
Piotr Jużyk

Piotr Uładzimirawicz Jużyk (, , "Piotr Władimirowicz Jużyk"; ur. 13 lipca 1946 w Zarudziczach w rejonie smorgońskim) – białoruski nauczyciel, działacz państwowy i polityk, w latach 2008–2012 deputowany do Izby Reprezentantów Zgromadzenia Narodowego Republiki Białorusi IV kadencji.
Życiorys.
Urodził się 13 lipca 1946 roku we wsi Zarudzicze, w rejonie smorgońskim obwodu mołodeczańskiego Białoruskiej SRR, ZSRR. Ukończył Białoruski Uniwersytet Państwowy ze specjalnością „historia i wiedza o społeczeństwie” oraz Mińską Wyższą Szkołę Partyjną. Pracował jako tokarz w Mołodeczańskim Kombinacie Przemysłowym, nauczyciel w szkołach rejonu smorgońskiego, pracownik literacki smorgońskiej gazety rejonowej „Swietły Szlach” (), instruktor, kierownik wydziału Smorgońskiego Komitetu Rejonowego Komunistycznej Partii Białorusi, zastępca przewodniczącego Smorgońskiego Rejonowego Komitetu Wykonawczego, główny specjalista Wydziału Organizacyjnego Sekretariatu Rady Najwyższej Republiki Białorusi, główny specjalista Wydziału Organizacyjnego, doradca-konsultant Wydziału Wsparcia Organizacyjnego Sekretariatu Prezydenta Republiki Białorusi, główny inspektor ds. obwodu witebskiego Administracji Prezydenta Republiki Białorusi, zastępca przewodniczącego Witebskiego Obwodowego Komitetu Wykonawczego. Był deputowanym do Witebskiej Obwodowej Rady Deputowanych.
27 października 2008 roku został deputowanym do Izby Reprezentantów Zgromadzenia Narodowego Republiki Białorusi IV kadencji z Połockiego Miejskiego Okręgu Wyborczego Nr 28. Pełnił w niej funkcję zastępcy przewodniczącego Stałej Komisji ds. Ochrony Zdrowia, Kultury Fizycznej, Rodziny i Młodzieży. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Piotr Jużyk jest żonaty, ma syna.

</doc>
<doc id="2733820" url="https://pl.wikipedia.org/wiki?curid=2733820" title="Piotar Jużyk">
Piotar Jużyk



</doc>
<doc id="2733822" url="https://pl.wikipedia.org/wiki?curid=2733822" title="Togo na Letnich Igrzyskach Olimpijskich 2012">
Togo na Letnich Igrzyskach Olimpijskich 2012

Togo na Letnich Igrzyskach Olimpijskich 2012, które odbyły się w Londynie, reprezentowało 6 zawodników.
Był to dziewiąty start reprezentacji Togo na letnich igrzyskach olimpijskich.

</doc>
<doc id="2733825" url="https://pl.wikipedia.org/wiki?curid=2733825" title="Harijana">
Harijana



</doc>
<doc id="2733827" url="https://pl.wikipedia.org/wiki?curid=2733827" title="Grand Prix Węgier 2012">
Grand Prix Węgier 2012

Grand Prix Węgier 2012 (oficjalnie Formula 1 Eni Magyar Nagydij 2012) – jedenasta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2733828" url="https://pl.wikipedia.org/wiki?curid=2733828" title="Diecezja Shreveport">
Diecezja Shreveport

Diecezja Shreveport (łac. "Dioecesis Sreveportuensis in Louisiana", ang. "Diocese of Shreveport") jest diecezją Kościoła rzymskokatolickiego w metropolii Nowy Orlean w Stanach Zjednoczonych w północnej części stanu Luizjana. 
Historia.
Diecezja została kanonicznie erygowana 16 czerwca 1986 roku przez papieża Jana Pawła II. Wyodrębniono ją poprzez podział diecezji diecezji Alexandria-Shreveport. Człon nazwy z miastem Shreveport diecezja uzyskała w roku 1976. Na konkatedrę wyznaczono wówczas kościół pod wezwaniem św. Jana Berchmansa. Po utworzeniu diecezji Shreveport konkatedra podniesiona została do rangi katedry. Pierwszym ordynariuszem został dotychczasowy ordynariusz diecezji Alexandria-Shreveport William Friend (ur. 1931). 

</doc>
<doc id="2733830" url="https://pl.wikipedia.org/wiki?curid=2733830" title="Biskupi Shreveport">
Biskupi Shreveport



</doc>
<doc id="2733831" url="https://pl.wikipedia.org/wiki?curid=2733831" title="Cyclospora">
Cyclospora

Cyclospora – rodzaj pasożytniczych pierwotniaków powodujących zachorowania zwierząt należący do protista. Występuje u kręgowców, głównie u ssaków. Powoduje chorobę pasożytniczą zwierząt i człowieka zwaną cyklosporozą ("Cyclosporosis"). Rodzaj ten cechuje się tym iż każda oocysta zawiera 2 sporocysty. Z kolei każda sporocysta zawiera 2 sporozoity.
Należą tutaj następujące gatunki:

</doc>
<doc id="2733840" url="https://pl.wikipedia.org/wiki?curid=2733840" title="Diecezja Lafayette">
Diecezja Lafayette

Diecezja Lafayette (łac. "Dioecesis Lafayettensis", ang. "Diocese of Lafayette") jest diecezją Kościoła rzymskokatolickiego w metropolii Nowy Orlean w Stanach Zjednoczonych w południowej części stanu Luizjana. 
Historia.
Diecezja została kanonicznie erygowana 11 stycznia 1918 roku przez papieża Benedykta XV. Wyodrębniono ją z archidiecezji nowoorleańskiej. Pierwszym ordynariuszem został kapłan archidiecezji Nowy Orlean Jules Benjamin Jeanmard (1879-1957). 29 stycznia 1980 diecezja utraciła zachodnią część swych terenów na rzecz nowo powstałej diecezji Lake Charles.

</doc>
<doc id="2733842" url="https://pl.wikipedia.org/wiki?curid=2733842" title="Biskupi Lafayette">
Biskupi Lafayette



</doc>
<doc id="2733845" url="https://pl.wikipedia.org/wiki?curid=2733845" title="Alain Wiss">
Alain Wiss

Alain Wiss (ur. 21 sierpnia 1990 w Littau) – szwajcarski piłkarz grający na pozycji pomocnika. Od 2015 jest zawodnikiem klubu FC Sankt Gallen, do którego trafił z FC Luzern. W reprezentacji Szwajcarii zadebiutował w 2012 roku. Do 8 sierpnia 2013 roku rozegrał w niej dwa spotkania.

</doc>
<doc id="2733846" url="https://pl.wikipedia.org/wiki?curid=2733846" title="Kim Jŏng Gak">
Kim Jŏng Gak

Kim Jŏng Gak, również Kim Jong Gak (kor. 김정각, ur. 20 lipca 1941) – północnokoreański polityk i dowódca wojskowy, wicemarszałek Koreańskiej Armii Ludowej (kor. 차수), minister sił zbrojnych KRLD od kwietnia 2012 roku do listopada 2012.
Kariera.
Kim Jŏng Gak urodził się 20 lipca 1941 roku w powiecie Chŭngsan (obecnie prowincja P’yŏngan Południowy). Absolwent Akademii Wojskowej im. Kim Ir Sena w Pjongjangu. Zanim doszedł do najwyższych urzędów w KRLD, w karierze wojskowej był m.in. dowódcą batalionu, zastępcą dowódcy korpusu, jak również dowódcą szkoleniowej jednostki wojskowej.
Jako trzygwiazdkowy generał (kor. 상장) od kwietnia 1992, w grudniu tego samego roku po raz pierwszy został członkiem Komitetu Centralnego Partii Pracy Korei, jednocześnie otrzymał również nominację na wiceministra sił zbrojnych KRLD.
Podczas 3. Konferencji Partii Pracy Korei 28 września 2010 roku został mianowany zastępcą członka Biura Politycznego oraz członkiem Centralnej Komisji Wojskowej Komitetu Centralnego Partii Pracy Korei, a także po raz kolejny zasiadł w samym KC. Tym samym Kim Jŏng Gak zasiadał w dwóch najważniejszych organach KRLD, sprawujących zwierzchnictwo nad armią – oprócz Centralnej Komisji Wojskowej była to nieistniejąca Komisja Obrony Narodowej KRLD, do której wszedł w kwietniu 2009 roku. Ponadto był ministrem sił zbrojnych KRLD. Stanowisko to objął 11 kwietnia 2012, w ramach decyzji następnej, 4. Konferencji PPK i pełnił tę funkcję do 29 listopada 2012. Wtedy także otrzymał pełnoprawne członkostwo w Biurze Politycznym KC PPK. Ze względu na przynależność do najważniejszych gremiów politycznych Korei Północnej (tak cywilnych, jak i wojskowych), jest uznawany za członka ścisłej elity władzy KRLD. 
Awans na czterogwiazdkowego generała (kor. 대장) otrzymał w kwietniu 2002 roku, a na wicemarszałka (kor. 차수) – 15 lutego 2012 roku. W marcu 2007 roku został pierwszym wicedyrektorem Departamentu Politycznego Koreańskiej Armii Ludowej, zajmującego się politycznym nadzorem oraz sprawami kadrowymi w armii, a także polityczną edukacją wszystkich żołnierzy KAL.
Deputowany Najwyższego Zgromadzenia Ludowego KRLD, parlamentu KRLD, począwszy od X kadencji (tj. od września 1998 roku). 
Po śmierci Kim Dzong Ila w grudniu 2011 roku, Kim Jŏng Gak znalazł się na wysokim, 24. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
Kawaler Orderu Kim Dzong Ila (luty 2012).

</doc>
<doc id="2733847" url="https://pl.wikipedia.org/wiki?curid=2733847" title="Ludzie Czarnego Kręgu">
Ludzie Czarnego Kręgu

Ludzie Czarnego Kręgu ("The People of the Black Circle") – opowiadanie Roberta E. Howarda opublikowane we wrześniu 1934 roku w czasopiśmie „Weird Tales”. Jedenasta część cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest starcie Conana z grupą magów.
Opis fabuły.
Czarni magowie z Ymishy doprowadzają do śmierci króla Vendhyi. Jego siostra, Devi Yasmina poprzysięga im zemstę. Conan w tym czasie zostaje dowódcą bandy nomadów. Kilku jego ludzi zostaje schwytanych przez wojska Vendhyi. Korzystając z wizyty Devi w nadgranicznym forcie, Conan porywa ją, chcąc wymienić na swoich ludzi. Sprawy komplikują się, gdy do akcji wkracza trzecia strona – agent państwa Turan, który współpracował z magami celem zabicia króla. Niestety, jego współpracownik i mag, Khemsa, zdradza go z miłości do jednej ze służących Yasminy, Gitary. Zabija przetrzymywanych w niewoli ludzi Conana i ucieka, by dopaść Conana samodzielnie.
Gdy ludzie Conana dowiadują się o śmierci ich przyjaciół, postanawiają zemścić się na Conanie. Uciekając przed nimi, Conan i Devi wpadają na Khemsę i Gitarę, stając się świadkami ich starcia z Czarnymi Magami oraz porażki. Yasmina zostaje porwana przez magów. Tuż przed śmiercią Khemsa wręcza Conanowi magiczny przedmiot, przydatny podczas walki z magami. Niebawem Conan spotyka się z grupą irakzajskich awanturników szukających Yasminy. Conan staje na ich czele i wspólnie szturmują cytadelę czarnych magów. Większość z nich ginie, ale dzięki podarunkowi od Khemsy Conanowi udaje się uratować Devi. 
Po wydostaniu się z cytadeli Conan i Devi są świadkami ataku armii Turanu na dawnych ludzi Conana. Choć ci nadal oskarżają go o zdradę, Conan staje na ich czele. Gdy sytuacja wydaje się krytyczna, na miejsce przybywa armia Vendhyi, poszukująca Devi. Pod jej dowództwem wojsko uderza na tyły armii Turanu i wspólnie z ludźmi Conana pokonuje ją.
Uwagi.
"Ludzie Czarnego Kręgu" to jedno z najbardziej złożonych fabularnie opowiadań o Conanie, z dość liczną grupą ciekawych postaci. Everett F. Bleiler, krytyk twórczości Howarda, określił je jako jedno z najciekawszych, szczególnie jeśli chodzi o pokazanie magii i bohaterów. Devi, choć stylizowana jest na raczej typową bohaterkę opowiadań o Conanie, pod koniec pokazuje znacznie więcej charakteru niż większość z nich. Howard zarobił na tym opowiadaniu 250 dolarów.
Publikacje.
Pierwszy raz opowiadanie "Ludzie Czarnego Kręgu" wydrukowane zostało w magazynie "Weird Tales", gdzie podzielono je na trzy części, opublikowane we wrześniu, październiku i listopadzie 1934. W wersji książkowej po raz pierwszy opowiadanie pojawiło się w zbiorku "Sword of Conan" w 1952.
Adaptacje.
Komiks na podstawie "Ludzi Czarnego Kręgu" ukazał się w 1976 w ramach serii "Savage Sword of Conan". Autorem scenariusza był Roy Thomas, zaś narysował go John Buscema.

</doc>
<doc id="2733849" url="https://pl.wikipedia.org/wiki?curid=2733849" title="Mestis">
Mestis

Mestis – druga klasa rozgrywek ligowych w hokeju na lodzie w Finlandii.
Historia.
Liga została założona w 2000 roku. Zwycięstwo w rozgrywkach nie oznacza automatycznego awansu do pierwszej fińskiej klasy rozgrywkowej Liiga (do 2013 SM.liiga), jako że udział w najwyższej lidze zależy od spełnienia innych warunków. Po sezonie 2004/2005 klub KalPa został przyjęty do SM-liiga. Do 2014 w Mestis uczestniczyło 12 klubów, po czym opuściły ją HCK, Jokipojat i Sport (ostatni został przyjęty do rozgrywek Liiga), zaś przyjęto KeuPa HT, w związku z czym ustalono liczbę drużyn na 10. Po sezonie 2014/2015 klub KooKoo został przyjęty do Liiga, a do Mestis zostały przyjęte Hermes, Jokipojat, RoKi, co dało w sumie 12 ekip na sezon 2015/2016. W maju 2016 licencję na sezon 2016/2017 otrzymał klub Espoo United. Ponadto do rozgrywek został przyjęty klub IPK, a z rozgrywek ubył Jukurit, zgłoszony do sezonu Liiga (2016/2017). Przed sezonem 2017/2018 do ligi nie przystąpiły kluby Hokki i JYP-Akatemia, które zbankrutowały, a przyjęty został Imatran Ketterä. Po tejże edycji w wyniku bankructwa został wycofany klub Espoo United, a jego miejsce zajął KooVee (miejsca nie przyjął klub JHT). W 2019 do Mestis powrócił Hokki, zajmując miejsce LeKi. Po sezonie 2019/2020, nieukończonym z powodu pandemii COVID-19, do rozgrywek dołączyły kluby Forssan Palloseura i Kiekko-Espoo, wobec czego liczba uczestników wzrosła z 12 do 14. Ponadto dotychczasowy zespół Jokipojat został przemianowany na Kiekko-Pojat.
W sierpniu 2022 ogłoszono przyjęcie do rozgrywek łotewskiej drużyny HK Zemgale.

</doc>
<doc id="2733851" url="https://pl.wikipedia.org/wiki?curid=2733851" title="Pływanie na Letnich Igrzyskach Olimpijskich 2012 – 100 m stylem motylkowym kobiet">
Pływanie na Letnich Igrzyskach Olimpijskich 2012 – 100 m stylem motylkowym kobiet

Wyścig na 100 m stylem motylkowym kobiet był jedną z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 58.70 (minimum A) oraz 1:00.75 (minimum B).
Pod nieobecność obrończyni tytułu z Pekinu Lisbeth Trickett, faworytką konkurencji była Dana Vollmer.
Rywalizacja rozpoczęła się 28 lipca o 10:34 czasu londyńskiego, półfinały rozegrane zostały tego samego dnia o 19:40. Finał konkurencji odbył się dzień później o 19:30 .
Mistrzynią olimpijską w tej konkurencji została Amerykanka Dana Vollmer, ustanawiając rekord świata.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji przed rozpoczęciem igrzysk.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
W eliminacjach wystartowało 42 zawodniczki z 37 krajów. Do półfinału kwalifikowano zawodniczki z 16 najlepszymi czasami. Jedyna Polka w stawce Otylia Jędrzejczak zajęła 25. miejsce (59.31) nie kwalifikując się do półfinału. Na tym etapie zawodów rekord olimpijski oraz rekord Ameryki ustanowiła Amerykanka Dana Vollmer (56.25). Holenderka Inge Dekker, mimo iż zakwalifikowała się do półfinału z 10. czasem (58.30), zrezygnowała z dalszej rywalizacji, tym samym do półfinału dostała się 17. w eliminacjach Kanadyjka Katerine Savard.
Półfinał.
Do finału kwalifikowano zawodniczki z 8 najlepszymi czasami. Na tym etapie zawodów rekord Grecji poprawiła Kristel Vourna (58.31), a Włoch Ilaria Bianchi (57.79).

</doc>
<doc id="2733853" url="https://pl.wikipedia.org/wiki?curid=2733853" title="José de la Vega Marrugal">
José de la Vega Marrugal

José de la Vega Marrugal – hiszpański malarz pochodzący z Sewilli.
Był uczniem Romero Lopeza i Eduarda Cano. Studiował w Akademii Sztuk Pięknych w Sewillii, gdzie później został profesorem. Malował dzieła o tematyce rodzajowej, takie jak "Un corral de Sevilla", "El capellán de Santa Clara", "Uvas mollares", "Uvas luises", "La niña de los pavos" i "El paseo". Na zlecenie miasta Sewilla namalował portret Krzysztofa Kolumba, wystawiony w czasie obchodów 400 rocznicy odkrycia Ameryki.

</doc>
<doc id="2733855" url="https://pl.wikipedia.org/wiki?curid=2733855" title="Życie niegodne życia">
Życie niegodne życia

Życie niegodne życia (niem. "Lebensunwertes Leben") – nazistowski termin używany na określenie tej części populacji ludzkiej, która (zgodnie z przyjętą doktryną eugeniczną) nie miała prawa do życia i powinna zostać poddana eutanazji. Zorganizowany program eksterminacji osób chorych oraz tych, które należały do ras uważanych za gorsze, zgodnie z polityką rasową III Rzeszy (m.in. Żydów, Romów i Sinti, Słowian), prowadzony był w latach 1939–1944 w ramach Akcji T4.
Doktryna "Lebensunwertes Leben" stała się ważnym elementem nazistowskiej propagandy III Rzeszy, prowadząc do Holokaustu, oraz stając się jego elementem.
Historia.
Pojęcie "Lebensunwertes Leben" po raz pierwszy zostało użyte w tytule pracy profesora Uniwersytetu Lipskiego Karla Bindiga oraz profesora Uniwersytetu we Fryburgu Bryzgowijskim Alfreda Hoche: "Die Freigabe der Vernichtung Lebensunwerten Lebens" („Zezwolenie na niszczenie życia pozbawionego wartości”). Zgodnie z zawartymi tam teoriami część z żyjących osób (cierpiących na zaburzenia psychiczne, chorych psychicznie lub z uszkodzonym ośrodkowym układem nerwowym) stanowi „obciążenie społeczeństwa”, jest „pustą wydmuszką istoty ludzkiej” oraz jest „psychicznie martwa”. Alfred Hoche postrzegał zabijanie takich ludzi jako „użyteczne dla społeczeństwa”. Motywacją do ich unicestwiania miało być również „uśmiercanie z litości” (niem. "Gnadentod"). Następnie proceder zabijania został rozszerzony o osoby uważane za „nieczyste rasowo” lub „rasowo gorsze” według nazistowskiej propagandy.
Polityka III Rzeszy.
W nazistowskich Niemczech oraz na terenach okupowanych przez Niemców w czasie II wojny światowej osoby uznane za „zboczone” lub za „źródło niepokojów społecznych” zostały włączone do kategorii populacji „żyjących niegodnych życia”. Byli to przede wszystkim chorzy psychicznie, osoby niepełnosprawne, Żydzi, Romowie i Sinti, Świadkowie Jehowy, Polacy, osoby pochodzące z rodzin mieszanych, jak również dysydenci, komuniści, homoseksualiści, duchowni, kryminaliści.
Spośród tych grup Żydzi (w tym mischlingowie) szybko stali się głównym celem prowadzonej polityki ludobójstwa.
Proceder zabijania ludzi objętych doktryną "Lebensunwertes Leben" swoją kulminację osiągnął w formie obozów koncentracyjnych, z których część była przystosowana do systematycznej, masowej eksterminacji ludzi – według nazistowskiej ideologii – „niegodnych życia”. Doktryna ta, poza procesem eksterminacji, stanowiła ideologiczną podstawę do przeprowadzania różnego rodzaju eksperymentów na ludziach, dokonywanych bez ich zgody (czasami również wiedzy).
Polityka mówiąca o ludziach „niegodnych życia” w odniesieniu do etnicznych Polaków znalazła swoje odzwierciedlenie w rozkazach Adolfa Hitlera, które posyłał dowódcom wojsk niemieckich na froncie wschodnim, nakazując im mordowanie „bez litości czy miłosierdzia, wszystkich mężczyzn, kobiet oraz dzieci polskiego pochodzenia lub posługujących się językiem polskim”. Podkreślając wagę tego zadania, Heinrich Himmler pisał: „Wszyscy Polacy powinni zniknąć z powierzchni świata. (...) Zasadniczą sprawą jest to, że wielki naród niemiecki powinien uświadomić sobie, że jego głównym zadaniem jest zgładzenie wszystkich Polaków.”.
Realizacja koncepcji.
Amerykański psychiatra Robert Jay Lifton, autor pracy "Nazistowscy lekarze: medycyna zabijania i psychologia ludobójstwa" (ang. "The Nazi Doctors: Medical Killing and the Psychology of Genocide"), odnosi się do sposobu realizacji ideologii mówiącej o „życiu niegodnym życia”:
24 sierpnia 1941 Adolf Hitler nakazał zakończenie procederu mordowania chorych i upośledzonych w komorach gazowych zakładów eutanazji, co nie dotyczyło jednak więźniów obozów koncentracyjnych. Decyzja taka miała być podyktowana powszechnym niezadowoleniem społeczeństwa (proceder zabijania chorych dotykał coraz więcej rodzin) oraz pogłoskami mówiącymi o tym, że w komorach gazowych umierają także ciężko ranni żołnierze.

</doc>
<doc id="2733856" url="https://pl.wikipedia.org/wiki?curid=2733856" title="HYS The Hague">
HYS The Hague

HYS The Hague – holenderski klub hokejowy z siedzibą w Hadze.
W klubie grał Aleksandr Sieliwanow, który od 2011 do 2013 był także trenerem drużyny.

</doc>
<doc id="2733857" url="https://pl.wikipedia.org/wiki?curid=2733857" title="Pak To Ch’un">
Pak To Ch’un

Pak To Ch’un, również Pak To Chun (kor. 박도춘, ur. 9 marca 1944) – północnokoreański polityk i czterogwiazdkowy generał (kor. 대장) Koreańskiej Armii Ludowej. Ze względu na przynależność do najważniejszych gremiów politycznych Korei Północnej, uznawany za członka ścisłej elity władzy KRLD.
Kariera.
Pak To Ch’un urodził się 9 marca 1944 roku w powiecie Rangnim w prowincji Chagang. Absolwent Wyższej Szkoły Partyjnej im. Kim Ir Sena w Pjongjangu.
Od czerwca 2005 do września 2010 przewodniczący Komitetu PPK w prowincji Chagang (jego następcą został Ju Yǒng Sik). Podczas 3. Konferencji Partii Pracy Korei 28 września 2010 roku został mianowany zastępcą członka Biura Politycznego, a także dyrektorem Departamentu Przemysłu Wojskowego w KC. Podczas kolejnej, 4. Konferencji otrzymał nominację na pełnoprawnego członka Politbiura.
Deputowany Najwyższego Zgromadzenia Ludowego KRLD, parlamentu KRLD, począwszy od X kadencji (tj. od lipca 1998 roku, z przerwą podczas XI kadencji, gdy mandat otrzymał dopiero w kwietniu 2008, wypełniając wakat po zmarłym deputowanym).
Po śmierci Kim Dzong Ila w grudniu 2011 roku, Pak To Ch’un znalazł się na wysokim, 17. miejscu w 233-osobowym Komitecie Żałobnym. Świadczyło to o formalnej i faktycznej przynależności Pak To Ch’una do grona ścisłego kierownictwa politycznego Koreańskiej Republiki Ludowo-Demokratycznej. Według specjalistów, miejsca na listach tego typu określały rangę polityka w hierarchii aparatu władzy.

</doc>
<doc id="2733858" url="https://pl.wikipedia.org/wiki?curid=2733858" title="Kolarstwo na Letnich Igrzyskach Olimpijskich 2012 – wyścig ze startu wspólnego kobiet">
Kolarstwo na Letnich Igrzyskach Olimpijskich 2012 – wyścig ze startu wspólnego kobiet

Wyścig ze startu wspólnego kobiet podczas Letnich Igrzysk Olimpijskich 2012 został rozegrany 29 lipca w Londynie. Tytułu mistrza olimpijskiego broniła Nicole Cooke z Wielkiej Brytanii. W tej konkurencji udział wzięło 66 zawodniczek.

</doc>
<doc id="2733863" url="https://pl.wikipedia.org/wiki?curid=2733863" title="Igor Krałewski">
Igor Krałewski

Igor Krałewski (ur. 10 listopada 1978 w Skopju) – macedoński piłkarz grający na pozycji obrońcy. Od 2010 roku jest zawodnikiem macedońskiego klubu Metałurg Skopje. W reprezentacji Macedonii zadebiutował w 2005 roku. Do tej pory rozegrał w niej trzy spotkania (stan na 27.07.2012).

</doc>
<doc id="2733866" url="https://pl.wikipedia.org/wiki?curid=2733866" title="Diecezja Alexandrii">
Diecezja Alexandrii

Diecezja Alexandrii (łac. "Dioecesis Alexandrina in Louisana", ang. "Diocese of Alexandria") jest diecezją Kościoła rzymskokatolickiego w metropolii Nowy Orlean w Stanach Zjednoczonych w północnej części stanu Luizjana. 
Historia.
Pierwsze wzmianki o obecności katolików na terenach należących do dzisiejszej diecezji Alexandria pochodzą z początków XVIII w. W roku 1725 w mieście Natchitoches było 50 katolickich rodzin. Nie zachowały się żadne źródła co do dalszej historii katolicyzmu na tych terenach, aż do pierwszej połowy XIX w. Księża prawdopodobnie odwiedzali te tereny, świadczą o tym katolickie nazwy miejscowości i rzek przyległych do Missisipi. W latach 40. XIX w. kapłani z Teksasu i Kentucky prowadzili misje wśród miejscowej ludności. Zbyt mała liczba księży powodowała, że wierni, by otrzymać sakramenty, pływali barkami aż do Nowego Orleanu. Pierwszy Synod Plenarny w Baltimore z roku 1852 wystosował prośbę do Stolicy Apostolskiej o utworzenie administratury dla północnych terenów Luizjany. Diecezja Natchitoches została kanonicznie erygowana 29 lipca 1953 przez papieża Piusa IX. Wyodrębniono ją z archidiecezji Nowy Orlean. Pierwszym ordynariuszem został kapłan pracujący duszpastersko w Natchitoches Augustus Marie Martin (1803-1875). 6 sierpnia 1910 siedzibę diecezji przeniesiono do miasta Alexandria, bardziej rozwiniętego i posiadającego linię kolejową. 18 października 1976 do nazwy diecezji dodano człon Shreveport, a konkatedrą został kościół św. Jana Berchmansa w tymże mieście. 16 czerwca 1986 z północnych terenów wyodrębniono diecezję Shreveport.

</doc>
<doc id="2733867" url="https://pl.wikipedia.org/wiki?curid=2733867" title="Biskupi Alexandrii">
Biskupi Alexandrii



</doc>
<doc id="2733869" url="https://pl.wikipedia.org/wiki?curid=2733869" title="Kim Kyŏng Ok">
Kim Kyŏng Ok

Kim Kyŏng Ok, również Kim Kyong Ok (kor. 김경옥, ur. ?) – północnokoreańska polityk i czterogwiazdkowa generał (kor. 대장), jedna z niewielu kobiet (a także kobiet-generałów), pełniących najwyższe funkcje w aparacie władzy Korei Północnej.
Kariera.
Niewiele wiadomo na temat kariery Kim Kyŏng Ok przed 2008 rokiem. Stosowne źródła nie podają nawet daty i miejsca urodzin jednej z niewielu kobiet na szczytach władzy KRLD. Na mocy postanowień 3. Konferencji Partii Pracy Korei 28 września 2010 roku, Kim Kyŏng Ok została mianowana członkinią Centralnej Komisji Wojskowej Komitetu Centralnego Partii Pracy Korei, a także po raz pierwszy zasiadła w samym KC. Awans na czterogwiazdkowego generała (kor. 대장) otrzymała także we wrześniu 2010 roku. Ponadto jest pierwszą wicedyrektor Departamentu Organizacji i Planowania w KC. Stanowisko to objęła w 2008 roku.
Deputowana Najwyższego Zgromadzenia Ludowego KRLD, parlamentu KRLD, począwszy od X kadencji (tj. od września 1998 roku). 
Po śmierci Kim Dzong Ila w grudniu 2011 roku, Kim Kyŏng Ok znalazła się na 56. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
Dama Orderu Kim Dzong Ila (luty 2012).

</doc>
<doc id="2733874" url="https://pl.wikipedia.org/wiki?curid=2733874" title="Tak po prostu">
Tak po prostu



</doc>
<doc id="2733875" url="https://pl.wikipedia.org/wiki?curid=2733875" title="Łucznictwo na Letnich Igrzyskach Olimpijskich 2012 – kobiety indywidualnie">
Łucznictwo na Letnich Igrzyskach Olimpijskich 2012 – kobiety indywidualnie

Turniej indywidualny kobiet w łucznictwie na Letnich Igrzyskach Olimpijskich 2012 był 11. edycją w historii. Odbywał się w dniach od 27 lipca do 2 sierpnia 2012 roku w Lord’s Cricket Ground. W rywalizacji brały udział 64 zawodniczki.
Zawody wygrała reprezentantka Korei Południowej, Ki Bo-bae, która w finale pokonała Meksykankę Aídę Román 6:5. Dzięki zwycięstwie Mariany Avitii z Meksyku odniesionym nad Amerykanką Khatuną Lorig wynikiem 6:2, Meksykanka zdobyła brązowy medal.
Zasady turnieju.
Łuczniczki strzelały z linii oddalonej od celu o 70 metrów. W rundzie rankingowej umieszczone zostały dwa cele; każda zawodniczka została przypisana do jednego z nich. Wszystkie fazy turnieju głównego zostały rozegrane w formie systemu pucharowego. Najpierw uczestniczki zawodów musiały uczestniczyć w rundzie rankingowej, pozwalającej wyłonić rozstawienie każdej zawodniczki. Łuczniczki oddały 72 strzały w 12 etapach, po sześć strzałów każdy, z czasem czterech minut na rundę. Suma punktów z wszystkich oddanych strzałów określiła rankingi każdego sportowca. Zawodniczka rozstawiona z numerem pierwszym w pierwszej rundzie zmierzyła się z osobą o numerze sześćdziesiąt cztery, osoba z dwójką ze sportowcem z sześćdziesiątką trójką, i tak dalej. Zwyciężczynią zawodów okazała się lepsza z pięciu setów, przy czym każda zawodniczka oddała po trzy strzały na set. Triumfatorka seta otrzymała dwa punkty, a w sytuacji remisu każda łuczniczka dostała po jednym punkcie. Pierwsza osoba z sześcioma punktami wygrywała mecz. Przy remisie rozgrywana była dogrywka – zwyciężała zawodniczka, która trafiła najbliżej środka tarczy.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda rankingowa – 72 strzały"

</doc>
<doc id="2733878" url="https://pl.wikipedia.org/wiki?curid=2733878" title="Nationalliga A (2000/2001)">
Nationalliga A (2000/2001)

Nationalliga A (2000/2001) – 103. edycja najwyższej piłkarskiej klasy rozgrywkowej w Szwajcarii. Rozpoczęły się 15 lipca 2000 roku, zakończyły się natomiast 26 maja 2001 roku. W rozgrywkach wzięło udział dwanaście drużyn. Mistrzowski tytuł wywalczyła drużyna Grasshoppers Zurych. Królami strzelców ligi zostali Stéphane Chapuisat z Grasshoppers i Christian Giménez z FC Lugano, którzy zdobyli 21 goli.
Drużyny.
Po poprzednim sezonie spadł: .
Sezon zasadniczy.
Tabela.
 
 
Grupa awans/spadek.
 
 

</doc>
<doc id="2733882" url="https://pl.wikipedia.org/wiki?curid=2733882" title="Karsten Rasmussen">
Karsten Rasmussen

Karsten Rasmussen (ur. 16 października 1965) – duński szachista, mistrz międzynarodowy od 1990 roku.
Kariera szachowa.
Na przełomie 1984 i 1985 r. podzielił 8-11. miejsce w rozegranych w Groningen mistrzostwach Europy juniorów do 20 lat (w jednej z partii pokonując m.in. brązowego medalistę, Lembita Olla). Wielokrotnie startował w finałach indywidualnych mistrzostw Danii (debiut w 1984), zdobywając trzy medale: dwa srebrne (1992, 1993) oraz brązowy (2006). W 1992 r. jedyny raz w karierze wystąpił na szachowej olimpiadzie (rozegranej w Manili). Był również uczestnikiem drużynowych mistrzostw Europy (Heraklion 2007). 
Odniósł kilka sukcesów w turniejach międzynarodowych, z których na pierwszy plan wysuwa się samodzielne zwycięstwo w turnieju "The North Sea Cup" w Esbjergu w 2007 roku. Oprócz tego zajął m.in. dz. I m. w Aarhus (2003, wspólnie ze Steffenem Pedersenem), dz. II m. w Maladze (2003, za Siergiejem Tiwiakowem, m.in. wspólnie z Olegiem Korniejewem, Iwanem Czeparinowem i Pią Cramling), dz. I m. w Dortmundzie (2005, wspólnie z m.in. Gerhardem Scheblerem i Thomasem Henrichsem), I m. w Aarhus (2010, turniej "Aarhus Chess Summer 2010 - IM") oraz dz. II m. w Hawanie (2010, turniej "open" memoriału José Raúla Capablanki, za Hectorem Delgado Ramosem, wspólnie z Pedro Alejandro Jimenezem Fragą i Juanem Carlosem Obregonem Rivero).
Najwyższy ranking w karierze osiągnął 1 stycznia 2008 r., z wynikiem 2505 punktów zajmował wówczas 7. miejsce wśród duńskich szachistów.

</doc>
<doc id="2733883" url="https://pl.wikipedia.org/wiki?curid=2733883" title="Game Desire">
Game Desire



</doc>
<doc id="2733884" url="https://pl.wikipedia.org/wiki?curid=2733884" title="Gierki.wp.pl">
Gierki.wp.pl



</doc>
<doc id="2733885" url="https://pl.wikipedia.org/wiki?curid=2733885" title="Gryonline.wp.pl">
Gryonline.wp.pl



</doc>
<doc id="2733887" url="https://pl.wikipedia.org/wiki?curid=2733887" title="Igor Kralevski">
Igor Kralevski



</doc>
<doc id="2733888" url="https://pl.wikipedia.org/wiki?curid=2733888" title="Andrzej Witko">
Andrzej Witko

Andrzej Wojciech Witko (ur. 1966) – polski duchowny rzymskokatolicki, historyk sztuki i teolog, profesor nauk humanistycznych.
Życiorys.
Święcenia kapłańskie przyjął w 1991 w Krakowie.
Ukończył studia na Papieskiej Akademii Teologicznej w Krakowie. W 1994 doktoryzował się w zakresie teologii na PAT w oparciu o pracę pt. "Nabożeństwo do Miłosierdzia Bożego według bł. Faustyny Kowalskiej". Stopień doktora habilitowanego uzyskał w 2002 w Instytucie Sztuki PAN na podstawie rozprawy zatytułowanej "Sztuka w służbie Zakonu Trójcy Świętej w siedemnastym i osiemnastym stuleciu". Tytuł profesora nauk humanistycznych otrzymał 14 sierpnia 2014.
W 1995 podjął pracę na Papieskiej Akademii Teologicznej w Krakowie, przekształconej w 2009 w Uniwersytet Papieski Jana Pawła II. Na uczelni tej został w 2008 dyrektorem nowo powstałego Instytutu Historii Sztuki i Kultury. W jednostce tej objął również kierownictwo Katedry Historii Sztuki Nowożytnej.
W 2005 został członkiem Komisji Historii Sztuki PAU i Królewskiej Akademii Sztuk Pięknych Św. Telma. W 2007 został członkiem Komitetu Nauk o Sztuce PAN oraz wszedł w skład rady naukowej Instytutu Sztuki PAN. W 2011 został członkiem czynnym Towarzystwa Naukowego KUL.
27 lutego 2018 został mianowany przez metropolitę krakowskiego abpa Marka Jędraszewskiego dyrektorem Muzeum Archidiecezjalnego Karola Wojtyły w Krakowie. W czerwcu 2019 arcybiskup przyjął jego rezygnację z tej funkcji.
Specjalizuje się w historii sztuki nowoczesnej. Jego zainteresowania naukowe obejmują również ikonografię chrześcijańską, sztukę hiszpańską, duchowość w sztuce, kult Bożego Miłosierdzia, sztukę Krakowa oraz filozofię sztuki. W 2000 otrzymał nagrodę im. ks. prof. Szczęsnego Dettloffa za wydaną we Włoszech pracę pt. "Gesù Nazareno Riscattato". W 2004 został wyróżniony Nagrodą Prezesa Rady Ministrów za rozprawę habilitacyjną. W marcu 2014 jego książka pt. "Sewilskie malarstwo siedemnastego wieku. Od wizji mistycznych do martwych natur" została nagrodzona w konkursie Krakowska Książka Miesiąca.

</doc>
<doc id="2733889" url="https://pl.wikipedia.org/wiki?curid=2733889" title="Borys Hanusowski">
Borys Hanusowski



</doc>
<doc id="2733891" url="https://pl.wikipedia.org/wiki?curid=2733891" title="Diecezja Hradec Králové">
Diecezja Hradec Králové



</doc>
<doc id="2733892" url="https://pl.wikipedia.org/wiki?curid=2733892" title="Ri Yŏng Ho">
Ri Yŏng Ho

Ri Yŏng Ho (kor. 리영호, ur. 5 października 1942) – północnokoreański polityk i dowódca wojskowy, wicemarszałek Koreańskiej Armii Ludowej (kor. 차수), do lipca 2012 członek tak zwanej „drugiej generacji” elit polityczno-wojskowych Korei Północnej. Pozbawiony najważniejszych pełnionych stanowisk w dniu 15 lipca 2012, oficjalnie z powodu choroby, zdaniem specjalistów – najprawdopodobniej z powodu „wojny na górze” wśród przedstawicieli najwyższych władz KRLD.
Kariera.
Ri Yŏng Ho urodził się 5 października 1942 roku w powiecie T'ongch'ŏn (prowincja Kangwǒn). Syn Ri Pong Su, który według północnokoreańskiej historiografii jako żołnierz 88. Brygady Snajperów Armii Czerwonej (z siedzibą w Chabarowsku) walczył w Mandżurii u boku Kim Ir Sena oraz jego żony, Kim Dzong Suk. Absolwent Akademii Wojskowej im. Kim Ir Sena w Pjongjangu.
Zanim doszedł do najwyższych urzędów w KRLD, w karierze wojskowej był m.in. dowódcą szkoleniowych jednostki wojskowych i szefem sztabów na poziomie dywizji. Na stopień dwugwiazdkowego generała-porucznika (kor. 중장) awansowany w kwietniu 2002 roku. Deputowany Najwyższego Zgromadzenia Ludowego KRLD, parlamentu KRLD, począwszy od XI kadencji (tj. od września 2003 roku). Wtedy to, równolegle z objęciem mandatu parlamentarzysty, otrzymał awans na generała-pułkownika (kor. 상장) i stanął na czele Dowództwa Obrony Pjongjangu (zastąpił na tym stanowisku wicemarszałka Pak Ki Sŏ), zgrupowania wielkości korpusu, mającego bronić stolicę Korei Północnej w razie ewentualnego wybuchu drugiej wojny koreańskiej. Z tego względu stanowisko to uchodzi za jedno z najbardziej prestiżowych w Koreańskiej Armii Ludowej, m.in. obok dowódcy Sztabu Generalnego czy dyrektora Departamentu Politycznego KAL. Zdaniem ekspertów, w historii Korei Północnej dowódcami obrony Pjongjangu najczęściej zostawali generałowie mocno związani towarzysko lub rodzinnie z rządzącą Koreą Północną dynastią Kimów.
Od lutego 2009 roku czterogwiazdkowy generał (kor. 대장) i Szef Sztabu Generalnego Koreańskiej Armii Ludowej (poprzednik: gen. Kim Kyŏk Sik). We wrześniu 2010 otrzymał kolejny awans, na stopień wicemarszałka (kor. 차수), którym pozostaje do dziś. Również wtedy, na mocy postanowień 3. Konferencji Partii Pracy Korei 28 września 2010 roku został mianowany członkiem Biura Politycznego (a także wszedł w skład Komitetu Stałego, czyli ścisłego kierownictwa Biura), wiceprzewodniczącym Centralnej Komisji Wojskowej Komitetu Centralnego Partii Pracy Korei, a także po raz pierwszym zasiadł w samym KC.
W listopadzie 2010 roku Ri Yŏng Ho prawdopodobnie odegrał istotną rolę w zaplanowaniu i przeprowadzeniu ataku artyleryjskiej na należącą do Korei Południowej wyspę Yeonpyeong. W wyniku ostrzału dwie osoby zginęły, a 16 zostało rannych. Incydent zaostrzył i tak już napięte stosunki między obiema Koreami, od chwili podpisania tymczasowego rozejmu kończącego wojnę koreańską 27 lipca 1953 technicznie wciąż pozostającymi w stanie wojny.
W dniu 15 lipca 2012 Koreańska Centralna Agencja Prasowa niespodziewanie poinformowała, iż „decyzją Biura Politycznego Komitetu Centralnego Partii Pracy Korei, Ri Yŏng Ho został zdymisjonowany ze wszystkich stanowisk, które pełnił w Koreańskiej Republice Ludowo-Demokratycznej (...), z powodu choroby”.
Nagłe pozbawienie Ri Yŏng Ho wszystkich piastowanych funkcji wywołało bardzo wiele spekulacji wśród ekspertów i dziennikarzy zajmujących się północnokoreańskim reżimem, przede wszystkim na temat walki o schedę po Kim Dzong Ilu, mającej toczyć wśród najwyższych elit politycznych i wojskowych Korei Północnej. Wśród przynajmniej kilku teorii na temat faktycznych powodów pozbawienia Ri Yŏng Ho sprawowanych funkcji, pojawiły się nawet przypuszczenia, jakoby powodem jego eliminacji w aparatu władzy KRLD było fizyczne starcie (doniesienia mówiły nawet o strzelaninie) jego i jego ochroniarzy, ze stronnikami i samym Ch’oe Ryong Hae, pełniącym identyczne funkcje w Biurze Politycznym i Centralnej Komisji Wojskowej wicemarszałkiem bez faktycznego (w przeciwieństwie do Ri Yŏng Ho) doświadczenia wojskowego, którego kariera w aparacie władzy KRLD gwałtownie przyspieszyła we wrześniu 2010.
Po śmierci Kim Dzong Ila w grudniu 2011 roku, Ri Yŏng Ho znalazł się na bardzo wysokim, 4. miejscu w 233-osobowym Komitecie Żałobnym. Świadczyło to ono bardzo mocnej pozycji Ri Yŏng Ho w ścisłej elicie najwyższych władz KRLD, przynajmniej w okresie tuż po śmierci Kim Dzong Ila. Według specjalistów, miejsca na listach tego typu określały rangę polityka w hierarchii aparatu władzy.
Kawaler Orderu Kim Dzong Ila (luty 2012).

</doc>
<doc id="2733895" url="https://pl.wikipedia.org/wiki?curid=2733895" title="KOI-872">
KOI-872



</doc>
<doc id="2733899" url="https://pl.wikipedia.org/wiki?curid=2733899" title="Meek Mill">
Meek Mill

Meek Mill, właściwie Robert RahMeek Williams (ur. 6 maja 1987 r.) – amerykański raper pochodzący z Filadelfii w stanie Pensylwania. Pierwotnie związany z wytwórnią Grand Hustle Records, a od lutego 2011 r. z Maybach Music Group. W marcu 2011 roku Mill znalazł się na liście "Freshman Class of 2011", magazynu XXL.
Kariera.
5 kwietnia 2011 roku ukazał się debiutancki singel rapera pt. "Tupac Back" z udziałem Ricka Rossa. Utwór promował kompilację wytwórni Maybach Music Group pt. "Self Made Vol. 1". Tego samego roku wydał kolejny singel "Ima Boss", także z udziałem Rossa. Pierwsza piosenka odniosła umiarkowany sukces plasując się na 31. miejscu notowania Hot R&amp;B/Hip-Hop Songs i na 22. listy Hot Rap Songs. "Ima Boss" okazał się większym sukcesem bowiem osiągnął 22. pozycję na liście Hot R&amp;B/Hip-Hop Songs.
W lutym 2012 roku MTV uplasowało rapera na 7. miejscu listy "Hottest MCs in the Game" (z ang. "Najgorętszych MC w grze (w hip-hopie)). 10 maja 2012 roku raper dołączył do Roc Nation – przedsiębiorstwa rozrywkowego, które zajmuje się menedżmentem i publikacją muzyki. 30 października 2012 roku odbyła się premiera debiutanckiego albumu rapera pt. "Dreams and Nightmares". 19 czerwca 2012 r. ukazał się pierwszy singel pt. "Amen", w którym gościnnie wystąpili Jeremih i Drake. Drugi singel pt. "Young &amp; Gettin' It" wydano w październiku 2012 r.
29 czerwca 2015 roku odbyła się premiera drugiego solowego albumu rapera pt. "Dreams Worth More Than Money". Wydawnictwo ukazało się nakładem wytwórni Maybach Music Group, Atlantic Records oraz Dream Chasers Records. Płyta zadebiutowała na szczycie amerykańskiej listy notowań Billboard 200 ze sprzedażą 214 752 egzemplarzy w pierwszym tygodniu.

</doc>
<doc id="2733900" url="https://pl.wikipedia.org/wiki?curid=2733900" title="Łucznictwo na Letnich Igrzyskach Olimpijskich 2012 - indywidualnie mężczyźni">
Łucznictwo na Letnich Igrzyskach Olimpijskich 2012 - indywidualnie mężczyźni



</doc>
<doc id="2733901" url="https://pl.wikipedia.org/wiki?curid=2733901" title="Łucznictwo na Letnich Igrzyskach Olimpijskich 2012 - indywidualnie kobiety">
Łucznictwo na Letnich Igrzyskach Olimpijskich 2012 - indywidualnie kobiety



</doc>
<doc id="2733905" url="https://pl.wikipedia.org/wiki?curid=2733905" title="Sołtysia Góra (Pasmo Koskowej Góry)">
Sołtysia Góra (Pasmo Koskowej Góry)

Sołtysia Góra (816 m) – szczyt we wschodniej części Pasma Koskowej Góry w Beskidzie Makowskim. Nie znajduje się w głównym grzbiecie tego pasma, lecz w bocznym, południowo-wschodnim grzbiecie Parszywki, pomiędzy Parszywką (841 m) a Kusikówką (Kozikówką, 706 m). Na niektórych mapach wysokość Sołtysiej Góry wynosi 713 m. Południowo-zachodnie stoki Sołtysiej Góry opadają do doliny potoku Bogdanówka, północno-zachodnie do doliny Czarnego Potoku (dopływ potoku Więcierza).
Sołtysia Góra jest w większości zalesiona. Jedynie doliną Czarnego Potoku wysoko wcinają się w jej stoki pola miejscowości Więciórka, również bezleśne tereny znajdują się pomiędzy Sołtysią Górą a Parszywką – są tu pola i zabudowania miejscowości Bogdanówka.

</doc>
<doc id="2733906" url="https://pl.wikipedia.org/wiki?curid=2733906" title="Kajakarstwo na Letnich Igrzyskach Olimpijskich 2012 – C-1 1000 m mężczyzn">
Kajakarstwo na Letnich Igrzyskach Olimpijskich 2012 – C-1 1000 m mężczyzn

C-1 1000 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 6 a 8 sierpnia na torze Dorney Lake.
Wyniki.
Eliminacje.
Pięciu najlepszych kajakarzy z każdego biegu i jeden z lepszym czasem z dwóch pozostałych awansują do półfinałów.
Półfinały.
Czterech najszybszych kajakarzy z każdego półfinału awansuje do finału. Pozostali zawodnicy wezmą udział w finale B.

</doc>
<doc id="2733907" url="https://pl.wikipedia.org/wiki?curid=2733907" title="Karkuse">
Karkuse

2 miejscowości w Estonii:

</doc>
<doc id="2733909" url="https://pl.wikipedia.org/wiki?curid=2733909" title="Nationalliga A (2001/2002)">
Nationalliga A (2001/2002)

Nationalliga A (2001/2002) – 104. edycja najwyższej piłkarskiej klasy rozgrywkowej w Szwajcarii. Rozpoczęły się 4 lipca 2001 roku, zakończyły się natomiast 8 maja 2002 roku. W rozgrywkach wzięło udział dwanaście drużyn. Mistrzowski tytuł wywalczyła drużyna FC Basel. Królami strzelców ligi zostali Richard Núñez z Grasshoppers Zurych i Christian Giménez z FC Basel, którzy zdobyli 28 goli.
Drużyny.
Po poprzednim sezonie spadł: .
Sezon zasadniczy.
Tabela.
 
 
Grupa awans/spadek.
 
 

</doc>
<doc id="2733910" url="https://pl.wikipedia.org/wiki?curid=2733910" title="Percy Colque">
Percy Colque

Percy Colque Paredes (ur. 23 października 1976 w La Paz) – boliwijski piłkarz występujący na pozycji obrońcy.
Kariera klubowa.
Colque pochodzi z miasta La Paz i jest wychowankiem tamtejszego zespołu The Strongest. W Liga de Fútbol Profesional Boliviano zadebiutował jako dziewiętnastolatek, jednak nie wywalczył sobie miejsca w wyjściowym składzie i kilka miesięcy później odszedł do drugoligowego Deportivo Municipal. W 1998 roku reprezentował barwy Chaco Petrolero, również z drugiej ligi boliwijskiej. W 1999 roku powrócił do najwyższej klasy rozgrywkowej, podpisując umowę z CD San José, a jego dobre występy zaowocowały powrotem do swojego macierzystego klubu, The Strongest. Tym razem spędził w nim półtora roku w roli podstawowego piłkarza, jednak nie potrafił zająć wyższego niż trzecie miejsca w lidze boliwijskiej.
Latem 2001 Colque przeszedł do meksykańskiej ekipy Tigres UANL z siedzibą w mieście Monterrey. W tamtejszej Primera División zadebiutował 29 września w wygranym 1:0 meczu z Leónem. Na koniec rozgrywek Invierno 2001 zdobył z Tigres wicemistrzostwo Meksyku, jednak jego wkład w ten sukces był niewielki – rozegrał zaledwie trzy mecze, pozostając głębokim rezerwowym zespołu. W 2002 roku powrócił do ojczyzny, gdzie podpisał kontrakt z Club Bolívar, został podstawowym graczem klubu i jeszcze w tym samym sezonie osiągnął z nim pierwszy w karierze tytuł mistrzowski. W sezonie Apertura 2003 zanotował z Bolívarem wicemistrzostwo, natomiast rok później, podczas rozgrywek Apertura 2004, wywalczył kolejne mistrzostwo Boliwii. Po raz trzeci tytuł mistrza osiągnął w sezonie Adecuación 2005, za to w rozgrywkach Apertura 2005 ponownie został wicemistrzem kraju. Kilkakrotnie brał również udział w Copa Libertadores i Copa Sudamericana, jednak w tych turniejach Bolívar nie potrafił osiągnąć większego sukcesu.
Wiosną 2006 Colque wyjechał do Albanii, zostając piłkarzem stołecznego KF Tirana. W tym klubie spędził sześć miesięcy, zdobywając wicemistrzostwo kraju i wygrywając rozgrywki Pucharu Albanii w sezonie 2005/2006, lecz mimo to nie występował regularnie w wyjściowej jedenastce. W późniejszym czasie po raz kolejny wrócił do Boliwii, tym razem do Realu Potosí i w sezonie Apertura 2007 wywalczył z nim pierwszy tytuł mistrzowski w historii klubu. W 2009 roku po raz trzeci w karierze podpisał kontrakt z The Strongest, z którym wziął udział w kilku turniejach międzynarodowych. Karierę piłkarską zakończył w wieku 35 lat.
Kariera reprezentacyjna.
W seniorskiej reprezentacji Boliwii Colque zadebiutował za kadencji selekcjonera Carlosa Aragonésa, w 2001 roku. Wówczas także został powołany na turniej Copa América, gdzie rozegrał jeden mecz, a jego kadra odpadła w fazie grupowej. Ogółem swój bilans reprezentacyjny zamknął na dwóch strzelonych bramkach w czternastu spotkaniach.

</doc>
<doc id="2733911" url="https://pl.wikipedia.org/wiki?curid=2733911" title="Adrian Szary">
Adrian Szary

Adrian Szary (ur. 22 kwietnia 1983 w Radomiu) – polski poeta, polonista, wykładowca akademicki.
Życiorys.
Ukończył II Liceum Ogólnokształcące im. Marii Konopnickiej w Radomiu. Absolwent polonistyki UMCS w Lublinie. Nauczyciel języka polskiego w VI LO im. Jana Kochanowskiego w Radomiu. Instruktor warsztatów literackich w Stowarzyszeniu Centrum Młodzieży „Arka”, w tym samym mieście.
Autor dziewięciu tomów poezji, dwóch książek z bajkami, powieści dla dzieci, zbioru opowiadań i monodramu. Redaktor trzynastu antologii współczesnej literatury młodzieżowej. Członek redakcji Zeszytów Poetyckich. Jego twórczość wydana została również na pięciu audiobookach, wyprodukowanych przez Radomską Szkołę Rocka.
W 2013 przez Zeszyty Poetyckie wydany został tom poezji Adriana Szarego, zatytułowany „Heureza”, będący wyborem wierszy z lat 1998–2013. Książka ukazała się w serii „Biblioteka Współczesnej Poezji Polskiej”. Autorem posłowia jest redaktor serii Dawid Jung. W tym samym roku, Teatr Powszechny im. Jana Kochanowskiego w Radomiu wystawił monodram jego autorstwa, zatytułowany „Bal”, w którym zagrała Karolina Skrzek.
W 2014 uzyskał stopień doktora nauk humanistycznych, w zakresie językoznawstwa, na podstawie pracy "Aksjologia dla dużych i małych, czyli świat wartości w bajkach Leszka Kołakowskiego". Jest wykładowcą Uniwersytetu Technologiczno-Humanistycznego im. Kazimierza Pułaskiego w Radomiu. Autor licznych artykułów dotyczących literatury dziecięcej, publikowanych m.in. w kwartalniku Guliwer.
Pisze teksty piosenek m.in. dla Rafała Błędowskiego – lidera radomskiej grupy szantowej „Kliper”, w ramach wspólnego projektu muzyczno-literackiego „Męski rejs”.
Publikacje.
Tomy poetyckie
Książki prozatorskie
Bajki
Dramaty
Zredagowane antologie
Audiobooki

</doc>
<doc id="2733912" url="https://pl.wikipedia.org/wiki?curid=2733912" title="Tajlandia na Letnich Igrzyskach Olimpijskich 1992">
Tajlandia na Letnich Igrzyskach Olimpijskich 1992

Tajlandię na Letnich Igrzyskach Olimpijskich 1992 reprezentowało 46 zawodników: 23 mężczyzn i 23 kobiety. Był to 10 występ reprezentacji Tajlandii na letnich igrzyskach olimpijskich.
Skład kadry.
Badminton.
Kobiety
Mężczyźni
Boks.
Mężczyźni
Judo.
Kobiety
Lekkoatletyka.
Kobiety
Mężczyźni
Pływanie.
Kobiety
Mężczyźni
Podnoszenie ciężarów.
Mężczyźni
Strzelectwo.
Kobiety
Mężczyźni
Tenis ziemny.
Kobiety

</doc>
<doc id="2733915" url="https://pl.wikipedia.org/wiki?curid=2733915" title="Douglas D-557">
Douglas D-557

Douglas D-557 – projekt samolotu szturmowego o napędzie turbośmigłowym, zamówiony przez United States Navy (USN) w zakładach Douglas Aircraft Company w 1945. Zaprojektowano kilka wersji tego samolotu, ale żadna nie została zbudowana. W późniejszym czasie doświadczenia zdobyte przy jego projektowaniu zostały wykorzystane przy projektowaniu samolotów Douglas A2D Skyshark i McDonnell Douglas A-4 Skyhawk.
Historia.
25 czerwca 1945, zaledwie trzy miesiące po pierwszym locie Douglasa A-1 Skyraidera, USN poprosiło zakłady Douglasa o rozpoczęcie prac nad jego następcą, który miał być napędzany silnikami turbośmigłowymi. W tym czasie USN nie była jeszcze zainteresowana samolotami o napędzie odrzutowym z powodu ich wysokiej konsumpcji paliwa, ale przewidywano, że w przyszłości samoloty szturmowe USN mogą napotkać odrzutowe myśliwce nieprzyjaciela i aby miały one jakieś szanse przetrwania, a przy tym odpowiedni zasięg i udźwig, muszą mieć odpowiednią dużą moc silników, której nie mogły już zapewnić tradycyjne silniki tłokowe.
Samolot został zaprojektowany w trzech wersjach: D-557A był napędzany dwoma silnikami General Electric T31 w tradycyjnych gondolach podskrzydłowych, D-557B napędzany był takimi samymi silnikami, ale umieszczonymi w przedniej części kadłuba i napędzającymi dwa śmigła przeciwbieżne, D-557C także miał dwa śmigła przeciwbieżne, ale napędzane przez silnik Westinghouse 25D umieszczony w tylnej części kadłuba. Wszystkie wersje samolotu miały być uzbrojone w dwa działka 20 mm i do 2000 funtów bomb (ok. 0,9 t), wersja 557C miała być dodatkowo wyposażona w radar ZOP. Rozpoczęto wówczas prace nad konstrukcją nowego samolotu, przebudowując kadłub XBT2D-1, ale przed ukończeniem projektu został on przerwany z powodu problemów z silnikami. W późniejszym czasie rozważano jeszcze użycie silników turbośmigłowych Allison 500 lub odrzutowych Westinghouse 24C, ale żaden z tych pomysłów nie wyszedł poza pierwszą fazę projektową.
Projekt samolotu szturmowego o napędzie turbośmigłowym został wówczas porzucony aż do 11 czerwca 1947, kiedy to Douglas otrzymał list intencyjny od USN, który ostatecznie doprowadził do powstania samolotu Douglas A2D Skyshark.

</doc>
<doc id="2733919" url="https://pl.wikipedia.org/wiki?curid=2733919" title="Kajakarstwo na Letnich Igrzyskach Olimpijskich 2012 – C-2 1000 m mężczyzn">
Kajakarstwo na Letnich Igrzyskach Olimpijskich 2012 – C-2 1000 m mężczyzn

C-2 1000 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 7 a 9 sierpnia na torze Dorney Lake.
Wyniki.
Eliminacje.
Najlepsze załoga z każdego biegu awansuje do finału. Pozostałe załogi automatycznie zostają zakwalifikowane do półfinałów. 
Półfinały.
Trzy najlepsze osady z każdego półfinału awansują do finału. Pozostałe załogi wezmą udział w finale B. 

</doc>
<doc id="2733920" url="https://pl.wikipedia.org/wiki?curid=2733920" title="Ju Kyu Ch’ang">
Ju Kyu Ch’ang

Ju Kyu Ch’ang, również Ju Kyu-chang (kor. 주규창, ur. 25 listopada 1928, zm. 3 września 2018) – północnokoreański polityk i trzygwiazdkowy generał (kor. ) Koreańskiej Armii Ludowej.
Kariera.
Ju Kyu Ch’ang urodził się 25 listopada 1928 roku w powiecie Hamju w prowincji Hamgyǒng Południowy. Absolwent mechaniki, karierę w aparacie partyjnym rozpoczął w latach 60. XX wieku od pracy w ministerstwie przemysłu maszyn budowlanych.
W listopadzie 1970 roku na 5. Kongresie został mianowany zastępcą członka Komitetu Centralnego Partii Pracy Korei. Ponadto w latach 70. pełnił funkcje kolejno dyrektora, wiceprezydenta oraz prezydenta Akademii Obrony Narodowej, koordynującej badania nad rozwojem przemysłu wojskowego KRLD. Akademii szefował aż do 1998 roku. W sierpniu 1983 został wicedyrektorem Departamentu Przemysłu Maszynowego w Komitecie Centralnym. Pełne członkostwo w Komitecie Centralnym uzyskał w grudniu 1988 roku. Deputowany Najwyższego Zgromadzenia Ludowego KRLD, parlamentu KRLD, począwszy od X kadencji (tj. od lipca 1998 roku).
W kwietniu 2001 roku objął stanowisko pierwszego wicedyrektora Departamentu Przemysłu Wojskowego KC (nie mylić z Departamentem Przemysłu Maszynowego, któremu szefował). Wtedy również zaczął się często pojawiać u boku Kim Dzong Ila podczas przeprowadzanych przez przywódcę KRLD tzw. inspekcji terenowych w zakładach przemysłowych na terenie całego kraju.
Podczas 3. Konferencji Partii Pracy Korei 28 września 2010 roku (nie mylić z ważniejszymi w hierarchii systemu politycznego KRLD Kongresami PPK, który odbyło się w historii Korei Północnej siedem razy) został mianowany zastępcą członka Biura Politycznego Komitetu Centralnego PPK, członkiem Centralnej Komisji Wojskowej Komitetu Centralnego, a także dyrektorem Departamentu Przemysłu Maszynowego w KC. Tym samym Ju Kyu Ch’ang zasiadał w dwóch najważniejszych organach KRLD, sprawujących zwierzchnictwo nad armią – oprócz Centralnej Komisji Wojskowej była to nieistniejąca Komisja Obrony Narodowej KRLD, do której wszedł w kwietniu 2009 roku.
W opinii specjalistów zajmujących się Koreą Północną, Ju Kyu Ch’ang był prawdopodobnie jednym z głównych koordynatorów prowadzonego przez ten kraj programu rozwoju technologii rakietowej i nuklearnej.
Po śmierci Kim Dzong Ila w grudniu 2011 roku, Ju Kyu Ch’ang znalazł się na wysokim, 20. miejscu w 233-osobowym Komitecie Żałobnym. Świadczyło to o formalnej i faktycznej przynależności Ju Kyu Ch’anga do grona ścisłego kierownictwa politycznego Koreańskiej Republiki Ludowo-Demokratycznej. Według specjalistów, miejsca na listach tego typu określały rangę polityka w hierarchii aparatu władzy.

</doc>
<doc id="2733922" url="https://pl.wikipedia.org/wiki?curid=2733922" title="Wisła Kraków (piłka nożna) w europejskich pucharach">
Wisła Kraków (piłka nożna) w europejskich pucharach

Wykaz występów pierwszej drużyny Wisły Kraków w europejskich pucharach.
Puchar Zdobywców Pucharów 1967/1968.
1/16 finału.
"Runda rozgrywana w formie dwumeczu."
1/8 finału.
"Runda rozgrywana w formie dwumeczu."
Puchar UEFA 1976/1977.
1/32 finału.
"Runda rozgrywana w formie dwumeczu."
1/16 finału.
"Runda rozgrywana w formie dwumeczu."
Puchar Europy Mistrzów Klubowych 1978/1979.
1/16 finału.
"Runda rozgrywana w formie dwumeczu."
1/8 finału.
"Runda rozgrywana w formie dwumeczu."
1/4 finału.
"Runda rozgrywana w formie dwumeczu."
Puchar UEFA 1981/1982.
1/32 finału.
"Runda rozgrywana w formie dwumeczu."
Puchar Zdobywców Pucharów 1984/1985.
1/16 finału.
"Runda rozgrywana w formie dwumeczu."
1/8 finału.
"Runda rozgrywana w formie dwumeczu."
Puchar UEFA 1998/1999.
I runda kwalifikacyjna.
"Runda rozgrywana w formie dwumeczu."
II runda kwalifikacyjna.
"Runda rozgrywana w formie dwumeczu."
1/32 finału.
"Runda rozgrywana w formie dwumeczu."
1/16 finału.
"Runda rozgrywana w formie dwumeczu."
Puchar UEFA 2000/2001.
Runda kwalifikacyjna.
"Runda rozgrywana w formie dwumeczu."
I runda.
"Runda rozgrywana w formie dwumeczu."
II runda.
"Runda rozgrywana w formie dwumeczu."
Liga Mistrzów 2001/2002.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
Puchar UEFA 2001/2002.
I runda.
"Runda rozgrywana w formie dwumeczu."
II runda.
"Runda rozgrywana w formie dwumeczu."
Puchar UEFA 2002/2003.
Runda kwalifikacyjna.
"Runda rozgrywana w formie dwumeczu."
I runda.
"Runda rozgrywana w formie dwumeczu."
II runda.
"Runda rozgrywana w formie dwumeczu."
1/16 finału.
"Runda rozgrywana w formie dwumeczu."
1/8 finału.
"Runda rozgrywana w formie dwumeczu."
Liga Mistrzów 2003/2004.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
Puchar UEFA 2003/2004.
I runda.
"Runda rozgrywana w formie dwumeczu."
II runda.
"Runda rozgrywana w formie dwumeczu."
Liga Mistrzów 2004/2005.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
Puchar UEFA 2004/2005.
I runda.
"Runda rozgrywana w formie dwumeczu."
Liga Mistrzów 2005/2006.
III runda kwalifikacyjna.
"Runda rozgrywana w formie dwumeczu."
Puchar UEFA 2005/2006.
I runda.
"Runda rozgrywana w formie dwumeczu."
Puchar UEFA 2006/2007.
II runda kwalifikacyjna.
"Runda rozgrywana w formie dwumeczu."
I runda.
"Runda rozgrywana w formie dwumeczu."
Faza grupowa.
"Runda rozgrywana w formie fazy grupowej. Z każdej pięciozespołowej grupy awans uzyskiwały trzy najlepsze drużyny."
Liga Mistrzów 2008/2009.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
Puchar UEFA 2008/2009.
I runda.
"Runda rozgrywana w formie dwumeczu."
Liga Mistrzów 2009/2010.
II runda kwalifikacyjna.
"Runda rozgrywana w formie dwumeczu."
Liga Europy 2010/2011.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
Liga Mistrzów 2011/2012.
II runda kwalifikacyjna.
"Runda rozgrywana w formie dwumeczu."
III runda kwalifikacyjna.
"Runda rozgrywana w formie dwumeczu."
IV runda kwalifikacyjna.
"Runda rozgrywana w formie dwumeczu."
Liga Europy 2011/2012.
Faza grupowa.
"Runda rozgrywana w formie fazy grupowej. Z każdej czterozespołowej grupy awans uzyskiwały dwie najlepsze drużyny."
1/16 finału.
"Runda rozgrywana w formie dwumeczu."

</doc>
<doc id="2733923" url="https://pl.wikipedia.org/wiki?curid=2733923" title="Kajakarstwo na Letnich Igrzyskach Olimpijskich 2012 – K-1 200 m mężczyzn">
Kajakarstwo na Letnich Igrzyskach Olimpijskich 2012 – K-1 200 m mężczyzn

K-1 200 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 10 a 11 sierpnia na torze Dorney Lake.
Wyniki.
Eliminacje.
Pięciu najlepszych kajakarzy z każdego biegu i najszybszy zawodnik z szóstego miejsca awansują do półfinałów.
Półfinały.
Czterech najlepszych kajakarzy z każdego półfinału awansuje do finału. Pozostali zawodnicy wezmą udział w finale B.

</doc>
<doc id="2733926" url="https://pl.wikipedia.org/wiki?curid=2733926" title="Dimítrios Hondrokoúkis">
Dimítrios Hondrokoúkis



</doc>
<doc id="2733928" url="https://pl.wikipedia.org/wiki?curid=2733928" title="Niezależni sportowcy olimpijscy na Letnich Igrzyskach Olimpijskich 2012">
Niezależni sportowcy olimpijscy na Letnich Igrzyskach Olimpijskich 2012

Niezależni sportowcy olimpijscy na Letnich Igrzyskach Olimpijskich 2012 – drużyna składająca się z czterech sportowców: trzech mężczyzn i jednej kobiety podczas igrzysk, które rozgrywano w brytyjskim Londynie. Nie zdobyli oni żadnego medalu. Uczestniczyli w 4 spośród 26 rozgrywanych dyscyplin. Chorążym ekipy była amerykańska piłkarka Brooklyn Kerlin, która nie brała udziału sportowego w igrzyskach. W skład drużyny weszło trzech zawodników z byłych Antyli Holenderskich (wszyscy z nich to mieszkańcy Curaçao) i 1 z Sudanu Południowego. Początkowo sportowcy z Kuwejtu mieli także uczestniczyć w igrzyskach jako niezależni sportowcy olimpijscy. Najmłodszą przedstawicielką Curaçao była Philipine van Aanholt, która w dniu rozpoczęcia igrzysk miała dwadzieścia lat i sześćdziesiąt sześć dni, zaś najstarszym z Curaçao był Reginald de Windt, który miał dwadzieścia osiem lat i dwieście czterdzieści pięć dni. Jedyny przedstawiciel Sudanu Południowego miał dwadzieścia osiem lat i sto dwa dni. Wszyscy niezależni olimpijczycy zadebiutowali na igrzyskach.
Był to trzeci występ niezależnych sportowców olimpijskich na igrzyskach olimpijskich. Poprzednio startowali w 1992, na igrzyskach w Barcelonie i na igrzyskach w Sydney w 2000 roku. Najlepszym dotychczasowym wynikiem niezależnych olimpijczyków był start sportowców z Federalnej Republiki Jugosławii i Macedonii w 1992. Zdobyli wtedy trzy medale (wszystkie w strzelectwie) – srebrny Jasny Šekarić i dwa brązowe Aranki Binder i Stevana Pletikosicia. Zajęli wtedy czterdziestą czwartą pozycję w klasyfikacji medalowej.
Najlepszymi wynikami osiągniętymi przez ekipę niezależnych sportowców olimpijskich na igrzyskach w 2012 było ósme miejsce w biegu półfinałowym na 400 metrów Liemarvina Bonevacii i siedemnasta pozycja Reginalda de Windta w turnieju judoków w konkurencji do 81 kg.
Tło startu.
Antyle Holenderskie.
10 października 2010 Antyle Holenderskie w wyniku referendum rozpadły się na 5 osobnych terytoriów. Na 123 sesji MKOl organizacja ta wycofała uznanie dla narodowego komitetu olimpijskiego Antyli Holenderskich. Do igrzysk w Londynie nie zostały utworzone narodowe komitety olimpijskie nowo powstałych krajów. MKOl wprowadził tymczasową strukturę, która miała za zadanie koordynację występu na londyńskich igrzyskach sportowców z byłych Antyli Holenderskich.
Sudan Południowy.
Sudan Południowy w wyniku przeprowadzonego referendum uzyskał niepodległość 9 lipca 2011. W państwie tym do dnia rozpoczęcia zmagań olimpijskich nie powstał jeszcze narodowy komitet olimpijski. Międzynarodowy Komitet Olimpijski podobnie jak w przypadku olimpijczyków z Antyli Holenderskich dał możliwość startu jedynemu zakwalifikowanemu przedstawicielowi Sudanu Południowego, czyli maratończykowi Guorowi Marialowi.
Kuwejt.
Pod flagą olimpijską mieli konkurować także sportowcy z Kuwejtu, ponieważ MKOl 24 maja zawiesił Kuwejcki Komitet Olimpijski na okres dwóch lat. 14 lipca MKOl wycofał jednak zawieszenie i sportowcy z Kuwejtu mogli rywalizować pod własną flagą.
Wyniki niezależnych sportowców olimpijskich.
Judo.
Jedynym niezależnym judoką był przedstawiciel Curaçao Reginald de Windt. Najlepsi awansowali dzięki zajmowanej przez nich pozycji w rankingu (de Windt był sklasyfikowany w rankingu na 210. miejscu, tak więc nie mógł się zakwalifikować w ten sposób). Jednym z turniejów kwalifikacyjnych do igrzysk w Londynie były rozgrywane tego samego roku Mistrzostwa Panamerykańskie w kanadyjskim mieście Montreal. De Windt zajął w nich siódme miejsce, jednak z tych mistrzostw tylko dwóch judoków zdołało się zakwalifikować do igrzysk – Omar Simmonds Pea z Panamy oraz wspomniany de Windt, ponieważ każdy kraj mógł wystawić tylko jednego zawodnika z tych eliminacji w danej konkurencji w judo.
W Londynie startował w kategorii wagowej do 81 kilogramów. Zmagania zaczął od drugie rundy, czyli od 1/16 finału. Zawody tej rundy rozpoczęły się we wtorek 31 lipca. De Windt stanął do pojedynku w piętnastym pojedynku. Jego przeciwnikiem był reprezentant Rosji, Iwan Nifontow, z którym przegrał 0,0,0,4-1,0,0,0 odpadając tym samym z rywalizacji o medale. W tej konkurencji zwyciężył Koreańczyk Kim Jae-bum. De Windt został sklasyfikowany na 17. pozycji ex aequo z zawodnikami, którzy odpadli w tej samej rundzie.
Lekkoatletyka.
Podczas letnich igrzysk olimpijskich w Londynie wystąpiło dwóch niezależnych sportowców olimpijskich. Był nim pochodzący z Curaçao lekkoatleta specjalizujący się w biegu na 400 metrów Liemarvin Bonevacia i południowosudański maratończyk Guor Marial.
Minimum kwalifikacyjne jakie musiał wypełnić zawodnik startujący w biegu na 400 m był czas poniżej 45,30 (minimum A) lub 45,90 (minimum B). Wynik ten zawodnik musiał uzyskać pomiędzy 1 maja 2011 a 8 lipca 2012. Bonevacia wypełnił minimum B 28 kwietnia 2012 roku podczas Gran Prix Internacional Ximena Restrepo w Medellín (Kolumbia) w którym pobiegł z czasem 45,77.
4 sierpnia odbyła się rudna eliminacyjna biegu na 400 m mężczyzn. Liemarvin Bonevacia pobiegł w grupie drugiej, w której z czasem 45,60 (nowy rekord życiowy) zajął trzecie miejsce i tym samym zakwalifikował się do półfinału. Wystartował w trzecim biegu półfinałowym, w którym doznał kontuzji i przy aplauzie publiczności dobiegł do mety z czasem 1:36,42. Zajął ostatnie ósme miejsce i nie awansował do finału. Rywalizację w tej konkurencji wygrał reprezentant Grenady Kirani James.
W maratonie minimum kwalifikacyjne jakie musiał wypełnić zawodnik to czas poniżej 2:15:00 (minimum A) lub 2:18:00 (minimum B). Wynik ten zawodnik musiał uzyskać pomiędzy 1 maja 2011 a 8 lipca 2012. Marial wypełnił minimum A 2 października 2011 podczas maratonu w Saint Paul (Minnesota, Stany Zjednoczone) uzyskując czas 2:14:32.
12 sierpnia odbył się maraton mężczyzn. Do rywalizacji przystąpiło 105 zawodników, spośród których bieg ukończyło 85. Południowosudańczyk Guor Marial z czasem 2:19:32 zajął 47. miejsce tracąc do zwycięzcy Stephen'a Kiprotich'a, który reprezentował Ugandę 11 minut i 31 sekund.
Żeglarstwo.
W żeglarstwie jedyną niezależną olimpijką była Philipine van Aanholt. Aby jednak wystąpić na igrzyskach musiała zająć przynajmniej 29. miejsce na Mistrzostwach Świata w Żeglarstwie 2011 lub być w dziewiątce najlepszych niezakwalifikowanych zawodniczek z MŚ na Mistrzostwa Świata 2012 dla klasy Laser Radial. Na Mistrzostwach Świata w Żeglarstwie 2011 odbywających się w Perth (Australia) zajęła 83. miejsce co nie dawało jej kwalifikacji olimpijskiej. W Boltenhagen (Niemcy), gdzie odbywały się Mistrzostwa Świata 2012 dla klasy Laser Radial zajęła 37., które dawało jej miejsce na igrzyskach, ponieważ większość wyżej notowanych zawodniczek miała już zapewniony start poprzez MŚ.
30 lipca rozpoczęła zmagania w konkursie olimpijskim w Weymouth. Choć wcześniej van Aanholt reprezentowała Antyle Holenderskie, podczas igrzysk w Londynie występowała jako niezależny olimpijczyk. Van Aanholt mogła wybrać starty jako reprezentantka Holandii, jednak odrzuciła taką możliwość zarówno ze względów patriotycznych, jak i sportowych (wyższe wymogi kwalifikacyjne). W regatach olimpijskich zajęła 36. miejsce na 41 zawodniczek. Najlepszy wynik osiągnęła w siódmym wyścigu, w którym była 16. Rywalizację w tej konkurencji wygrała Chinka Xu Lijia.

</doc>
<doc id="2733930" url="https://pl.wikipedia.org/wiki?curid=2733930" title="Kajakarstwo na Letnich Igrzyskach Olimpijskich 2012 – K-1 1000 m mężczyzn">
Kajakarstwo na Letnich Igrzyskach Olimpijskich 2012 – K-1 1000 m mężczyzn

K-1 1000 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 6 a 8 sierpnia na torze Dorney Lake.
Wyniki.
Eliminacje.
Pięciu najlepszych kajakarzy z każdego biegu i najszybszy zawodnik z szóstego miejsca awansują do półfinałów.
Półfinały.
Czterech najlepszych kajakarzy z każdego półfinału awansuje do finału. Pozostali zawodnicy wezmą udział w finale B.

</doc>
<doc id="2733933" url="https://pl.wikipedia.org/wiki?curid=2733933" title="Kajakarstwo na Letnich Igrzyskach Olimpijskich 2012 – K-2 200 m mężczyzn">
Kajakarstwo na Letnich Igrzyskach Olimpijskich 2012 – K-2 200 m mężczyzn

K-2 200 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 10 a 11 sierpnia na torze Dorney Lake.
Wyniki.
Eliminacje.
Pięć najlepszych osad z każdego biegu awansuje do półfinałów. Pozostałe załogi automatycznie zostają zakwalifikowane do finału B. 
Półfinały.
Cztery najlepsze osady z każdego biegu awansują do finału. Pozostałe załogi automatycznie zostają zakwalifikowane do finału B. 

</doc>
<doc id="2733935" url="https://pl.wikipedia.org/wiki?curid=2733935" title="Choe Ryong-hae">
Choe Ryong-hae



</doc>
<doc id="2733936" url="https://pl.wikipedia.org/wiki?curid=2733936" title="Kajakarstwo na Letnich Igrzyskach Olimpijskich 2012 – K-2 1000 m mężczyzn">
Kajakarstwo na Letnich Igrzyskach Olimpijskich 2012 – K-2 1000 m mężczyzn

K-2 1000 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 6 a 8 sierpnia na torze Dorney Lake.
Wyniki.
Eliminacje.
Najszybsza załoga awansuje bezpośrednio do finału A. Pozostałe osady awansują do półfinałów.
Półfinały.
Trzy najszybsze załogi z każdego półfinału awansują do finału A. Pozostali awansują do finału B.

</doc>
<doc id="2733939" url="https://pl.wikipedia.org/wiki?curid=2733939" title="Kajakarstwo na Letnich Igrzyskach Olimpijskich 2012 – K-4 1000 m mężczyzn">
Kajakarstwo na Letnich Igrzyskach Olimpijskich 2012 – K-4 1000 m mężczyzn

K-4 1000 metrów mężczyzn to jedna z konkurencji w kajakarstwie klasycznym rozgrywanych podczas Letnich Igrzysk Olimpijskich 2012. Kajakarze rywalizowali między 7 a 9 sierpnia na torze Dorney Lake.
Wyniki.
Eliminacje.
Najszybsza załoga awansuje bezpośrednio do finału. Przegrani przechodzą do półfinału.
Półfinał.
Sześć najszybszych ekip awansuje do finału.

</doc>
<doc id="2733940" url="https://pl.wikipedia.org/wiki?curid=2733940" title="Konstadínos Baniótis">
Konstadínos Baniótis



</doc>
<doc id="2733943" url="https://pl.wikipedia.org/wiki?curid=2733943" title="Konstantinos Tsiklitiras">
Konstantinos Tsiklitiras



</doc>
<doc id="2733948" url="https://pl.wikipedia.org/wiki?curid=2733948" title="Diecezja Czeskie Budziejowice">
Diecezja Czeskie Budziejowice



</doc>
<doc id="2733949" url="https://pl.wikipedia.org/wiki?curid=2733949" title="Łucznictwo na Letnich Igrzyskach Olimpijskich 2012 – turniej drużynowy mężczyzn">
Łucznictwo na Letnich Igrzyskach Olimpijskich 2012 – turniej drużynowy mężczyzn

Turniej drużynowy mężczyzn w łucznictwie podczas Letnich Igrzyskach Olimpijskich 2012 odbywał się w dniach od 27 lipca do 28 lipca 2012 roku w Lord’s Cricket Ground. W rywalizacji brało udział 12 drużyn.
Zawody wygrała reprezentantka Włoch, która w finale pokonała Stany Zjednoczone 219:218. Dzięki zwycięstwie Korei Południowej odniesionym nad Meksykiem wynikiem 224:219, Korea zdobyła brązowy medal.
W czasie trwania zawodów ustanowiono rekord świata i olimpijski na 216 strzałów (runda rankingowa), który wyniósł 2087 punktów.
Zasady turnieju.
Sportowcy strzelali z linii oddalonej od celu o 70 metrów. Wszystkie fazy turnieju głównego zostały rozegrane w formie systemu pucharowego. Najpierw sportowcy musieli uczestniczyć w rundzie rankingowej, pozwalającej wyłonić rozstawienie każdej drużyny. Drużyna składała się z trzech łuczników, z których każdy oddawał 8 strzałów w meczu. Zwycięzcą zawodów okazywała się drużyna z lepszym wynikiem. Cztery najlepsze drużyny w rundzie rankingowej nie uczestniczyły w pierwszej rundzie.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda rankingowa – 216 strzałów"
W czasie trwania zawodów ustanowiono nowe rekordy świata i olimpijskie:
"Runda rankingowa – 216 strzałów"

</doc>
<doc id="2733952" url="https://pl.wikipedia.org/wiki?curid=2733952" title="Maybach Music Group">
Maybach Music Group

Maybach Music Group (MMG) - amerykańska wytwórnia muzyczna założona w 2009 roku przez rapera Ricka Rossa. Za dystrybucję w Stanach Zjednoczonych odpowiada Warner Bros. Records.
Historia.
Latem 2009 roku ukazał się pierwszy album nakładem tej wytwórni. Była to płyta Ricka Rossa pt. "Deeper Than Rap".
Tego samego roku raper podpisał kontrakty muzyczne z Triple C’s i Masspike Miles. 27 października 2009 roku wspólnie z grupą Triple C’s wydał album pt. "Custom Cars &amp; Cycles".
W 2010 roku ukazał się kolejny album założyciela pt. "Teflon Don". W tym samym roku zaproponował kontrakt muzyczny raperowi Wiz Khalifa, ale Wiz miał już podpisany kontrakt z Atlantic Records.
23 maja 2011 roku ukazała się pierwsza składanka wytwórni pt. "Self Made Vol. 1". Sprzedano ponad 200.000 egzemplarzy płyty. W tym roku do wytwórni dołączyło trzech artystów: Meek Mill, Wale i Stalley. 1 listopada 2011 roku odbyła się premiera albumu pt. "Ambition" rapera Wale. Płyta osiągnęła sukces. Zatwierdzono ją jako złoto.
2 maja 2012 roku Rick Ross ogłosił, że Omarion dołączył do jego wytwórni. Oświadczył także, że ukażą się dwa albumy w najbliższym czasie. 26 czerwca 2012 r. ukazała składanka "Self Made Vol. 2". W pierwszym tygodniu sprzedaż wyniosła prawie 100.000 egzemplarzy. 
28 sierpnia 2012 r. ukazał się debiutancki album Meek Milla pt. "Dreams and Nightmares". W tym roku do wytwórni dołączyli także French Montana, Gunplay, Rockie Fresh i brytyjski muzyk Akhillez.

</doc>
<doc id="2733953" url="https://pl.wikipedia.org/wiki?curid=2733953" title="Tankōbon">
Tankōbon

 – japoński termin, zapożyczony z klasycznego języka chińskiego, określający książkę, która jest kompletna sama w sobie i nie jest częścią serii (podobnie jak w monografii). Nowoczesne japońskie wydawnictwa czasem używają tego określenia dla tomów, które są częścią serii. Termin może być stosowany dla powieści, dzieł literatury faktu, podręczników do ekonomii, książek z poradami kosmetycznymi lub zawierającymi spójny zbiór fotografii, katalogów prezentujących przykłady wcześniej wydanych książek, i tym podobnych w twardej oprawie. Jest bardziej specyficzny niż zwykła książka ("hon") obejmując również książki, ale z kilkoma cechami typowymi dla czasopisma, jeden lub kilka tomów encyklopedii (lub cały zestaw) itp.
Tankōbon nie obejmuje , , czy raczej o większym formacie , gdyż każdy z nich wydawany jest w seriach.
Tankōbon może być wydawany w dowolnych wymiarach, od książek o miniaturowym rozmiarze (tzw. ) do okazałych wielkości folio. Niemniej jednak różnorozmiarowe "tankōbon" zazwyczaj otrzymują taksonomiczną nazwę.
Manga.
Zazwyczaj manga jest najpierw publikowana w czasopismach mangowych (tygodnikach lub miesięcznikach, np. "Afternoon", "Shūkan Shōnen Jump" lub "Hana to Yume"). Te antologie często zawierają setki stron i rozdziałów prezentując kilka różnych serii. Są one publikowane na papierze gazetowym, są niedrogie i uważane za jednorazowe. "Tankōbon" jest zbiorem rozdziałów w danej serii, przedrukowywanych w formacie kieszonkowym i na papierze wyższej jakości, zazwyczaj mają około 200 stron.
Specjalne formaty.
Aizōban.
 jest kolekcjonerskim wydaniem tomu. Są one na ogół droższe i z cechami charakterystycznymi, takimi jak okładki stworzone specjalnie dla edycji, specjalny papier używany do ich wykonania, wyższej jakości papier stronic mangi, oryginalne opakowanie i tym podobne. "Aizōban" są zwykle drukowane w limitowanym nakładzie produktu, zwiększając tym samym wartość kolekcjonerską tych kilku wykonanych egzemplarzy. Format "aizōban" zaczął podbijać rynek amerykański takimi tytułami jak "Fruits Basket" i "Rurōni Kenshin", wydanymi ponownie w formacie "aizōban". Ogólnie tylko najbardziej popularne mangi są publikowane w tym formacie.
Kanzenban.
 jest inny termin niekiedy używany do określenia tego rodzaju specjalnego wydania. Publikacja "kanzenban" drukowana jest generalnie w formacie A5 (148×210 mm) i zazwyczaj zawiera oryginalne okładki rozdziałów, kolorowe strony i historie poboczne z oryginalnego magazynu – cechy, które są często pomijane lub zamienione na skalę szarości w standardowych edycjach "tankōbon". Choć nazwa "aizōban" podkreśla wartość tomów, termin "kanzenban" podkreśla ich kompletność, chociaż jest również na ogół zarezerwowane dla popularnych mang, takich jak "Dragon Ball".
Sōshūhen.
 jest stosunkowo nowym formatem publikowanym przez Shūeisha od 2008 roku. Edycja "sōshūhen" drukowana jest w formacie B5 (176×250 mm), większym niż "kanzenban". Podobnie odwzorowuje okładki rozdziałów i kolorowe strony, a jednocześnie załącza szereg bonusowych funkcji, takich jak plakaty i wywiady. Większość wydawnictw "sōshūhen" stosowanych jest dla popularnych mang z trwającą serią, np. takich jak "Naruto" czy "One Piece". Zawierają one również znacznie więcej stron niż standardowy "tankōbon", a więc zawierają więcej rozdziałów w mniejszej ilości tomów. Część I "Naruto" została pierwotnie opublikowana w 27 tomach "tankōbon", ale w zaledwie ośmiu tomach "sōshūhen".
Bunkoban.
 – wydanie odnosi się do tankōbon drukowanych w formacie bunko lub typowej wielkości tomu dla japońskich powieści. Publikacja "bunkoban" drukowana jest w formacie A6 (105×148 mm), jest grubsza niż "tankōbon", a w przypadku mangi, zwykle mają nową okładkę zaprojektowaną specjalnie z myślą o wydaniu. W przypadku mangi bunkoban zwykle zawiera znacznie więcej stron niż tankōbon, więc edycja "bunko" danej mangi składa się z mniejszej ilości tomów. Manga "Please Save My Earth" została pierwotnie opublikowana w 21 tomach tankōbon, ale w zaledwie 12 tomach bunkoban. Jeśli oryginalna manga była wydana w formacie wide-ban, wydanie bunkoban zwykle ma taką samą liczbę tomów. Termin ten jest powszechnie skracany w języku japońskim do słowa "bunko".
Wide-ban.
 – wydanie większe niż zwykłe "tankōbon" (format A5). Wiele mang, szczególnie z gatunku seinen i josei, są publikowane w tym formacie po serializacji w magazynach, podczas gdy format "tankōbon" jest powszechny dla mang z gatunku shōnen i shōjo. Gdy seria pierwotnie opublikowana w formacie "tankōbon" zostanie wydana ponownie w formacie "wide-ban", każdy tom zawiera więcej stron niż w oryginalnej wersji, a seria składa się z mniejszej ilości tomów. Manga "Maison Ikkoku" została pierwotnie opublikowana w 15 tomach "tankōbon", ale w zaledwie 10 tomach "wide-ban".
Shinsōban.
 – nowa edycja wydana z (zazwyczaj) nową okładką. Tomy w takim wydaniu zazwyczaj mają nowe kolorowe strony i inne dodatki. W 2002 roku manga "Czarodziejka z Księżyca" została wydana ponownie, niektóre strony zostały całkowicie przerysowane, a dialogi zostały poprawione przez autorkę. Nowsze wydanie składało się z 12 tomów, a nie 18, jak oryginalne.

</doc>
<doc id="2733954" url="https://pl.wikipedia.org/wiki?curid=2733954" title="Tomás García Sampedro">
Tomás García Sampedro

Tomás García Sampedro – hiszpański malarz pochodzący z Asturii.
Pochodził z ubogiej rodziny. Uczył się w katolickiej szkole w Pravia, a następnie w Oviedo. W 1876 r. przeniósł się do Santiago de Compostela, gdzie w 1880 r. został magistrem farmacji.
Po ukończeniu studiów dzięki wsparciu malarza Casto Plasencia wyjechał do Madrytu. Pracował w warsztacie malarskim Plasencii i jednocześnie studiował na Królewskiej Akademii Sztuk Pięknych św. Ferdynanda. W 1886 r. za obrazy "La carta de luto" i "Después del baile" otrzymał stypendium dyputacji Oviedo na studia w Rzymie. Przebywając na stypendium namalował obraz "La cuna vacía", którym zachwyciła się krytyka i dzięki temu uzyskał przedłużenie stypendium o kolejne 2 lata.
Po zdobyciu sławy przeznaczył cztery lata na podróże po Francji i Włoszech, gdzie odwiedzał muzea i oglądał dzieła mistrzów. W tym okresie zaczął pracować nad obrazem "En las catacumbas", który dokończył kilka lat później. Przebywając w Rzymie namalował obraz "A la caída de la tarde", który zdobył III medal na Krajowej Wystawie Sztuk Pięknych w Madrycie w 1890 roku.
Powrócił do Rzymu z zamiarem namalowania dzieła wielkich rozmiarów, które chciał przedstawić na Krajowej Wystawie Sztuk Pięknych w 1892 roku. Przeszkodziła mu w tym choroba, musiał również wrócić do kraju gdyż skończyło się jego stypendium i pogarszała się sytuacja finansowa.
Wrócił do rodzinnego Muros de Nalón, gdzie odzyskał zdrowie. W 1897 na Krajowej Wystawie Sztuk Pięknych otrzymał od króla wyróżnienie "Caballero de la Orden de Carlos III" za obraz "A orillas del Nalón".
Namalował portret Alfonsa XIII jako dziecka dla Kasyna Hiszpańskiego w Guantánamo na Kubie. Wiele z jego dzieł znajduje się w amerykańskich kolekcjach prywatnych. Był przyjacielem Joaquina Sorolli, który był częstym gościem w jego domu w Muros de Nalón.

</doc>
<doc id="2733955" url="https://pl.wikipedia.org/wiki?curid=2733955" title="Pływanie na Letnich Igrzyskach Olimpijskich 2012 – 400 m stylem dowolnym mężczyzn">
Pływanie na Letnich Igrzyskach Olimpijskich 2012 – 400 m stylem dowolnym mężczyzn

Wyścig na 400 m stylem dowolnym mężczyzn – jedna z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 3:48.92 (minimum A) oraz 3:54.13 (minimum B).
Obrońcą tytułu z Pekinu był Park Tae-hwan.
Rywalizacja rozpoczęła się 28 lipca o 10:52 czasu londyńskiego, finał rozegrany został tego samego dnia o 19:49 .
Mistrzem olimpijskim w wyścigu na 400 m stylem dowolnym został Chińczyk Sun Yang.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
W eliminacjach wystartowało 28 zawodników z 23 krajów. Do finału kwalifikowano zawodników z ośmioma najlepszymi czasami. W eliminacjach wystartował Polak Mateusz Sawrymowicz. Wygrał swój wyścig eliminacyjny, ale jego czas (3:53.33) nie pozwolił mu się zakwalifikować do finału. Ostatecznie zajął 21. miejsce po uwzględnieniu apelacji Parka. Jeden z faworytów konkurencji, rekordzista świata Niemiec Paul Biedermann uplasował się na 13. miejscu i tym samym nie awansował do finału. Po zakończeniu eliminacji doszło do małego zamieszania, gdyż zwycięzca wyścigu Koreańczyk Park Tae-hwan został zdyskwalifikowany za rzekomy falstart. Po złożeniu protestu, sędziowie przyjęli jego apelację i został dopuszczony do finału. Przyznanie Koreańczykowi miejsca w finale pozbawiło występu w finale Kanadyjczyka Ryana Cochrane'a.
Finał.
Mistrzem olimpijskim z nowym rekordem olimpijskim oraz rekordem Azji został Chińczyk Sun Yang, któremu zabrakło tylko 0,07s do rekordu świata Niemca Paula Biedermanna.

</doc>
<doc id="2733957" url="https://pl.wikipedia.org/wiki?curid=2733957" title="Łewy Lwów">
Łewy Lwów

HK Łewy Lwów (ukr. Хокейний клуб Леви Львів) – ukraiński klub hokejowy z siedzibą we Lwowie, występujący w oddalonym o 35 km Nowojaworowsku.
Historia.
Klub został założony latem 31 sierpnia 2011 roku. Prezesem klubu jest Ihor Czurkin, dyrektor przedsiębiorstwa LAZ, producenta autobusów, autokarów i trolejbusów, które jest głównym sponsorem klubu.
W inauguracyjnym sezonie 2011/2012 dla zespołu, a jednocześnie nowych rozgrywek PHL Łewy zajął 5. miejsce, w kolejnym 2012/2013 także 5. pozycję, w edycji mistrzostw Ukrainy 2013/2014 uplasował się na 4. miejscu.
Trenerami zespołu byli Denis Bułhakow (2012-2012) i Rosjanin Władisław Jerszow.
W Nowojaworowsku powstał klub Hałyćki Łewy Nowojaworowsk.

</doc>
<doc id="2733958" url="https://pl.wikipedia.org/wiki?curid=2733958" title="Łucznictwo na Letnich Igrzyskach Olimpijskich 2012 – turniej drużynowy kobiet">
Łucznictwo na Letnich Igrzyskach Olimpijskich 2012 – turniej drużynowy kobiet

Turniej drużynowy kobiet w łucznictwie podczas Letnich Igrzyskach Olimpijskich 2012 był 7. edycją w historii. Odbywały się w dniach od 27 do 29 lipca 2012 roku w Lord’s Cricket Ground. W rywalizacji brało udział 36 zawodniczek (12 zespołów).
Zawody wygrała reprezentantka Korei Południowej, która w finale pokonała Chińską Republikę Ludową 210:209. Dzięki zwycięstwie Japonii odniesionym nad Rosją wynikiem 209:207, Japonia zdobyła brązowy medal.
Zasady turnieju.
Sportowcy strzelali z linii oddalonej od celu o 70 metrów. Wszystkie fazy turnieju głównego zostały rozegrane w formie systemu pucharowego. Najpierw zawodniczki musiały uczestniczyć w rundzie rankingowej, pozwalającej wyłonić rozstawienie każdej drużyny. Drużyna składała się z trzech łuczniczek, z których każda oddawała 8 strzałów w meczu. Zwycięzcą zawodów okazywała się drużyna z lepszym wynikiem.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda rankingowa – 216 strzałów"
"Mecz – 24 strzały"

</doc>
<doc id="2733961" url="https://pl.wikipedia.org/wiki?curid=2733961" title="Anglia na Igrzyskach Imperium Brytyjskiego 1934">
Anglia na Igrzyskach Imperium Brytyjskiego 1934

Anglia wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start angielskich zawodników. Reprezentacja zajęła pierwsze miejsce w generalnej klasyfikacji medalowej igrzysk, zdobywając 29 złotych, 20 srebrnych i 23 brązowe medale.
Medaliści.
 Boks
 Bowls
 Kolarstwo
 Lekkoatletyka
 Pływanie
 Skoki do wody
 Zapasy

</doc>
<doc id="2733962" url="https://pl.wikipedia.org/wiki?curid=2733962" title="Bermudy na Igrzyskach Imperium Brytyjskiego 1934">
Bermudy na Igrzyskach Imperium Brytyjskiego 1934

Bermudy wystartowały na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start bermudzkich zawodników. Startowali jedynie w lekkoatletyce. Reprezentacja nie zdobyła żadnych medali.

</doc>
<doc id="2733963" url="https://pl.wikipedia.org/wiki?curid=2733963" title="Stadion Markéta">
Stadion Markéta

Stadion Markéta – stadion wykorzystywany przez sekcję żużlową i piłkarską klubu sportowego Olymp Praga. Obiekt położony jest w Pradze, w dzielnicy szóstej.
Przeznaczenie.
Stadion został stworzony z przeznaczeniem na zawody lekkoatletyczne. Do 1971 roku wszystkie ważniejsze zawody żużlowe w stolicy Czech odbywały się na nieodległym Stadionie Strahovskim. Od tamtej pory na Stadionie Markéta swoje mecze rozgrywa klub żużlowy Olymp Praga, który w 2007 roku startował w polskiej II lidze pod nazwą AK Marketa Praga. Ponadto z murawy praskiego obiektu korzysta także klub piłkarski Olymp Praha, występujący w jednej z lokalnych lig futbolowych.
Grand Prix Czech na żużlu.
Począwszy od sezonu 1997, na stadionie rokrocznie odbywają się zawody o żużlową Grand Prix Czech. W latach 1997-2000 oraz w sezonie 2009 turniej o GP Czech inaugurował zmagania o indywidualne mistrzostwo świata na żużlu.

</doc>
<doc id="2733964" url="https://pl.wikipedia.org/wiki?curid=2733964" title="Łucznictwo na Letnich Igrzyskach Olimpijskich 2012 - drużynowo mężczyźni">
Łucznictwo na Letnich Igrzyskach Olimpijskich 2012 - drużynowo mężczyźni



</doc>
<doc id="2733965" url="https://pl.wikipedia.org/wiki?curid=2733965" title="Łucznictwo na Letnich Igrzyskach Olimpijskich 2012 - drużynowo kobiety">
Łucznictwo na Letnich Igrzyskach Olimpijskich 2012 - drużynowo kobiety



</doc>
<doc id="2733966" url="https://pl.wikipedia.org/wiki?curid=2733966" title="Iva Ciglar">
Iva Ciglar

Iva Ciglar (ur. 12 grudnia 1985 w Slavonskim Brodzie) – chorwacka koszykarka.

</doc>
<doc id="2733969" url="https://pl.wikipedia.org/wiki?curid=2733969" title="Kij golfowy">
Kij golfowy

Kij golfowy – przyrząd do gry w golfa.
Kij golfowy zbudowany jest z następujących części:
Kije dzielimy na kilka grup:
Konstrukcja główki kija umożliwia nadanie piłce odpowiedniej trajektorii lotu, tj. wysokości lotu w funkcji odległości, a także spinu (rotacji piłki), co pozwala osiągnąć cel. Kolejne kije w zestawie różnią się między sobą kątem nachylenia główki, czyli tzw. loftem (zwykle o 3-4°, im większy tym piłeczka leci wyżej, ale i krócej i z mniejszym spinem) oraz długością trzonka (zwykle o 1/2" dla żelaz, poczynając od #1 do #PW i pozostałych wedge). Długości trzonków kijów typu wood i hybryd są znacznie dłuższe i mają na celu osiągnięcie większej odległości kosztem mniejszej precyzji w porównaniu z żelazami.
Główka kija składa się z następujących części:
W turnieju gracz może grać maksymalnie 14 kijami.
Wszystkie parametry kijów, które mogą być użyte w grze zgodnie z regułami R&amp;A są opisane w załączniku do Reguł a lista kijów spełniających bądź nie ww. wymagania publikowana.
Przedsiębiorstwa produkujące kije to między innymi: , Wilson, Mizuno, Callaway, , , , , Dunlop Sport, Titleist, Komperdell, Maltby.

</doc>
<doc id="2733970" url="https://pl.wikipedia.org/wiki?curid=2733970" title="Azman Noor">
Azman Noor

Azman Ilham Noor (ur. 17 lutego 1984 w Rambai) – brunejski piłkarz występujący na pozycji bramkarza, reprezentant Brunei, w którym to grał w 2008 roku.
Kariera klubowa.
Noor karierę klubową rozpoczął w 2002 roku w malezyjskim klubie Sarawak FA, w którym spędził cztery sezony. Następnie wyjechał do Wietnamu i przez trzy sezony grał w Hải Phòng FC. W 2008 roku był bez przynależności klubowej. Rok później przeniósł się na krótko do Australii do Macarthur Rams, by jeszcze w tym samym roku przenieść się do grającego wówczas w Singaporean League klubu DPMM FC. Od 2010 do 2012 roku Noor wraz z klubem występował w lidze brunejskiej, by w 2012 roku ponownie przenieść się do Singapuru.
Kariera reprezentacyjna.
Noor grał w reprezentacji w 2008 roku. Wystąpił w trzech oficjalnych meczach..

</doc>
<doc id="2733971" url="https://pl.wikipedia.org/wiki?curid=2733971" title="Pływanie na Letnich Igrzyskach Olimpijskich 2012 – 400 m stylem zmiennym kobiet">
Pływanie na Letnich Igrzyskach Olimpijskich 2012 – 400 m stylem zmiennym kobiet

Wyścig na 400 m stylem zmiennym kobiet – jedna z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 4:41.75 (minimum A) oraz 4:51.75 (minimum B).
Obrończynią tytułu z Pekinu była Stephanie Rice.
Rywalizacja rozpoczęła się 28 lipca o 11:17 czasu londyńskiego, finał rozegrany został tego samego dnia o 20:09 .
Mistrzynią olimpijską w wyścigu na 400 m stylem zmiennym została Chinka Ye Shiwen.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
Do eliminacji przystąpiło 35 zawodniczek z 28 krajów (nie wzięła udziału Brazylijka Joanna Melo). Na tym etapie zawodów rekord Pakistanu ustanowiła Anum Bandey (5:34.64). Jedyna Polka w stawce Karolina Szczepaniak zajęła 31. miejsce (4:52.50). Do finału kwalifikowano zawodniczki z 8 najlepszymi czasami.

</doc>
<doc id="2733972" url="https://pl.wikipedia.org/wiki?curid=2733972" title="West Coast hip hop">
West Coast hip hop



</doc>
<doc id="2733974" url="https://pl.wikipedia.org/wiki?curid=2733974" title="C-Bo">
C-Bo

C-Bo, właściwie Shawn Thomas (ur. 14 stycznia 1974 r. w Sacramento, Kalifornia) – amerykański raper i przedsiębiorca. Niezależnie sprzedał ponad 3.5 mln egzemplarzy swoich płyt. Obecnie związany z wytwórnią Cashville.
Dyskografia.
Źródło.

</doc>
<doc id="2733976" url="https://pl.wikipedia.org/wiki?curid=2733976" title="Philip Ahar">
Philip Ahar

Philip Anak Ahar – brunejski piłkarz występujący na pozycji obrońcy, reprezentant Brunei, w którym to grał w 2009 roku.
Kariera klubowa.
Ahar od początku swojej kariery występuje w brunejskim klubie QAF FC, z którym trzy razy sięgnął po mistrzostwo kraju.
Kariera reprezentacyjna.
Ahar grał w reprezentacji w 2009 roku. Wystąpił w dwóch oficjalnych meczach, nie strzelając żadnej bramki.

</doc>
<doc id="2733978" url="https://pl.wikipedia.org/wiki?curid=2733978" title="Irlandia Północna na Igrzyskach Imperium Brytyjskiego 1934">
Irlandia Północna na Igrzyskach Imperium Brytyjskiego 1934

Irlandia Północna wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz pierwszy samodzielny start zawodników z tego kraju. Cztery lata wcześniej Irlandia Północna oraz hrabstwa południowe startowały w jednej reprezentacji Irlandii. Reprezentacja zajęła dziewiąte miejsce w generalnej klasyfikacji medalowej igrzysk, zdobywając jeden srebrny i dwa brązowe medale. Zawodnicy startowali w boksie, lekkoatletyce, kolarstwie i grze w bowls.
Medaliści.
 Boks
 Bowls

</doc>
<doc id="2733986" url="https://pl.wikipedia.org/wiki?curid=2733986" title="Filmografia Zwariowane Melodie (1929 i lata 30.)">
Filmografia Zwariowane Melodie (1929 i lata 30.)



</doc>
<doc id="2733988" url="https://pl.wikipedia.org/wiki?curid=2733988" title="Lista kreskówek z Kaczorem Daffy'm">
Lista kreskówek z Kaczorem Daffy'm



</doc>
<doc id="2733990" url="https://pl.wikipedia.org/wiki?curid=2733990" title="Kim Kuk T’ae">
Kim Kuk T’ae

Kim Kuk T’ae (, ur. 27 sierpnia 1924, zm. 13 grudnia 2013 w Pjongjangu) – północnokoreański polityk, ze względu na przynależność do najważniejszych gremiów politycznych Korei Północnej, uznawany za członka ścisłej elity władzy KRLD.
Kariera.
Kim Kuk T’ae urodził się 27 sierpnia 1924 roku w mieście Kimch'aek w prowincji Hamgyǒng Południowy. Obecna nazwa tego miasta pochodzi od nazwiska ojca Kim Kuk T’ae. Kim Ch'aek był komunistą i jednym z dowódców armii KRLD podczas wojny koreańskiej, ginął 31 stycznia 1951 w wyniku nalotu bombowego, pośmiertnie okrzyknięty został bohaterem narodowym KRLD. Wiele zakładów produkcyjnych – a także wspomniane miasto – otrzymało jego imię.
Kim Kuk T’ae był absolwentem Uniwersytetu im. Kim Ir Sena w Pjongjangu, Wyższej Szkoły Partyjnej im. Kim Ir Sena, a także Uniwersytetu Moskiewskiego. W 1962 roku został zastępcą dziekana jednego z wydziałów Wyższej Szkoły Partyjnej im. Kim Ir Sena, którą wiele lat wcześniej sam ukończył. W czerwcu 1976 roku wybrany na rektora tej uczelni.
Awansowany na dwugwiazdkowego generała () w sierpniu 1963 roku, jednocześnie z nominacją na wicedyrektora Departamentu Politycznego Koreańskiej Armii Ludowej, zajmującego się politycznym nadzorem oraz sprawami kadrowymi w armii, a także polityczną edukacją wszystkich żołnierzy KAL. Od lutego 1968 dyrektor Departamentu Propagandy i Agitacji w Komitecie Centralnym Partii Pracy Korei. W maju tego samego roku mianowany zastępcą członka KC. Pełnoprawnym jego członkiem po raz pierwszy został w listopadzie 1970 roku, wchodząc do nowego Komitetu Centralnego po 5. Kongresie Partii Pracy Korei. W październiku 1971 ponownie powołany na dyrektora propagandy i agitacji w KC (funkcję tę objął jeszcze raz w marcu 1983 – było to możliwe, gdyż skład szefów departamentów jak i samego KC ulegał zmianie po każdym kongresie PPK).
Jako polityk Kim Kuk T’ae kontynuował karierę akademicką i w sierpniu 1984 roku został dziekanem Wydziału Edukacji w Wyższej Szkole Partyjnej im. Kim Ir Sena. Awansował również w Komitecie Centralnym i tak w czerwcu 1985 roku objął Departament Zarządzania KC. W maju 1990 roku natomiast, został rektorem największej i najważniejszej uczelni Korei Północnej – Uniwersytetu im. Kim Ir Sena w Pjongjangu. Następnie, w grudniu 1992 roku został sekretarzem KC, odpowiedzialnym za sprawy zarządzania. W związku z tym, od stycznia 1993 aż do września 2010 roku po raz drugi pełnił funkcję dyrektora Departamentu Zarządzania KC (zastąpił go na tym stanowisku Kim P'yǒng Hae).
Deputowany Najwyższego Zgromadzenia Ludowego KRLD, parlamentu KRLD, począwszy od IV kadencji (tj. nieprzerwanie od listopada 1967 roku do grudnia 2013, z przerwą na VI kadencję, w czasie której (od października 1977 roku) sprawował funkcję ambasadora KRLD w Etiopii. Po powrocie z placówki dyplomatycznej w 1980 ponownie wszedł do Komitetu Centralnego po 6. Kongresie Partii.
Podczas 3. Konferencji Partii Pracy Korei 28 września 2010 roku został wybrany członkiem Biura Politycznego oraz dyrektorem Komisji Kontroli Partyjnej Komitetu Centralnego Partii Pracy Korei. 
Po śmierci Kim Dzong Ila w grudniu 2011 roku, Kim Kuk T’ae znalazł się na bardzo wysokim, 7. miejscu w 233-osobowym Komitecie Żałobnym. Świadczyło to o formalnej i faktycznej przynależności Kim Kuk T’ae do grona ścisłego kierownictwa politycznego Koreańskiej Republiki Ludowo-Demokratycznej. Według specjalistów, miejsca na listach tego typu określały rangę polityka w hierarchii aparatu władzy.

</doc>
<doc id="2733991" url="https://pl.wikipedia.org/wiki?curid=2733991" title="Kim Chaek">
Kim Chaek



</doc>
<doc id="2733994" url="https://pl.wikipedia.org/wiki?curid=2733994" title="Pływanie na Letnich Igrzyskach Olimpijskich 2012 – 100 m stylem klasycznym mężczyzn">
Pływanie na Letnich Igrzyskach Olimpijskich 2012 – 100 m stylem klasycznym mężczyzn

Wyścig na 100 m stylem klasycznym mężczyzn był jedną z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 1:00.79 (minimum A) oraz 1:02.92 (minimum B).
Obrońcą tytułu z Pekinu był Kōsuke Kitajima. 
Rywalizacja rozpoczęła się 28 lipca o 11:53 czasu londyńskiego, półfinały rozegrane zostały tego samego dnia o 20:30. Finał konkurencji odbył się dzień później o 20:08.
Mistrzem olimpijskim w tej konkurencji został Cameron van der Burgh z RPA, ustanawiając rekord świata.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.

</doc>
<doc id="2733996" url="https://pl.wikipedia.org/wiki?curid=2733996" title="Reprezentacja Polski w hokeju na lodzie mężczyzn do lat 20">
Reprezentacja Polski w hokeju na lodzie mężczyzn do lat 20

Reprezentacja Polski w hokeju na lodzie mężczyzn do lat 20 – zespół hokeja na lodzie, reprezentujący Rzeczpospolitą Polską, złożony z wyselekcjonowanych zawodników w wieku juniorskim do lat 20.
Historia.
Kadra występowała dotąd 34 razy na turniejach o mistrzostwo świata (po raz pierwszy w 1977 roku, podczas gdy turnieje były rozgrywane od 1974 roku).
Sześciokrotnie uczestniczyła w turniejach pierwszego poziomu MŚ, ówczesnej Grupie A: 1977, 1985, 1987, 1988, 1990 i 1997. Najlepszy wynik osiągnęła w 1987 roku zajmując piąte miejsce. Od 1997 roku występuje na drugim poziomie mistrzowskim (wcześniej Grupa B, obecnie Dywizja I), zaś w tym czasie dwukrotnie była degradowana do trzeciej klasy.
Bilans spotkań międzynarodowych: 196 rozegranych spotkań, w tym 90 zwycięstw, 92 porażki i 14 remisów; 809 goli strzelonych i 840 straconych. W Polsce odbyło się 41 meczów, za granicą 155.
Trenerem kadry w latach 1994-1996 był Władimir Safonow, 2001-2002 Wincenty Kawa. Do 2012 roku szkoleniowcem kadry był Jarosław Morawiecki. W sierpniu 2012 roku nowym selekcjonerem został Rosjanin Andriej Parfionow, który jednocześnie został trenerem reprezentacji Polski do lat 18 i głównym szkoleniowcem w Szkole Mistrzostwa Sportowego w Sosnowcu. W lipcu 2013 asystentem trenera został Piotr Sarnik. W sierpniu 2014 trenerem kadry Polski do lat 20 oraz do lat 18 został Szwed Torbjörn Johansson.
Pod koniec sierpnia 2015 poinformowano, że kadra Polski do lat 20 będzie dwunastym uczestnikiem w rozgrywkach Polska Hokej Ligi w sezonie 2015/2016. Do 2017 bazą dydaktyczną reprezentacji była SMS PZHL Sosnowiec, a od 2017 SMS PZHL Katowice. Na początku sierpnia 2017, z rekomendacji Jarosława Byrskiego, koordynatorem SMS PZHL został Kanadyjczyk David Leger, który objął funkcje trenera zarówno drużyny ligowej SMS jak i kadry Polski do lat 20. Analogicznie jego asystentem został Grzegorz Klich. Po sezonie 2017/2018 umowa z trenerem Legerem została rozwiązana. Latem 2018 ogłoszono nowy sztab trenerski kadry do lat 20: głównym trenerem został Piotr Sarnik, trenerem Krzysztof Majkowski, asystentem pozostał G. Klich, a szkoleniowcem bramkarzy Arkadiusz Sobecki. Na sezon 2019/2020 sztab w tym składzie został potwierdzony ponownie. Na sezon 2020/2021 głównym trenerem kadry został Artur Ślusarczyk.
Udział w mistrzostwach świata.
Uwaga: Powyższe oznaczenie roczne odnosi się do generalnej edycji mistrzostw, jednak niektóre turnieje odbyły się w roku kalendarzowym poprzedzającym (np. turniej Dywizji I w grudniu 2015 w generalnej edycji mistrzostw 2016).
Polska na turniejach mistrzostw świata.
1977.
Polska zajęła ósme miejsce w Grupie A i awansowała do Grupy B.
1979.
Polska zajęła trzecie miejsce w Grupie B.
1980.
Polska zajęła drugie miejsce w Grupie B. Najlepszym obrońcą turnieju został uznany Mieczysław Łaś.
1981.
Polska zajęła trzecie miejsce w Grupie B. Najskuteczniejszym zawodnikiem kadry był Stanisław Szpreglewski.
1983.
Polska zajęła trzecie miejsce w Grupie B. Najskuteczniejszym zawodnikiem kadry był Marian Guzy i królem strzelców turnieju, a najlepszym bramkarzem turnieju został uznany Witold Zamęta.
1984.
Polska zajęła pierwsze miejsce w Grupie B i awansowała do Grupy A. Najlepszym obrońcą turnieju został uznany Zbigniew Bryjak.
1985.
Polska zajęła ostatnie miejsce w grupie A i została zdegradowana do Grupy B.
1986.
Polska zajęła pierwsze miejsce w Grupie B i awansowała do Grupy A.
1987.
Polska zajęła piąte miejsce w Grupie A.
1988.
Polska zajęła ostatnie miejsce w grupie A i została zdegradowana do Grupy B.
1989.
Polska zajęła pierwsze miejsce w Grupie B i awansowała do Grupy A. Najskuteczniejszymi zawodnikami kadry w turnieju byli Wojciech Tkacz, Sławomir Wieloch, Jacek Płachta.
1990.
Polska zajęła ostatnie miejsce w grupie A i została zdegradowana do Grupy B.
1991.
Polska zajęła drugie miejsce w Grupie B i pozostała w niej. Najskuteczniejszym zawodnikiem i strzelcem turnieju został Mariusz Czerkawski, uznany też najlepszym napastnikiem turnieju, zaś najlepszym obrońcą wybrany został Andrzej Gretka.
1992.
Polska zajęła drugie miejsce w Grupie B i pozostała w niej. Najlepszym napastnikiem turnieju został wybrany Michał Garbocz.
1993.
Polska zajęła szóste miejsce w Grupie B i pozostała w niej.
1994.
Polska zajęła czwarte miejsce w Grupie B i pozostała w niej.
1995.
Polska zajęła trzecie miejsce w Grupie B i pozostała w niej. Najskuteczniejszymi zawodnikami kadry w turnieju byli Bartosz Orzeł i Dariusz Łyszczarczyk, który został wybrany do składu gwiazd turnieju.
1996.
Polska zajęła pierwsze miejsce w Grupie B i awansowała do Grupy A. Najskuteczniejszymi zawodnikami kadry w turnieju byli Rafał Selega, Robert Biela i Robert Kwiatkowski; Rafał Selega został wybrany najlepszym napastnikiem turnieju.
1997.
Polska zajęła ostatnie miejsce w grupie A i została zdegradowana do Grupy B.
2000.
W turnieju Grupy B na Białorusi (Mińsk) Polska zajęła piąte miejsce.
2001.
W turnieju Dywizji I w Niemczech (Füssen) Polska zajęła szóste miejsce.
2002.
W turnieju Dywizji I w Austrii (Zeltweg, Kapfenberg) Polska zajęła siódme miejsce.
2003.
W turnieju Dywizji I Grupa B w Słowenii (Bled) Polska zajęła szóste miejsce i została zdegradowana.
2004.
W turnieju Dywizji II Grupa A w Polsce (Sosnowiec, Stadion Zimowy) Polska zajęła pierwsze miejsce i uzyskała awans.
2005.
W turnieju Dywizji I Grupa B w Estonii (Narwa) Polska zajęła czwarte miejsce.
2006.
W turnieju Dywizji I Grupa B na Białorusi (Mińsk) Polska zajęła czwarte miejsce.
2007.
W turnieju Dywizji I Grupa A w Danii (Odense) Polska zajęła czwarte miejsce.
2008.
W turnieju Dywizji I Grupa A w Niemczech (Bad Tölz) Polska zajęła czwarte miejsce.
2009.
W turnieju Dywizji I Grupa A w Szwajcarii (Herisau) Polska zajęła piąte miejsce.
2010.
W turnieju Dywizji I Grupa B w Gdańsku Polska zajęła szóste miejsce i została zdegradowana do II Dywizji.
2011.
W turnieju Dywizji II Grupa B w Rumunii (Miercurea-Ciuc) Polska zajęła pierwsze miejsce i uzyskała awans do I Dywizji.
2012.
W turnieju Dywizji I Grupa B w Tychach Polska zajęła czwarte miejsce.
2013.
W turnieju Dywizji I Grupa B w ukraińskim Doniecku Polska zajęła pierwsze miejsce i uzyskała awans.
2014.
W turnieju Dywizji I Grupa A w Polsce (Sanok, Arena Sanok) Polska zajęła szóste miejsce i została zdegradowana.
2015.
W turnieju Dywizji I Grupa B na Węgrzech (Dunaújváros) Polska zajęła trzecie miejsce.
2016.
W turnieju Dywizji I Grupa B we Francji (Megève) Polska zajęła drugie miejsce.
Z uwagi na rezygnację z udziału Japonii, już przed turniejem pozostali uczestnicy mieli zapewnione utrzymanie.
2017.
W turnieju Dywizji I Grupa B na Węgrzech (Budapeszt) Polska zajęła drugie miejsce.
2018.
W turnieju Dywizji I Grupa B w Słowenii (Bled) Polska zajęła drugie miejsce.
2019.
W turnieju Dywizji I Grupa B w Polsce (Tychy) Polska zajęła drugie miejsce.
2020.
W turnieju Dywizji I Grupa B na Ukrainie (Kijów) Polska zajęła czwarte miejsce.
2022.
W turnieju Dywizji I Grupa B w Estonii (Tallin) Polska zajęła szóste miejsce i została zdegradowana.
2023.
W turnieju Dywizji I Grupa B w Polsce (Bytom) Polska zajęła piąte miejsce.

</doc>
<doc id="2733998" url="https://pl.wikipedia.org/wiki?curid=2733998" title="Nepal na Letnich Igrzyskach Olimpijskich 2012">
Nepal na Letnich Igrzyskach Olimpijskich 2012

Nepal na Letnich Igrzyskach Olimpijskich 2012, które odbyły się w Londynie, reprezentowało 5 zawodników: dwóch mężczyzn i trzy kobiety. Był to dwunasty start reprezentacji Nepalu na letnich igrzyskach olimpijskich.

</doc>
<doc id="2734002" url="https://pl.wikipedia.org/wiki?curid=2734002" title="Ana Lelas">
Ana Lelas

Ana Lelas (ur. 2 kwietnia 1983) – chorwacka koszykarka, reprezentantka kraju, uczestniczka Igrzysk Olimpijskich w Londynie.

</doc>
<doc id="2734006" url="https://pl.wikipedia.org/wiki?curid=2734006" title="Źli chłopcy">
Źli chłopcy

Źli chłopcy (ang. "Angry Boys", 2011) – australijski paradokumentalny serial komediowy stworzony przez Chrisa Lilleya.
Światowa premiera serialu miała miejsce 11 maja 2011 roku na antenie ABC1. Ostatni odcinek serialu został wyemitowany 27 lipca 2011 roku. W Polsce serial nadawany jest na kanale HBO Comedy.
Opis fabuły.
Serial opowiada o losach 17-letnich bliźniaków, Nathana i Daniela, którzy wychowują się na małej australijskiej farmie.
Obsada.
i inni

</doc>
<doc id="2734013" url="https://pl.wikipedia.org/wiki?curid=2734013" title="Casto Plasencia">
Casto Plasencia

Casto Plasencia y Maestro (ur. 17 lipca 1846 w Cañizar w Hiszpanii, zm. 18 maja 1890 w Madrycie – hiszpański malarz tworzący obrazy o tematyce rodzajowej, historycznej i religijnej oraz portrety i pejzaże.
Studiował na Królewskiej Akademii Sztuk Pięknych św. Ferdynanda w Madrycie. Otrzymał stypendium na studia w Rzymie, gdzie doskonalił malarstwo historyczne. W Rzymie namalował swój najbardziej znany obraz "Origen de la República romana", za który otrzymał I medal na Krajowej Wystawie Sztuk Pięknych w 1878, oraz trzeci medal na wystawie światowej w Paryżu w tym samym roku i Krzyż Wielki Legii Honorowej. Po powrocie do Hiszpanii zamieszkał w Madrycie.
Był portrecistą pary królewskiej Alfonsa XII Burbona i Marii de las Mercedes Orleańskiej. Wyróżniał się w malarstwie religijnym (m.in. "Muerte de san Francisco") oraz dekoracyjnym. Wykonał liczne freski dla kopuły królewskiej bazyliki San Francisco el Grande w Madrycie.
W 1880 był jednym z założycieli "Círculo de Bellas Artes de Madrid" oraz jego dyrektorem.
Latem 1884 odwiedził malarza Tomása Garcíę Sampedro w Muros del Nalón i zachwycił się krajobrazem Asturii. Od tamtej pory często powracał do Muros del Nalón i malował pejzaże w plenerze.
Jego uczniami byli m.in. Tomás García Sampedro, Asterio Mañanós Martínez, Fernando Cabrera Cantó, Enrique Salazar y Zubía, Heliodoro Guillén Pedimonte, José Garnelo y Alda i Maximino Peña Muñoz.

</doc>
<doc id="2734014" url="https://pl.wikipedia.org/wiki?curid=2734014" title="Manso (gra)">
Manso (gra)



</doc>
<doc id="2734015" url="https://pl.wikipedia.org/wiki?curid=2734015" title="Oman na Letnich Igrzyskach Olimpijskich 2012">
Oman na Letnich Igrzyskach Olimpijskich 2012

Oman na Letnich Igrzyskach Olimpijskich 2012, które odbyły się w Londynie, reprezentowało 4 zawodników. Nie zdobyli oni żadnego medalu.
Był to ósmy start reprezentacji Omanu na letnich igrzyskach olimpijskich.

</doc>
<doc id="2734017" url="https://pl.wikipedia.org/wiki?curid=2734017" title="Nationalliga A (2002/2003)">
Nationalliga A (2002/2003)

Nationalliga A (2002/2003) – 105. edycja najwyższej piłkarskiej klasy rozgrywkowej w Szwajcarii. Rozpoczęły się 3 lipca 2002 roku, zakończyły się natomiast 31 maja 2002 roku. W rozgrywkach wzięło udział dwanaście drużyn. Przed rozpoczęciem sezonu 2002/2003 licencji nie otrzymały: , i , w związku z czym ich miejsce zajęły: , i . Mistrzowski tytuł wywalczyła drużyna Grasshoppers Zurych. Królem strzelców ligi został Richard Núñez z Grasshoppers Zurych, który zdobył 27 goli. Po sezonie 2002/2003 liga zmieniła nazwę na Swiss Super League i została zmniejszona do dziesięciu zespołów.
Drużyny.
Po poprzednim sezonie spadły: , i .
Sezon zasadniczy.
Tabela.
 
 
Grupa awans/spadek.
 
 

</doc>
<doc id="2734019" url="https://pl.wikipedia.org/wiki?curid=2734019" title="Ignacio Pérez">
Ignacio Pérez

Ignacio Pérez Sierra (ur. 19 grudnia 1934 w Medellín, zm. 16 listopada 2009) – piłkarz kolumbijski grający podczas kariery na pozycji pomocnika.
Kariera klubowa.
Zawodową karierę piłkarską Ignacio Pérez rozpoczął w klubie Once Caldas w 1961. W 1963 przeszedł do Independiente Medellín, by po roku powrócić na sezony do Once Caldas. W 1966 został zawodnikiem stołecznego Independiente Santa Fe, z którym w tym samym roku zdobył jedyne w swej karierze mistrzostwo Kolumbii. Sezon 1968 spędził będąc po raz trzeci zawodnikiem Once Caldas.
W 1969 został zawodnikiem Deportivo Pereira, w którym w następnym roku zakończył piłkarską karierę. Ogółem w latach 1961-1970 rozegrał w lidze kolumbijskiej 248 spotkań, w których zdobył 16 bramek.
Kariera reprezentacyjna.
W reprezentacji Kolumbii Pérez zadebiutował 30 kwietnia 1961 w wygranym 1-0 spotkaniu eliminacji Mistrzostwa Świata 1962 z Peru. Ostatni raz w reprezentacji wystąpił 25 kwietnia 1962 w przegranym 0-1 towarzyskim spotkaniu z Meksykiem.
W samym roku został powołany przez selekcjonera Adolfo Pedernerę do kadry na Mistrzostwa Świata w Chile, na których był rezerwowym. Od 1961 do 1962 rozegrał w reprezentacji 3 mecze.

</doc>
<doc id="2734022" url="https://pl.wikipedia.org/wiki?curid=2734022" title="Constant Tourné">
Constant Tourné

Constant Tourné (ur. 30 grudnia 1955 w Willebroek) – belgijski kolarz torowy i szosowy, ośmiokrotny medalista torowych mistrzostw świata.
Kariera.
Pierwszy sukces w karierze Constant Tourné osiągnął w 1977 roku, kiedy zdobył złoty medal w wyścigu punktowym amatorów podczas torowych mistrzostw świata w San Cristóbal. W tej samej konkurencji był również najlepszy wśród zawodowców na rozgrywanych w 1980 roku mistrzostwach świata w Besançon. Cztery lata później, na mistrzostwach świata w Barcelonie Belg zdobył srebrny medal w derny, ulegając jedynie Danny'emu Clarkowi z Australii, a w wyścigu ze startu zatrzymanego był trzeci za Horstem Schützem z RFN i Szwajcarem Maxem Hürzelerem. Podobnie wypadł podczas mistrzostw świata w Colorado Springs, gdzie w obu konkurencjach był drugi - w derny najlepszy był Clark, a w wyścigu ze startu zatrzymanego zwyciężył Włoch Bruno Vicino. Na mistrzostwach świata w Gandawie Tourné został zdyskwalifikowany po tym, jak w jego organizmie wykryto amfetaminę. Ostatni medal Constant wywalczył w 1990 roku, na mistrzostwach świata w Maebashi, gdzie był najlepszy w derny. Ponadto startował w wyścigach szosowych, wygrywając głównie te organizowane w Belgii. Zdobywał również medale torowych mistrzostw kraju i wygrywał w zawodach cyklu Six Days.

</doc>
<doc id="2734024" url="https://pl.wikipedia.org/wiki?curid=2734024" title="Kamizelka taktyczna">
Kamizelka taktyczna

Kamizelka taktyczna – kamizelka przeznaczona do przenoszenia amunicji, granatów i podstawowego oporządzenia żołnierza. Specyficznym rodzajem kamizelki taktycznej jest Chest Rig.
Historia.
Do połowy XX wieku podstawowym sposobem przenoszenia podstawowego oporządzenia przez żołnierza były pasoszelki – czyli zestaw ładownic umieszczonych na pasie oraz szelek podtrzymujących pas. Z czasem zaczęto poszukiwać wygodniejszego rozwiązania.
Współczesne kamizelki taktyczne wywodzą się z dwóch drugowojennych konstrukcji: brytyjskiej kamizelki Battle Jerkin z roku 1942 oraz amerykańskiej lotniczej kamizelki przetrwania C-1.
Battle Jerkin.
Kamizelka ta została stworzona przez płk. Riversa-Macphersona. Miała zastąpić stosowane do tej pory oporządzenie Pattern 37.
Była to kamizelka w formie długiej kurtki pozbawionej rękawów. Wykonana była z brązowej bawełnianej tkaniny, z wodoodpornym wykończeniem. Posiadała naszyte kieszenie: z przodu dwie uniwersalne, dwie po bokach (na ładunki wybuchowe) oraz kieszeń z tyłu pełniąca rolę plecaka. Pod nią była także mniejsza kieszeń. Ponadto kamizelka posiadała mocowanie na bagnet SMLE oraz kaburę pistoletową.
Kamizelka występowała w trzech rozmiarach. W praktyce kamizelka Battle Jerkin okazała się za długa się, ciężka oraz niewygodna. Ostatecznie nie zastąpiła oporządzenia Pattern 37.
Podobną konstrukcję wprowadzili także amerykanie dla jednostek lądujących w Normandii.
Kamizelka C-1.
Kolejną kamizelką z której wywodzą się kamizelki taktyczne była lotnicza kamizelka przetrwania C-1 została opracowana w roku 1943. Przeznaczona była dla lotników amerykańskich. Posiadała ona kieszenie na przybory medyczne i nawigacyjne, a także podstawowe przybory survivalowe. Ponadto dodatkowo naszywano również wzmacnianą kaburę na broń boczną. W czasie wojen: koreańskiej i wietnamskiej powstały nowocześniejsze wersje kamizelek dla pilotów. Z czasem kamizelki lotnicze ze względu na swoje zalety przyjęły do wyposażenia oddziały specjalne. Stworzono także kamizelki przeznaczone przede wszystkim dla żołnierzy lądowych.
Kamizelki z okresu wojny w Wietnamie.
W latach 60. w USA podjęto pracę nad kilkoma wzorami kamizelek, m.in. dla strzelca M60, oraz dla grenadiera z granatnikiem M79. Jednakże do szerszego użytku trafiła jedynie ta druga.
Współczesne kamizelki.
Przykładami współcześnie używanych kamizelek taktycznych są: kamizelka z systemu MOLLE (Fighting Load Carrier), Individual Tactical Load Bearing Vest z systemu IIFS oraz Szelki do przenoszenia oporządzenia wz. 988/MON.

</doc>
<doc id="2734026" url="https://pl.wikipedia.org/wiki?curid=2734026" title="Muszynianka">
Muszynianka

Muszynianka – naturalna woda mineralna wydobywana w Muszynie z 8 odwiertów znajdujących się na terenie Popradzkiego Parku Krajobrazowego. Właścicielem marki jest „Muszynianka” Sp. z o.o. (do 2019 Spółdzielnia Pracy „Muszynianka”).
W 2019 otwarto nowy Zakład Eksploatacji Wody Mineralnej Muszynianka w Krynicy-Zdroju gdzie produkowana jest woda Muszynianka Zdrój w opakowaniu PET 1,5 l, PET 1l oraz rozpoczęto produkcje wody w szklanej butelce o pojemnosci 0,3 l i 0,7l.
Woda wydobywana jest z otworów:
Skład mineralny.
Woda poddawana jest procesowi odżelazienia.
Historia.
W latach 20. XX w. Muszyna, dzięki staraniom burmistrza Antoniego Jurczaka i dr Seweryna Mściwujewskiego, stała się uzdrowiskiem. W 1930 została przyjęta do Związku Uzdrowisk Polskich. W 1932 dokonano odwiertu dwóch pierwszych źródeł mineralnych. W 1958 w Muszynie wznowiono działalność o charakterze uzdrowiskowym po zniszczeniach czasu okupacji niemieckiej.
W 1951 powstała Spółdzielnia „Postęp” zajmująca się działalnością usługową (do 1959), a później również cukierniczą i mięsną. W 1969 następuje zmiana nazwy na Spółdzielnia Pracy Przemysłu Spożywczego „Postęp”. W zakładach tych dominowała produkcja w branży cukierniczej i mięsnej. Woda mineralna była butelkowana w niewielkich ilościach.
Butelkowanie wody mineralnej w dużych ilościach rozpoczęło się w latach 90. XX wieku.
W 2005 zmieniono nazwę na zakładów na Spółdzielnia Pracy Muszynianka.
Produkty.
Obecnie Muszynianka sprzedawana jest w następujących opakowaniach:
W każdym opakowaniu dostępna jest woda nisko- i średnionasycona dwutlenkiem węgla oraz z podwyższoną zawartością magnezu.

</doc>
<doc id="2734027" url="https://pl.wikipedia.org/wiki?curid=2734027" title="Lodowaty kwas octowy">
Lodowaty kwas octowy



</doc>
<doc id="2734030" url="https://pl.wikipedia.org/wiki?curid=2734030" title="Narihiro Inamura">
Narihiro Inamura

 – japoński kolarz torowy, srebrny medalista mistrzostw świata.
Kariera.
Największym sukcesem w karierze Narihiro Inamury jest zdobycie wspólnie z Toshinobu Saitō srebrnego medalu w wyścigu tandemów podczas mistrzostw świata w Maebashi w 1990 roku. W wyścigu tym reprezentantów Japonii wyprzedził jedynie włoski duet Gianluca Capitano i Federico Paris. Inamura zdobył również złoty medal w wyścigu na 1 km podczas kolarskich mistrzostw Azji w 1999 roku. Na rozgrywanych rok później igrzyskach olimpijskich w Sydney zajął w tej samej konkurencji dziewiąte miejsce, a rywalizację w sprincie drużynowym zakończył na piątej pozycji.

</doc>
<doc id="2734031" url="https://pl.wikipedia.org/wiki?curid=2734031" title="Danijel Subotić">
Danijel Subotić

Danijel Subotić (ur. 16 marca 1991 w Zagrzebiu, Socjalistyczna Federacyjna Republika Jugosławii) – piłkarz szwajcarski pochodzenia bośniackiego grający na pozycji napastnika.
Kariera piłkarska.
Kariera klubowa.
Mehmedi urodził się w Jugosławii w rodzinie pochodzenia bośniackiego. Wychowanek FC Basel. Karierę piłkarską rozpoczął w Belgii w składzie SV Zulte Waregem, dokąd został wypożyczony z angielskiego Portsmouth F.C. Latem 2010 przeszedł do włoskiego US Grosseto. Ale po pół roku przeniósł się do Rumunii, gdzie bronił barw klubów Universitatea Krajowa i FCM Târgu Mureş. 5 lipca 2012 podpisał 3-letni kontrakt z ukraińskim Wołyniem Łuck. 1 lipca 2013 przeszedł do FK Qəbələ. W sezonie 2014/2015 grał w Al Qadsia, a w 2015 trafił do klubu Sheriff Tyraspol. 31 stycznia 2017 wrócił do FK_Qəbələ, ale latem 2017 przeniósł się do Ulsan Hyundai FC. 29 marca 2018 został piłkarzem Szachtiora Karaganda. 11 września zasilił skład FC Dinamo Bukareszt, w którym grał do 25 października 2018.
Kariera reprezentacyjna.
W latach 2007-2008 występował w juniorskiej reprezentacji Szwajcarii U-19.

</doc>
<doc id="2734032" url="https://pl.wikipedia.org/wiki?curid=2734032" title="Średnia quasi-arytmetyczna">
Średnia quasi-arytmetyczna

Średnia quasi-arytmetyczna lub f-średnia – uogólnienie bardziej znanych średnich jak średnia arytmetyczna lub średnia potęgowa.
Definicja.
Jeżeli formula_1 jest funkcją ciągłą, silnie monotoniczną przekształcającą odcinek formula_2 w zbiór liczb rzeczywistych to definiujemy "f"-średnią dwóch liczb
jako
Podobnie dla formula_5 liczb
określamy f-średnią jako

</doc>
<doc id="2734033" url="https://pl.wikipedia.org/wiki?curid=2734033" title="Jemen na Letnich Igrzyskach Olimpijskich 2012">
Jemen na Letnich Igrzyskach Olimpijskich 2012

Jemen na Letnich Igrzyskach Olimpijskich 2012, które odbyły się w Londynie, reprezentowało 4 zawodników. Nie zdobyli oni żadnego medalu.
Był to ósmy start reprezentacji Jemenu na letnich igrzyskach olimpijskich.

</doc>
<doc id="2734034" url="https://pl.wikipedia.org/wiki?curid=2734034" title="Narciarstwo wodne na Plażowych Igrzyskach Azjatyckich 2012 - triki kobiet">
Narciarstwo wodne na Plażowych Igrzyskach Azjatyckich 2012 - triki kobiet

Zawody w trikach kobiet podczas III Plażowych Igrzysk Azjatyckich w Haiyan odbyły się w dniach od 21 do 22 czerwca 2012 roku. Wystartowały reprezentantki z siedmiu krajów: Chin, Tajlandii, Japonii, Korei Południowej, Malezji, Kuwejtu i Indonezji. Złoto wywalczył reprezentantka gospodarzy Song Yufei.

</doc>
<doc id="2734038" url="https://pl.wikipedia.org/wiki?curid=2734038" title="Pływanie na Letnich Igrzyskach Olimpijskich 2012 – 4 × 100 m stylem dowolnym kobiet">
Pływanie na Letnich Igrzyskach Olimpijskich 2012 – 4 × 100 m stylem dowolnym kobiet

Sztafeta 4 × 100 m stylem dowolnym kobiet – jedna z konkurencji pływackich rozgrywanych podczas XXX Igrzysk Olimpijskich w Londynie.
Do zawodów kwalifikowano 16 najlepszych zespołów (12 najlepszych drużyn podczas Mistrzostw Świata w Szanghaju oraz 4 zespoły z najlepszymi czasami uzyskanymi w okresie 1 marca 2011 - 1 czerwca 2012 na zawodach awizowanych przez FINA).
Obrończyniami tytułu z Pekinu były Holenderki.
Rywalizacja rozpoczęła się 28 lipca o 12:11 czasu londyńskiego, finał rozegrany został tego samego dnia o 20:40 .
Mistrzyniami olimpijskimi w sztafecie 4 x 100 m stylem dowolnym zostały Australijki: Alicia Coutts, Cate Campbell, Brittany Elmslie i Melanie Schlanger.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.

</doc>
<doc id="2734039" url="https://pl.wikipedia.org/wiki?curid=2734039" title="Luis Paz">
Luis Paz

Luis Carlos Paz Moreno (ur. 25 czerwca 1942, zm. w czerwcu 2015) – kolumbijski piłkarz grający podczas kariery na pozycji pomocnika.
Kariera klubowa.
Karierę piłkarską Luis Paz rozpoczął w klubie América Cali w 1961. W 1966 przeszedł do lokalnego rywala – Deportivo. Sezon 1968 spędził w Quindío Armenia, a 1969 w Once Caldas. Rok 1970 spędził w stołecznych Independiente Santa Fe i Millonarios.
W 1971 przeszedł do beniaminka kolumbijskiej ekstraklasy Realu Cartagena. Real nie zdołał się utrzymać w lidze, w wyniku czego Paz został zawodnikiem Deportes Tolima, w którym zakończył karierę.
Ogółem w latach 1961–1972 rozegrał w lidze kolumbijskiej 233 spotkania, w których zdobył 17 bramek.
Kariera reprezentacyjna.
W następnym roku Paz został powołany przez selekcjonera Adolfo Pedernerę do kadry na Mistrzostwa Świata w Chile, na których był rezerwowym. Nigdy nie zdołał zadebiutować w reprezentacji Kolumbii.

</doc>
<doc id="2734040" url="https://pl.wikipedia.org/wiki?curid=2734040" title="Konstadínos Dedópoulos">
Konstadínos Dedópoulos



</doc>
<doc id="2734043" url="https://pl.wikipedia.org/wiki?curid=2734043" title="Państwowy Urząd Kontroli Ubezpieczeń">
Państwowy Urząd Kontroli Ubezpieczeń

Państwowy Urząd Kontroli Ubezpieczeń (PUKU) – instytucja nadzoru ubezpieczeniowego w II Rzeczypospolitej funkcjonująca w latach 1922–1939 i sprawująca nadzór nad systemem prywatnych i państwowych ubezpieczeń majątkowych.
Utworzony 22 września 1922 z połączenia Urzędu Nadzoru nad Zakładami Ubezpieczeniowymi i Polskiej Dyrekcji Ubezpieczeń Wzajemnych. Podlegał bezpośrednio ministrowi skarbu. Podstawowym zadaniem PUKU była systematyczna kontrola działalności zakładów ubezpieczeniowych. Wyniki kontroli publikowano w Rocznikach PUKU. Przeprowadził unifikację prawa ubezpieczeniowego i opracował wiele projektów ustawodawczych - m.in. przymusowego ubezpieczenia od ognia i ubezpieczenia pojazdów mechanicznych. Działał do agresji III Rzeszy i ZSRR na Polskę we wrześniu 1939 i okupacji terytorium kraju przez Wehrmacht i Armię Czerwoną.

</doc>
<doc id="2734044" url="https://pl.wikipedia.org/wiki?curid=2734044" title="CSS Kanawha Valley">
CSS Kanawha Valley

CSS Kanawha Valley − parowiec rzeczny z napędem kołowym, będący na wyposażeniu CS Navy i wybudowany w Wheeling w stanie Wirginia Zachodnia w 1860. Na początku wojny secesyjnej w Stanach Zjednoczonych okręt służył jako statek szpitalny. Na początku kwietnia 1862 roku, statek spłonął w bitwie o Wyspę nr 10.

</doc>
<doc id="2734047" url="https://pl.wikipedia.org/wiki?curid=2734047" title="Yiannis Kouros">
Yiannis Kouros



</doc>
<doc id="2734049" url="https://pl.wikipedia.org/wiki?curid=2734049" title="Athanasia Tsoumeleka">
Athanasia Tsoumeleka



</doc>
<doc id="2734050" url="https://pl.wikipedia.org/wiki?curid=2734050" title="Narciarstwo wodne na Plażowych Igrzyskach Azjatyckich 2012 - wakeboarding mężczyzn">
Narciarstwo wodne na Plażowych Igrzyskach Azjatyckich 2012 - wakeboarding mężczyzn

Zawody w wakeboardingu mężczyzn podczas III Plażowych Igrzysk Azjatyckich w Haiyan odbyły się w dniach od 20 do 22 czerwca 2012 roku. Wystartowali reprezentanci z ośmiu krajów: Chin, Tajlandii, Korei Południowej, Malezji, Kuwejtu, Hongkongu, Chińskiego Tajpej i Indonezji. Złoto wywalczył reprezentant Tajlandii Tatsanai Kuakoonrat.

</doc>
<doc id="2734054" url="https://pl.wikipedia.org/wiki?curid=2734054" title="Marios Kassianidis">
Marios Kassianidis



</doc>
<doc id="2734056" url="https://pl.wikipedia.org/wiki?curid=2734056" title="Kharilaos Vasilakos">
Kharilaos Vasilakos



</doc>
<doc id="2734058" url="https://pl.wikipedia.org/wiki?curid=2734058" title="Słomianka (obwód grodzieński)">
Słomianka (obwód grodzieński)

Słomianka (biał. "Саломенка") – wieś na Białorusi, w obwodzie grodzieńskim, w rejonie grodzieńskim.
Wieś królewska ekonomii grodzieńskiej położona była w końcu XVIII wieku w powiecie grodzieńskim województwa trockiego. Do 1945 w Polsce, w województwie białostockim, w powiecie grodzieńskim, w gminie Hornica. 
Słomianka leży 15 km na południe od Grodna.
W 1728 w Słomiance urodził się Marcin Poczobutt-Odlanicki.
Według Powszechnego Spisu Ludności z 1921 roku wieś zamieszkiwało 296 osób, 195 było wyznania rzymskokatolickiego, 101 prawosławnego. Jednocześnie 275 mieszkańców zadeklarowało polską przynależność narodową, a 21 białoruską. Było tu 51 budynków mieszkalnych. W folwarku o tej samej nazwie, położonym na wschód od wsi, w jednym budynku mieszkalnym zamieszkiwało 5 osób, 3 trzy były wyznania rzymskokatolickiego a 2 mojżeszowego. Wszystkie deklarowały polską narodowość .

</doc>
<doc id="2734059" url="https://pl.wikipedia.org/wiki?curid=2734059" title="Anastasia Kelesidu">
Anastasia Kelesidu



</doc>
<doc id="2734062" url="https://pl.wikipedia.org/wiki?curid=2734062" title="Jeorios Papasideris">
Jeorios Papasideris



</doc>
<doc id="2734064" url="https://pl.wikipedia.org/wiki?curid=2734064" title="Urząd Nadzoru nad Zakładami Ubezpieczeniowymi">
Urząd Nadzoru nad Zakładami Ubezpieczeniowymi



</doc>
<doc id="2734065" url="https://pl.wikipedia.org/wiki?curid=2734065" title="Panagiotis Paraskevopoulos">
Panagiotis Paraskevopoulos



</doc>
<doc id="2734067" url="https://pl.wikipedia.org/wiki?curid=2734067" title="Miltiades Gouskos">
Miltiades Gouskos



</doc>
<doc id="2734069" url="https://pl.wikipedia.org/wiki?curid=2734069" title="Konstadinos Gatsiudis">
Konstadinos Gatsiudis



</doc>
<doc id="2734072" url="https://pl.wikipedia.org/wiki?curid=2734072" title="Elefthérios Karasmanákis">
Elefthérios Karasmanákis



</doc>
<doc id="2734074" url="https://pl.wikipedia.org/wiki?curid=2734074" title="Gordon Tjouw">
Gordon Tjouw

Gordon Touw Ngie Tjouw (ur. 9 czerwca 1985) – surinamski pływak, olimpijczyk.
Wystartował na igrzyskach olimpijskich w Pekinie w wyścigu na 100 metrów stylem motylkowym (odpadł w eliminacjach).

</doc>
<doc id="2734076" url="https://pl.wikipedia.org/wiki?curid=2734076" title="Spirídon Lebésis">
Spirídon Lebésis



</doc>
<doc id="2734079" url="https://pl.wikipedia.org/wiki?curid=2734079" title="Narciarstwo wodne na Plażowych Igrzyskach Azjatyckich 2012 - wakeboarding kobiet">
Narciarstwo wodne na Plażowych Igrzyskach Azjatyckich 2012 - wakeboarding kobiet

Zawody w wakeboardingu kobiet podczas III Plażowych Igrzysk Azjatyckich w Haiyan odbyły się w dniach od 20 do 22 czerwca 2012 roku. Wystartowali reprezentanci z ośmiu krajów: Japonii, Chińskiego Tajpej, Kuwejtu, Malezji, Chin, Tajlandii, Korei Południowej i Singapuru. Złoto wywalczyła reprezentantka gospodarzy Han Qiu.

</doc>
<doc id="2734080" url="https://pl.wikipedia.org/wiki?curid=2734080" title="Sávva Líka">
Sávva Líka



</doc>
<doc id="2734082" url="https://pl.wikipedia.org/wiki?curid=2734082" title="Chinyere Pigot">
Chinyere Pigot

Chinyere Pigot (ur. 1 maja 1993) – surinamska pływaczka, olimpijka. Siostra innego surinamskiego pływaka Diguana Pigota.
Wystartowała na igrzyskach olimpijskich w Pekinie w wyścigu na 50 metrów stylem dowolnym, gdzie zajęła 54. miejsce, a także 4 lata później w Londynie w tej samej konkurencji, gdzie była 40.

</doc>
<doc id="2734084" url="https://pl.wikipedia.org/wiki?curid=2734084" title="Mirela Manjani">
Mirela Manjani



</doc>
<doc id="2734095" url="https://pl.wikipedia.org/wiki?curid=2734095" title="Kirsten Nieuwendam">
Kirsten Nieuwendam

Kirsten Nieuwendam (ur. 26 sierpnia 1991 w Paramaribo) – surinamska lekkoatletka (sprinterka), olimpijka.
Dwukrotnie reprezentowała swój kraj na igrzyskach olimpijskich; w Pekinie i w Londynie startowała w biegu na 200 metrów, jednak w obydwóch, kończyła swój udział na eliminacjach. Podczas eliminacji 200 metrów w Pekinie Nieuwendam uzyskała czas 24,46; w biegu eliminacyjnym zajęła 7. miejsce, a w generalnej klasyfikacji – 44. miejsce na 46 zawodniczek, biorących udział w eliminacjach.
Cztery lata później, surinamska sprinterka uzyskała czas 24,07, jednak w biegu eliminacyjnym zajęła 8. miejsce; ostatecznie, zawodniczka została sklasyfikowana na 46. miejscu, wśród startujących w eliminacjach.
Wielokrotna reprezentantka kraju w dużych zawodach lekkoatletycznych. Rekordzistka Surinamu na różnych dystansach sprinterskich.

</doc>
<doc id="2734098" url="https://pl.wikipedia.org/wiki?curid=2734098" title="John Howard (ujednoznacznienie)">
John Howard (ujednoznacznienie)



</doc>
<doc id="2734099" url="https://pl.wikipedia.org/wiki?curid=2734099" title="Gesa-Felicitas Krause">
Gesa-Felicitas Krause



</doc>
<doc id="2734101" url="https://pl.wikipedia.org/wiki?curid=2734101" title="Alexis Thébaux">
Alexis Thébaux

Alexis Thébaux (ur. 17 marca 1985 w Les Sables-d’Olonne) – francuski piłkarz występujący na pozycji bramkarza. Obecnie jest zawodnikiem Stade Brestois.
Kariera klubowa.
12 lipca 2011 roku podpisał 3–letni kontrakt z pierwszoligowym Stade Brestois.

</doc>
<doc id="2734102" url="https://pl.wikipedia.org/wiki?curid=2734102" title="Toshinobu Saitō">
Toshinobu Saitō

 – japoński kolarz torowy, srebrny medalista mistrzostw świata.
Kariera.
Największym sukcesem w karierze Toshinobu Saitō jest zdobycie wspólnie z Narihiro Inamurą srebrnego medalu w wyścigu tandemów podczas mistrzostw świata w Maebashi w 1990 roku. W wyścigu tym reprezentantów Japonii wyprzedził jedynie włoski duet Gianluca Capitano i Federico Paris. Był to jedyny medal wywalczony przez Saito na międzynarodowej imprezie tej rangi. Nigdy nie startował na igrzyskach olimpijskich.

</doc>
<doc id="2734104" url="https://pl.wikipedia.org/wiki?curid=2734104" title="Milorad Pupovac">
Milorad Pupovac

Milorad Pupovac, cyr. Милорад Пуповац (ur. 5 listopada 1955 w Donje Ceranje) – chorwacki filolog, wykładowca akademicki i polityk narodowości serbskiej, parlamentarzysta, jeden z przywódców serbskiej mniejszości w Chorwacji i liderów Niezależnej Demokratycznej Partii Serbskiej.
Życiorys.
Pochodzi z wioski położonej w pobliżu miasta Benkovac. Ukończył studia na Uniwersytecie w Zagrzebiu. Na tej uczelni rozpoczął pracę zawodową, uzyskując na wydziale filozofii doktorat. Doszedł do stanowiska profesora filologii i lingwistyki tego uniwersytetu.
W działalność polityczną zaangażował się na początku lat 90. Był jednym z liderów Stowarzyszenia na rzecz Jugosłowiańskiej Demokratycznej Inicjatywy, przywódcą Ligi Socjaldemokratów i Socjaldemokratycznego Sojuszu Chorwacji, a także członkiem Serbskiej Partii Demokratycznej i założycielem Serbskiego Forum Demokratycznego. W 1995 brał udział w powołaniu Niezależnej Partii Serbskiej, w tym samym roku został wybrany do niższej izby wówczas dwuizbowego Zgromadzenia Chorwackiego (na kadencję 1995–1999). W 1997 zainicjował powołanie i stanął na czele Serbskiej Rady Narodowej, politycznej instytucji zajmującej się działaniami doradczymi i koordynującymi sprawy mniejszości serbskiej. Kierował nią nieprzerwanie do 2019.
Uczestniczył w tworzeniu Niezależnej Demokratycznej Partii Serbskiej, był krótko przewodniczącym tego ugrupowania, po czym objął funkcję wiceprzewodniczącego. W 2000 znalazł się poza parlamentem. Powrócił do niego w wyniku wyborów w 2003. W 2007, 2011, 2015, 2016 i 2020 uzyskiwał reelekcję na kolejne kadencje. W 2012 został także obserwatorem w Parlamencie Europejskim przy frakcji Postępowego Sojuszu Socjalistów i Demokratów. W 2017 ponownie stanął na czele SDSS.

</doc>
<doc id="2734108" url="https://pl.wikipedia.org/wiki?curid=2734108" title="Toshinobu Saito">
Toshinobu Saito



</doc>
<doc id="2734109" url="https://pl.wikipedia.org/wiki?curid=2734109" title="Kristen Nieuwendam">
Kristen Nieuwendam



</doc>
<doc id="2734110" url="https://pl.wikipedia.org/wiki?curid=2734110" title="Komputerowe wspomaganie projektowania">
Komputerowe wspomaganie projektowania



</doc>
<doc id="2734119" url="https://pl.wikipedia.org/wiki?curid=2734119" title="Rodezja Południowa na Igrzyskach Imperium Brytyjskiego 1934">
Rodezja Południowa na Igrzyskach Imperium Brytyjskiego 1934

Rodezja Południowa wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz debiutancki start rodezyjskich zawodników. Reprezentacja zajęła jedenaste miejsce w generalnej klasyfikacji medalowej igrzysk, zdobywając dwa brązowe medale. Reprezentanci Rodezji startowali w boksie, lekkoatletyce, kolarstwie i pływaniu.
Medaliści.
 Boks
 Lekkoatletyka

</doc>
<doc id="2734124" url="https://pl.wikipedia.org/wiki?curid=2734124" title="Washington Augustus Roebling">
Washington Augustus Roebling

Washington Augustus Roebling (ur. 26 maja 1837 w Saxonburgu, zm. 21 lipca 1926 w Trenton) – amerykański inżynier pochodzenia niemieckiego, podczas wojny secesyjnej pułkownik Armii Unii.
Życiorys.
Dzieciństwo i młodość.
Washington Roebling urodził się 26 maja 1837 roku w Saxonburgu w stanie Pensylwania jako najstarsze z sześciorga dzieci Johna i jego żony Johanny. Początkowo jego ojciec zajmował się uprawą ziemi, ale wobec trudnych warunków klimatycznych zdecydował się uruchomić w ich domu produkcję drutu. Przedsięwzięcie okazało się na tyle udane, że konieczne okazało się przeniesienie jej do bardziej wygodnej lokalizacji w Trenton w New Jersey, gdzie powstał dom i fabryka.
Dorastał w Saxonburgu, wsi niemieckich rolników z Mühlhausen, którzy w 1832 roku przybyli do USA pod kierownictwem jego ojca. Zaczął naukę w wieku sześciu lat. Uczył go nowo przybyły imigrant, Julius Riedel, który później poślubił jego ciotkę i założył w Saxonburgu szkołę. Dorastając w niemieckiej społeczności, Roebling biegle mówił w języku angielskim i niemieckim, uczył się także francuskiego. Kontynuował naukę w Akademii Trenton, jednej z najbardziej znanych szkół w stanie. W 1854 roku dostał się na Rensselaer Polytechnic Institute w Troy w stanie Nowy Jork, co było życzeniem jego ojca, który chciał, by najstarszy syn poszedł w jego ślady i kształcił się na inżyniera. Roebling ukończył szkołę w 1857 roku i powrócił do Trenton, gdzie kierował przejściowo przedsiębiorstwem ojca.
Rok później wyjechał do Pittsburgha w stanie Pensylwania, gdzie zaczął karierę jako inżynier. Dołączył do ojca i pracował na budowie mostu nad rzeką Allegheny. W połowie prac ojciec musiał opuścić budowę i udać się do Cincinnati, aby rozpocząć budowę kolejnego mostu. Dalszymi pracami na rozpoczętym moście kierował właśnie Washington Roebling. Most został ukończony w 1860 roku i szybko zaczął być chwalony zarówno za swoją konstrukcję, jak i wygląd. Uznanie dla konstrukcji wyraził m.in. ówczesny książę Walii.
Służba w armii.
Po powrocie do Trenton Roebling był świadkiem przemówienia prezydenta Lincolna, który wzywał do utrzymania jedności kraju. Kiedy 15 kwietnia 1861 roku Lincoln wezwał ochotników do obrony przed konfederatami, Roebling przystąpił do stanowej milicji na następny dzień. Szybko jednak znudził się służbą w prowincjonalnym garnizonie, do którego jednostka została przydzielona i zażądał zwolnienia po dwóch miesiącach. Natychmiast po zwolnieniu z milicji wstąpił do armii, a wkrótce zostały docenione jego umiejętności inżyniera i w 1862 roku został awansowany na porucznika oraz przeniesiony do sztabu gen. Irvina McDowella.
Głównym zadaniem Roeblinga podczas służby pod dowództwem gen. McDowella było planowanie i nadzorowanie budowy mostów dla celów wojskowych, m.in. stworzenie gotowych zestawów części i narzędzi do budowy mostów przez oficerów niemających doświadczenia w tej mierze. W ramach służby budował m.in. most we Fredericksburgu, był to pierwszy most, który był całkowicie jego własną konstrukcją. W lecie Roebling został przeniesiony do sztabu gen. Johna Pope’a, z którym brał udział w II bitwie nad Bull Run; był również obecny podczas bitwy pod Antietam i o South Mountain. W październiku Roeblingowi powierzono budowę mostu nad rzeką Shenandoah w Harpers Ferry, który pomimo opóźnień w dostawach materiału, udało mu się ukończyć w grudniu.
Po zbudowaniu mostu na Harpers Ferry Roebling wziął udział w bitwie pod Chancellorsville. Po porażce i wycofaniu się przez Rappahannock Roebling otrzymał polecenie przekazania za pomocą balonów na ogrzane powietrze sprawozdania z ruchu wojsk nieprzyjaciela do gen. George’a Meade’a. Ten meldunek był początkiem mobilizacji wojsk przed bitwą pod Gettysburgiem. Dziesięć dni przed bitwą Roebling i jego przełożeni zdali sobie sprawę, że nikt w sztabie nie miał szczegółowej mapy topograficznej Pensylwanii. Roebling wrócił więc pośpiesznie do domu w Trenton, aby od ojca uzyskać jedną z takich map. W celu realizacji tego zadania Roebling musiał przedostać się przez terytorium wroga. Udało mu się powrócić rankiem pierwszego dnia walk.
Most Brookliński.
1 stycznia 1865 roku Roebling otrzymał awans na pułkownika i wystąpił z armii. Służąc w czasie wojny z gen. Gouverneurem Warrenem poznał jego siostrę, Emily, którą poślubił wkrótce po opuszczeniu armii. Dwa lata później urodził się ich syn, John A. Roebling II.
Zaraz po ślubie wyjechał do Cincinnati, aby pomóc ojcu w budowie kolejnego mostu. Konstrukcja była gotowa dwa lata później, a jego ojciec został mianowany głównym inżynierem Mostu Brooklińskiego. Idea budowy mostu była dyskutowana od dawna, wymagała bowiem umieszczenia przeprawy na znacznej wysokości nad rzeką, aby uniknąć blokowania ruchu żaglowców. Konstrukcja mostu Roeblingów opiera się na dwóch pylonach posadowionych w rzece. Aby zbudować trwałe fundamenty Roeblingowie ustalili wykorzystanie drewnianych kesonów. Washington Roebling natychmiast wyjechał do Europy, aby tam nauczyć się tej nowej wówczas techniki. Powrócił do USA w 1868 roku i pomógł ojcu opracować plany mostu.
W 1869 roku jego ojciec doznał wypadku, gdy prom zmiażdżył mu stopę. Kończynę amputowano, ale z powodu powikłań zmarł on dwa tygodnie później, 22 lipca 1869 roku. Washington Roebling został wówczas głównym inżynierem.
Budowa dwóch pylonów została ukończona w 1870 roku. Roebling w trakcie prac przy fundamentach nabawił się jednak choroby dekompresyjnej, która wówczas nie była praktycznie znana, podobnie jak leczenie w komorze dekompresyjnej. Kilkukrotnie tracił w pracy przytomność, ostatecznie w 1872 roku musiał na dłuższy czas przerwać pracę. Powrócił jednak do niej, ale z powodu powikłań nie mógł już w pełni pracować. Pomimo stanu zdrowia pozostał głównym inżynierem. Z budynku nad rzeką Roebling obserwował budowę przez teleskop, a jego żona Emily służyła jako posłaniec między nim i jego pracownikami. Roebling nauczył nawet żonę podstaw inżynierii, aby mogła przekazywać precyzyjniejsze raporty.
Most został ostatecznie ukończony w 1883 roku, a uroczystości otwarcia odbyły się 24 maja. W otwarciu brało udział ok. 50.000 ludzi, w tym prezydent USA wraz z rządem. Roebling, ze względu na zdrowie, był zmuszony oglądać ceremonię z okna swojego mieszkania w pobliżu rzeki.
Ostatnie lata.
Roebling wycofał się z pracy jako inżynier w 1883 roku, kiedy most został ukończony, i przeniósł się z rodziną do Troy w stanie Nowy Jork. W tym czasie jego syn podjął studia na Rensselaer Polytechnic Institute. Gdy syn ukończył szkołę, rodzina wróciła do Trenton. Jego żona zmarła w 1903 roku, a on sam ożenił się ponownie pięć lat później z wdową Cornelią Witsell (1869–1942).
Washington Roebling zmarł 21 lipca 1926 roku w swoim domu w Trenton i został pochowany na cmentarzu w Cold Spring w stanie Nowy Jork.
Upamiętnienie.
Po jego śmierci zbierana przez niego na emeryturze kolekcja 16 000 próbek mineralnych została przekazana do Instytutu Smithsona. Na jego cześć Amerykańskie Towarzystwo Mineralogiczne nazwało jego imieniem minerał reblingit.

</doc>
<doc id="2734132" url="https://pl.wikipedia.org/wiki?curid=2734132" title="Łada Largus">
Łada Largus



</doc>
<doc id="2734133" url="https://pl.wikipedia.org/wiki?curid=2734133" title="Kamienice przy ul. Jana III Sobieskiego 8 i 10 w Sanoku">
Kamienice przy ul. Jana III Sobieskiego 8 i 10 w Sanoku

Kamienica przy ul. Jana III Sobieskiego 8 i 10 w Sanoku – dwie przylegające do siebie kamienice położone w Sanoku.
Historia.
Decyzję o budowie pod koniec XIX wieku podjął inż. architekt Władysław Beksiński (1850-1929). W jednej połowie zamieszkiwała rodzina Beksińskich (posiadająca swój pierwotny i główny przy ul. Jagiellońskiej), a druga połowa kamienicy została wynajęta i mieściło się w niej kasyno oficerskie C. K. Armii (odniesienie do tego znalazło się w książce "Przygody dobrego wojaka Szwejka" autorstwa Jaroslava Haška, gdzie jest mowa o działalności domu publicznego w kasynie).
Pierwotnie obie kamienice figurowały pod numerami konskrypcyjnymi: budynek pod obecnym numerem 8 widniał pod numerem 247, a budynek pod obecnym numerem 10 miał numer 207.
Od 1900, wobec braków wystarczających pomieszczeń w działalności ówczesnego Państwowego Gimnazjum w Sanoku, zostały najęte do tych celów powierzchnie kamienicy Władysława Beksińskiego – sześć sal (ponadto analogicznie także kamienicy przy ul. Kazimierza Wielkiego 6 należącej do Karola Gerardisa). Lokale kamienicy służyły jako pokoje gościnne dla uczniów gimnazjum (wynajmował je sanocki Wydział Towarzystwa Pomocy Naukowej). Po wybuchu I wojny światowej wobec zajęcia budynku szkoły przez wojska najeźdźce (po koniec 1914 utworzono w nim wojskowy szpital dla zakaźnie chorych nr 361), nauka była szczątkowo wznowiona od 1915 w m.in. w budynku kamienicy W. Beksińskiego (oraz K. Gerardisa). Od czerwca 1916 z pokoju udostępnionym w kamienicy przez inż. Beksińskiego korzystało Koło Ligi Kobiet Miasta Sanoka.
W 1922 córka inżyniera, Maria Władysława, wyszła za mąż za Franciszka Orawca, budynek stanowił jej wiano ślubne. Młoda para zamieszkała jednak w Poroninie. Druga połowa kamienicy została przekazana synowi, Stanisławowi. Przed II wojną światową obie kamienice miały numerację 4 (właścicielem był Stanisław Beksiński) i 6 (właścicielka była Władysława Orawiec); Stanisław Beksiński, zamieszkujący przy ul. Jagiellońskiej 41, był administratorem obu kamienic.
W 1939 do numeru 4 byli przypisani: Jan Ptyś, skup i eksport jaj, który prowadził Wolf Krämer, a do numeru 6 lekarz dr Włodzimierz Kuranowicz.
Podczas II wojny światowej w okresie okupacji niemieckiej w budynku pod numerem 8 przemianowanych nazw ulicy "Sobieskistrasse", później "Kasernenstrasse" 8 działał "Oberförsterei" (Nadleśnictwo). W okresie lat 40. XX wieku w budynku zamieszkiwała Stanisława Praczyńska (matka Janiny i teściowa Antoniego Żubryd). W 1945 i 1946 funkcjonariusze Urzędu Bezpieczeństwa Publicznego aresztowali w budynku Stanisławę Praczyńską i kilkuletniego syna Żubrydów, Janusza.
W 2. poł. lat 50., w okresie PRL właścicielką kamienicy nr 4 była Stanisława Beksińska (żona zmarłego w 1953 Stanisława, matka Zdzisława), a właścicielem kamienicy pod numerem 6 był Jerzy Orawiec. W 1961 został zaplanowany remont kamienicy.
W 1961 proboszcz parafii Przemienienia Pańskiego w Sanoku ks. Antoni Porębski nabył od Jerzego Orawca kamienicę pod numerem 10. W budynku zamieszkiwali lekarze sanockiego szpitala: Nowosielski i Jan Zigmund (pod numerem 10 na piętrze zajmował pięciopokojowe mieszkanie do śmierci w 1970). Od 10 maja 1981 do 15 kwietnia 1989, podczas urzędowania kolejnego proboszcza parafii ks. Adama Sudoła, w trakcie prac nad rozbudową przykościelnej plebanii, w kamienicy pod numerem 10 funkcjonowała kancelaria parafialna. Po wielu staraniach ks. Sudoł uzyskał zezwolenie władz PRL na wykonanie remontu budynku (renowacja miała charakter kapitalny z uwagi na niekorzystny stan budynku pod numerem 10, w tym ściany zewnętrznej i stropów). W związku z prowadzonym remontem dotychczasowi mieszkańcy kamienicy pod numerem 10 otrzymali mieszkania zastępcze (rodziny Pierożyńskich, Burczyków, Jastrzębscy, Klech, Kordasowie, Bieńkowska, natomiast pod numerem 8 mieszkali Emilian i Stefania i Piotrowski). 15 kwietnia 1989 plebania została przeniesiona do nowej siedziby przy ulicy Grzegorza z Sanoka 5. W 1994 i 1995 w budynku trwały prace remontowe. Po przeprowadzonych pracach remontowych na parter i w suterenie kamienicy pod numerem 10 w 1995 ulokowano jedną z dwóch w Sanoku ochronek dla dzieci (Ochronka im. Błogosławionego Edmunda Bojanowskiego Zgromadzenia Sióstr Służebniczek NMP NP), które prowadzą siostry zakonne służebniczki starowiejskie, mające w tym budynków swoje mieszkania. Na piętrze w środkowej części została utworzono kaplica, po bokach której ulokowano pokoje gościnne (po lewej) i mieszkanie (po prawej), w którym ks. Sudoł zamieszkał po przejściu na emeryturę w 1995 aż do śmierci w 2012.
Elewacja budynku posiada zdobienia, w tym godło Polski. Kamienica pod numerem 10 zyskała przydomek „Dom pod Białym Orłem” (tablica z tym napisem znajduje się na północnej elewacji na wysokości pierwszego piętra). W korytarzu istnieje sklepienie kolebkowe z lunetami.
Oba budynki, pod numerami 8 i 10, zostały wpisane do gminnej ewidencji zabytków Sanoka.
3 maja 2021 na ścianie obok wejścia do kamienicy przy ul. Jana III Sobieskiego 10 w Sanoku odsłonięto tablicę upamiętniającą ks. Adama Sudoła.

</doc>
<doc id="2734134" url="https://pl.wikipedia.org/wiki?curid=2734134" title="Angelika i sułtan">
Angelika i sułtan

Angelika i sułtan (fr. "Angélique et le sultan") − film kostiumowy z 1968 roku, adaptacja powieści Anne i Serge Golonów.
Polska premiera odbyła się w lipcu 1970 w podwójnym pokazie z dokumentem "Podpisanie kapitulacji" WFD.
Fabuła.
Angelika zostaje sprzedana do haremu sułtana przez piratów. Francuski niewolnik wraz z żoną sułtana Leilą pomagają Angelice uciec z haremu. Wkrótce Angelikę odnajduje jej pierwszy mąż Jeoffrey de Peyrac.

</doc>
<doc id="2734135" url="https://pl.wikipedia.org/wiki?curid=2734135" title="Jan Kazimierz Gołąb">
Jan Kazimierz Gołąb

Jan Kazimierz Gołąb (ur. 26 marca 1889 w Myślenicach, zm. 1947 w Krakowie) – polski lekarz pediatra, żołnierz Legionów Polskich.
Życiorys.
Studiował na Wydziale Medycznym Uniwersytetu Jagiellońskiego i na Medizinische Universität Graz. W 1909 wstąpił do Związku Walki Czynnej, a w 1912 do Związku Strzeleckiego. W 1914 został lekarzem V baonu 1 pułku piechoty. Z zamiłowania był rysownikiem, stworzył kartę świąteczną, na której umieścił karykaturę gen. Felicjana Sławoja-Składkowskiego. Dalsze losy w szeregach Legionów Polskich nie są znane, po 1918 krótko służył w wojsku austriackim. Za udział w szlaku bojowym Legionów Polskich odznaczony Krzyżem Niepodległości i Krzyżem Walecznych. Po 1918 pracował w Katedrze Pediatrii Uniwersytetu Jagiellońskiego, od 1922 był kierownikiem pracowni bakteriologicznej. W 1931 zainicjował i kierował poradnią dla zdrowego dziecka, w 1937 został prymariuszem w Szpitalu Dziecięcym św. Ludwika, a także zaczął pełnić obowiązki prezesa Izby Lekarskiej w Krakowie. Po wkroczeniu do Krakowa wojsk hitlerowskich doktor Gołąb został zmuszony do odejścia z zajmowanego stanowiska. W 1945 po odzyskaniu przez Polskę niepodległości powrócił na stanowisko prezesa Izby Lekarskiej i dyrektora szpitala, nadzorował jego odbudowę i rozbudowę. Zmarł nagle w 1947.

</doc>
<doc id="2734136" url="https://pl.wikipedia.org/wiki?curid=2734136" title="Badminton na Letnich Igrzyskach Olimpijskich 2012 – gra pojedyncza mężczyzn">
Badminton na Letnich Igrzyskach Olimpijskich 2012 – gra pojedyncza mężczyzn

Turniej olimpijski w badmintonie mężczyzn podczas XXX Letnich Igrzysk Olimpijskich w Londynie odbywał się w dniach od 28 lipca do 5 sierpnia 2012 roku w Wembley Arena. W rywalizacji udział brało 40 zawodników.
Zasady turnieju.
Sportowcy zostali podzieleni na dwuosobowe i trzyosobowe grupy. Zwycięzcy grup awansowali do 1/8 finału. Od tego czasu rywalizacja przybrała formę pucharową. Zwycięzcy awansowali do kolejnej rundy, a przegrani odpadali z rywalizacji. W trakcie całego turnieju mecze grało się do dwóch zwycięskich setów. Set kończył się, gdy zawodnik uzyskiwał 21 punktów i jednocześnie miał co najmniej dwa punkty przewagi nad rywalem.

</doc>
<doc id="2734137" url="https://pl.wikipedia.org/wiki?curid=2734137" title="Davor Božinović">
Davor Božinović

Davor Božinović (ur. 27 grudnia 1961 w Puli) – chorwacki polityk i dyplomata, ambasador, minister obrony (2010–2011) oraz spraw wewnętrznych (od 2017), od 2019 także wicepremier, parlamentarzysta.
Życiorys.
Z wykształcenia politolog, ukończył studia na wydziale nauk politycznych Uniwersytetu w Zagrzebiu, uzyskał następnie doktorat. Od 1987 pracował jako urzędnik administracji państwowej, od 1990 w resorcie obrony. W 1994 przeszedł do służby dyplomatycznej, był starszym radcą w departamencie stosunków konsularnych Ministerstwa Spraw Zagranicznych, następnie kolejno zastępcą dyrektora i dyrektorem departamentu ds. krajów sąsiedzkich, asystentem ministra, koordynatorem stosunków z Jugosławią. W 2001 objął stanowisko "chargé d'affaires ad interim" w ambasadzie w Belgradzie, zaś rok później uzyskał nominację na ambasadora Chorwacji w Serbii i Czarnogórze. W 2004 wrócił do Chorwacji jako dyrektor biura prezydenta Chorwacji, po czym w 2005 objął posadę ambasadora przy NATO. W 2008 został sekretarzem stanu w Ministerstwie Spraw Zagranicznych i Integracji Europejskiej, gdzie odpowiadał za negocjacje akcesyjne z Unią Europejską.
W grudniu 2010 wszedł w skład rządu Jadranki Kosor jako minister obrony, zakończył urzędowanie wraz z całym gabinetem w grudniu 2011. Przystąpił w trakcie urzędowania do Chorwackiej Wspólnoty Demokratycznej. Z jej ramienia w wyborach w 2011 uzyskał mandat posła do Zgromadzenia Chorwackiego. W 2012 został także obserwatorem w Parlamencie Europejskim przy frakcji Europejskiej Partii Ludowej.
W październiku 2016 premier Andrej Plenković powierzył mu funkcję szefa swojego gabinetu. W czerwcu 2017 w trakcie rekonstrukcji rządu przeszedł na stanowisko ministra spraw wewnętrznych. W lipcu 2019 objął dodatkowo urząd wicepremiera.
W 2020 ponownie został wybrany do chorwackiego parlamentu. W lipcu tegoż roku w drugim gabinecie dotychczasowego premiera utrzymał stanowiska wicepremiera oraz ministra spraw wewnętrznych.

</doc>
<doc id="2734140" url="https://pl.wikipedia.org/wiki?curid=2734140" title="The Union">
The Union

The Union – album będący owocem współpracy Eltona Johna i Leona Russella. Został wydany 19 października 2010 w USA, a 25 października 2010 w Wielkiej Brytanii. Jest to 30. studyjny album Eltona Johna, a także drugi w jego karierze nagrany bez udziału żadnego z członków zespołu (pierwszym był "Victim of Love" z 1979).
Na "The Union" pojawiają się następujący muzycy: Booker T Jones (organy Hammond B-3), Neil Young (śpiew), Robert Randolph (gitara hawajska), oraz Brian Wilson (wokal). Album został zadedykowany klawiszowcowi Eltona Johna, Guyowi Babylonowi, który zmarł na zawał serca w roku 2009.
Piosenka "If It Wasn't for Bad" była nominowana do nagrody Grammy (53rd Annual Grammy Awards) w kategorii "Best Pop Collaboration With Vocals".
Odbiór.
"The Union" otrzymało przychylne głosy krytyków, chwalących Eltona Johna i Leona Russella za stworzenie najlepszej ich płyty ostatnich lat. Wydawnictwu udało się dojść do trzeciego miejsca zestawienia "Billboard" 200. Dla Johna był to najlepszy wynik od roku 1976, kiedy to jego dwupłytowy album "Blue Moves" osiągnął taką samą pozycję. Z kolei dla Leona Russella był to najlepiej oceniany album od czasu płyty "Carney" z 1972 roku. "The Union" pojawiło się w magazynie "Rolling Stone" na 3. miejscu listy 30 najlepszych płyt wydanych w roku 2010.

</doc>
<doc id="2734142" url="https://pl.wikipedia.org/wiki?curid=2734142" title="High Tech Computer">
High Tech Computer



</doc>
<doc id="2734145" url="https://pl.wikipedia.org/wiki?curid=2734145" title="Uwe Buchtmann">
Uwe Buchtmann

Uwe Buchtmann (ur. 7 kwietnia 1968 w Herford) – niemiecki kolarz torowy, dwukrotny medalista mistrzostw świata.
Kariera.
Największym sukcesem w karierze Uwe Buchtmanna było zdobycie wspólnie z Hansem-Jürgenem Greilem srebrnego medalu w wyścigu tandemów podczas mistrzostw świata w Gandawie w 1988 roku. Na rozgrywanych dwa lata później mistrzostwach świata w Maebashi wspólnie z Markusem Nagelem zdobył w tej samej konkurencji brązowy medal. Ponadto wielokrotnie zdobywał medale mistrzostw kraju, przy czym w 1990 roku zwyciężył w tandemach. Butchmann nigdy nie brał udziału w igrzyskach olimpijskich.

</doc>
<doc id="2734146" url="https://pl.wikipedia.org/wiki?curid=2734146" title="Mauzoleum Lincolna w Waszyngtonie">
Mauzoleum Lincolna w Waszyngtonie



</doc>
<doc id="2734147" url="https://pl.wikipedia.org/wiki?curid=2734147" title="Fajsal ibn Chalid ibn Abd al-Aziz Al Su’ud">
Fajsal ibn Chalid ibn Abd al-Aziz Al Su’ud

Fajsal ibn Chalid ibn Abd al-Aziz Al Su’ud (ur. 1954) – saudyjski książę.
Jest synem Chalida, króla w latach 1975-1982, i Sity bint Fahd Al Damir. Pełnił funkcję zastępcy gubernatora prowincji Asir, od 2007 jest jej gubernatorem. Przewodniczy fundacji imienia króla Chalida. Wchodzi w skład ciała odpowiedzialnego za ustalanie kształtu linii sukcesji tronu.

</doc>
<doc id="2734148" url="https://pl.wikipedia.org/wiki?curid=2734148" title="Kanada na Igrzyskach Imperium Brytyjskiego 1934">
Kanada na Igrzyskach Imperium Brytyjskiego 1934

Kanada wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start kanadyjskich zawodników. Reprezentacja zajęła drugie miejsce w generalnej klasyfikacji medalowej igrzysk, zdobywając 17 złotych, 25 srebrnych i 9 brązowych medali.
Medaliści.
 Boks
 Bowls
 Kolarstwo
 Lekkoatletyka
 Pływanie
 Skoki do wody
 Zapasy

</doc>
<doc id="2734149" url="https://pl.wikipedia.org/wiki?curid=2734149" title="Iona Nikitczenko">
Iona Nikitczenko

Iona Timofiejewicz Nikitczenko (; ur. w Obwodzie Wojska Dońskiego, zm. 22 kwietnia 1967 roku w Moskwie) – radziecki sędzia Sądu Najwyższego ZSRR, jeden z sędziów Międzynarodowego Trybunału Wojskowego w Norymberdze.
Życiorys.
W 1916 wstąpił do SDPRR(b), od listopada 1917 do lutego 1918 p.o. szefa dzielnicowych oddziałów Czerwonej Gwardii w Nowoczerkasku. III-V 1918 członek 1 Dońskiego Titowskiego Pułku Rewolucyjnego, brał udział w walkach o Nowoczerkask, później był komisarzem politycznym Armii Czerwonej, brał udział w walkach z białymi, m.in. na Uralu i w Turkiestanie. 
Sekretarz Wojskowej Rady Rewolucyjnej, od lipca 1920 prezes Sądu Wojennego Frontu Turkiestańskiego w Dżarkencie. Później był prezesem sądów i trybunałów wojennych w Turkiestanie, a od 1924 w Moskwie. 1926-1935 przewodniczący Trybunału Wojskowego Moskiewskiego Okręgu Wojskowego, 1936-1938 zastępca przewodniczącego Kolegium Wojskowego Sądu Najwyższego, 1938-1942 wiceprezes Sądu Najwyższego ZSRR. 
W 1936 był jednym z sędziów, którzy skazali na śmierć podsądnych w I procesie moskiewskim. Był deputowanym do Rady Najwyższej Rosyjskiej FSRR.

</doc>
<doc id="2734150" url="https://pl.wikipedia.org/wiki?curid=2734150" title="Wolne Państwo Irlandzkie na Igrzyskach Imperium Brytyjskiego 1934">
Wolne Państwo Irlandzkie na Igrzyskach Imperium Brytyjskiego 1934

Wolne Państwo Irlandzkie wystartowało na igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz pierwszy start Irlandczyków z południowych hrabstw jako oddzielna reprezentacja. Cztery lata wcześniej, razem z Irlandią Północną startowali jako reprezentacja całej Irlandii. Reprezentacja nie zdobyła żadnych medali.

</doc>
<doc id="2734154" url="https://pl.wikipedia.org/wiki?curid=2734154" title="Essential">
Essential

Essential – dwudziesty trzeci album grupy Erasure wydany 27 marca 2012. Jest to składanka hitowych piosenek zespołu. Na okładce znajduje się Vince Clarke z Andym Bellem sprzed lat.
Lista utworów.
Opracowano na podstawie źródła.

</doc>
<doc id="2734155" url="https://pl.wikipedia.org/wiki?curid=2734155" title="Butrymowce (gromada)">
Butrymowce (gromada)

Butrymowce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Butrymowce z siedzibą GRN w Butrymowcach utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Butrymowce, Plebanowce, Kudrawka, Synkowce i Bieniowce ze zniesionej gminy Nowy Dwór oraz miejscowość Leśnica kolonia z dotychczasowej gromady Siderka ze zniesionej gminy Sidra w tymże powiecie. Dla gromady ustalono 9 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 gromadę Butrymowce zniesiono, włączając ją do gromady Nowy Dwór.

</doc>
<doc id="2734156" url="https://pl.wikipedia.org/wiki?curid=2734156" title="Markus Nagel">
Markus Nagel

Markus Nagel (ur. 19 maja 1967 w Karlsruhe) – niemiecki kolarz torowy, brązowy medalista mistrzostw świata.
Kariera.
Największym sukcesem w karierze Markusa Nagela było zdobycie wspólnie z Uwe Butchmannem brązowego medalu w wyścigu tandemów podczas mistrzostwach świata w Maebashi w 1990 roku. Ponadto wielokrotnie zdobywał medale mistrzostw kraju, przy czym aż siedmiu złotych: w tandemach, wyścigu na 1 km oraz sprincie indywidualnym. Nagel nigdy jednak nie brał udziału w igrzyskach olimpijskich.

</doc>
<doc id="2734162" url="https://pl.wikipedia.org/wiki?curid=2734162" title="Darren Winter">
Darren Winter

Darren Winter (ur. 20 stycznia 1970) – australijski kolarz torowy, brązowy medalista mistrzostw świata.
Kariera.
Pierwszy sukces w karierze Darren Winter osiągnął w 1988 roku, kiedy razem z kolegami z reprezentacji zdobył brązowy medal w drużynowym wyścigu na dochodzenie podczas mistrzostw świata juniorów. Na rozgrywanych dwa lata później mistrzostwach świata w Maebashi wspólnie z Brettem Aitkenem, Stephenem McGlede i Markiem Kingslandem zdobył brązowy medal w tej samej konkurencji wśród seniorów. Ponadto na igrzyskach Wspólnoty Narodów w Auckland rozgrywanych w tym samym roku był drugi w drużynie, a rywalizację indywidualną ukończył na trzeciej pozycji. Winter nigdy jednak nie brał udziału w igrzyskach olimpijskich.

</doc>
<doc id="2734163" url="https://pl.wikipedia.org/wiki?curid=2734163" title="Pływanie na Letnich Igrzyskach Olimpijskich 2012 – 100 m stylem grzbietowym kobiet">
Pływanie na Letnich Igrzyskach Olimpijskich 2012 – 100 m stylem grzbietowym kobiet

Wyścig na 100 m stylem grzbietowym kobiet był jedną z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 1:00.82 (minimum A) oraz 1:02.95 (minimum B).
Pod nieobecność obrończyni tytułu z Pekinu Natalie Coughlin, faworytką konkurencji była jej rodaczka Missy Franklin.
Rywalizacja rozpoczęła się 29 lipca o 10:00 czasu londyńskiego, półfinały rozegrane zostały tego samego dnia o 20:44. Finał konkurencji odbył się dzień później o 19:49.
Mistrzynią olimpijską w tej konkurencji została Amerykanka Missy Franklin
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.

</doc>
<doc id="2734164" url="https://pl.wikipedia.org/wiki?curid=2734164" title="Mark Kingsland">
Mark Kingsland

Mark Lyle Kingsland (ur. 14 lipca 1970 w Nowej Południowej Walii) – australijski kolarz torowy, brązowy medalista mistrzostw świata.
Kariera.
Pierwszy sukces w karierze Mark Kingsland osiągnął w 1988 roku, kiedy wraz z kolegami z reprezentacji wywalczył srebrny medal w drużynowym wyścigu na dochodzenie podczas mistrzostw świata juniorów. Na rozgrywanych dwa lata później mistrzostwach świata w Maebashi wspólnie z Brettem Aitkenem, Stephenem McGlede i Darrenem Winterem wywalczył w tej samej konkurencji brązowy medal wśród seniorów. Ponadto na rozgrywanych w tym samym roku igrzyskach Wspólnoty Narodów w Auckland zdobył srebrny medal indywidualnym wyścigu na dochodzenie. W 1992 roku wystartował na igrzyskach olimpijskich w Barcelonie, gdzie rywalizację indywidualną ukończył na czwartej pozycji, przegrywając walkę o brązowy medal z Garym Andersonem z Nowej Zelandii.

</doc>
<doc id="2734165" url="https://pl.wikipedia.org/wiki?curid=2734165" title="Badminton na Letnich Igrzyskach Olimpijskich 2012 – gra pojedyncza kobiet">
Badminton na Letnich Igrzyskach Olimpijskich 2012 – gra pojedyncza kobiet

Turniej olimpijski w badmintonie kobiet podczas XXX Letnich Igrzysk Olimpijskich w Londynie odbył się w dniach od 28 lipca do 4 sierpnia 2012 roku w Wembley Arena. W rywalizacji wzięło udział 46 zawodniczek.
Zasady turnieju.
Sportowcy zostali podzieleni na dwuosobowe i trzyosobowe grupy. Zwycięzcy grup awansowali do 1/8 finału. Od tego czasu rywalizacja przybrała formę pucharową. Zwycięzcy awansowali do kolejnej rundy, a przegrani odpadali z rywalizacji. W trakcie całego turnieju mecze grało się do dwóch zwycięskich setów. Set kończył się, gdy zawodniczka uzyskiwała 21 punktów i jednocześnie miała co najmniej dwa punkty przewagi nad rywalką.

</doc>
<doc id="2734166" url="https://pl.wikipedia.org/wiki?curid=2734166" title="Pomnik Bolesława Krzywoustego w Płocku">
Pomnik Bolesława Krzywoustego w Płocku

Pomnik Bolesława Krzywoustego w Płocku przedstawia księcia Bolesława na koniu w otoczeniu grupy pieszych wojów ze sztandarem. Monument wykonany jest z jasnego piaskowca drobnoziarnistego luna.
Pomnik jest wysoki na ponad 5 metrów i waży około 21 ton. Inicjatorem budowy pomnika był Marian Wilk. Decyzją Mirosława Milewskiego, prezydenta Płocka, autorem projektu pomnika został Zbigniew Mikielewicz. 31 lipca 2012 pomnik stanął na Placu Książęcym w okolicy kościoła farnego pw. św. Bartłomieja i ul. Piekarskiej. Pierwotną lokalizację pomnika na placu Narutowicza zmieniono w 2011 roku decyzją radnych.
Historia.
Pomnik Bolesława III Krzywoustego w Płocku, został oficjalnie odsłonięty dnia 28 września 2012 roku.

</doc>
<doc id="2734169" url="https://pl.wikipedia.org/wiki?curid=2734169" title="Reblingit">
Reblingit

Reblingit – rzadki minerał znajdowany w północnej części kopalni Franklin w Ogdensburg w New Jersey. Został nazwany na cześć inżyniera Washingtona A. Roeblinga.
Opis.
Reblingit jest biały, kremowy lub szary. Tworzy zwarte guzowate masy o średnicy do 15 cm. Niektóre fragmenty reblingitu fluoryzują różowo-czerwono pod wpływem światła ultrafioletowego. Zazwyczaj występuje razem z hankokitem, andradytem, willemitem i małymi domieszkami prehnitu, ksonotlitu, datolitu, klinohedrytu, barytu i ganofyllitu. Masa molowa 1409,57 g/mol.
Po raz pierwszy został odkryty w 1897 roku na poziomie 1000 stóp w głąb kopalni Parker, a rok później na poziomie 800 stóp.

</doc>
<doc id="2734170" url="https://pl.wikipedia.org/wiki?curid=2734170" title="Damaskin (Maluta)">
Damaskin (Maluta)

Damaskin, imię świeckie Dionizy Makarowicz Maluta (ur. 1880 w Tulczynie, powiat bracławski, gubernia podolska, zm. po 1944 w Omsku) – ukraiński biskup prawosławny, kolejno duchowny Polskiego Autokefalicznego Kościoła Prawosławnego i Rosyjskiego Kościoła Prawosławnego.
Życiorys.
Urodził się w 1880 r. w miejscowości Tulczyno gminy Klebanskiej powiatu Bracławskiego guberni Podolskiej w chłopskiej rodzinie.
Wykształcenie teologiczne uzyskał w niższej szkole duchownej w Żytomierzu. Ukończył następnie Studium Teologii Prawosławnej Uniwersytetu Warszawskiego.
W latach 1920–1931 był namiestnikiem ławry Poczajowskiej. Równocześnie pełnił funkcję dziekana wszystkich klasztorów w diecezji wołyńskiej. W czasie rewindykacji cerkwi prawosławnych w II Rzeczypospolitej bronił przynależności monasteru do prawosławnych. Od 1923 nadzorował także funkcjonowanie monasteru św. Onufrego w Jabłecznej.
20 sierpnia 1940 przyjął chirotonię biskupią z rąk metropolity moskiewskiego i kołomieńskiego Sergiusza i innych hierarchów. Został biskupem żytomierskim w jurysdykcji podległego Patriarchatowi Moskiewskiemu Ukraińskiego Autonomicznego Kościoła Prawosławnego. W 1941 przeniesiony na katedrę czerniowiecką i chocimską. W 1943 został biskupem kamieniecko-podolskim, łączył te obowiązki z zadaniami "locum tenens" eparchii krzemienieckiej. Po wycofaniu się wojsk hitlerowskich z ziem ukraińskich w 1944 i wkroczeniu Armii Czerwonej został aresztowany i zmarł w łagrze w Omsku.

</doc>
<doc id="2734173" url="https://pl.wikipedia.org/wiki?curid=2734173" title="Starostwo krzeczowskie">
Starostwo krzeczowskie

Starostwo krzeczowskie – teren położony na północny wschód od Bochni, w dolnym biegu rzeki Raby, w przeszłości królewskie lasy z nielicznymi osadami jak Krzeczów i Ostrów. To teren położony około 20 km na wschód od Niepołomic. Królewskie Niepołomice i Krzeczów łączyła droga. Jej ślady są jeszcze widoczne w terenie, pozostała również jej nazwa "Droga królewska".
Historia.
Teren leżący na wschód i północ od Krzeczowa, król Kazimierz Wielki postanowił zagospodarować, tworząc klucz wsi królewskich: Krzeczów, Borek, Jodłówka, Rzezawa i połowa Ostrowa. 10 lutego 1350 król wydał dokument o powołaniu nowej parafii w Borku. Jednak po naradzie, został wydany drugi dokument 26 maja 1350 o lokowaniu kościoła w Rzezawie.
Ilość wsi w starostwie ulegała zmianie. W roku 1414 starostwo było powiększone o wieś Dąbrówka w parafii Cerekiew, a w 1503 Bieńkowice również w parafii Cerekiew. W roku 1518 starostwo krzeczowskie było powiększone o folwark w Przyborowie. W roku 1525 Seweryn Boner, obok zarządu Żup krakowskich, zarządzał też wsiami: Krzeczów, Rzezawa, Jodłówka, Borek, Ostrów, Dąbrówka, Bieńkowice, Przyborów, Łęki (powiat brzeski) i Rudy.
W pierwszej połowie XVII wieku następuje rozwój miast i wsi, przybywa ludzi. Starostwo krzeczowskie, będące w powiecie sądeckim liczy 10 wsi. Wzrost liczby mieszkańców doprowadza do rozdrobnienia gospodarstw. Już w 1564 nie było gospodarstw łanowych. Gospodarstw pół łanowych było 56, oraz 140 gospodarstw o powierzchni nieokreślonej. Natomiast 50 lat później 237 gospodarstw ma powierzchnię mniejszą niż pół łana.
Zajęcie starostwa krzeczowskiego przez Austrię nastąpiło 23 sierpnia 1775 roku. Było ono wtedy w posesji Ignacego Dydyńskiego. Do dóbr krzeczowskich należały wsie: Krzeczów, Rzezawa, Jodłówka, Borek, Ostrów, Buczków, Dębina, Dabrówka, Przyborów, Łęki, Rudy i Rysie.
Dzierżawcy (tenutariusze), starostowie, podstarostowie, administratorzy.
Wykaz może zawierać nieścisłości gdyż na południe od Myślenic znajduje się również wieś o nazwie Krzeczów. W tym samym czasie występują aż trzy nazwiska: starosta, dzierżawca, zarządca jak to miało miejsce w XVIII wieku gdy starostwo było we władaniu rodziny Szwarcembergów.
Franciszka Czerny z Kicińskich, córka Waleriana, pisarza wielkiego koronnego i Izabeli z Niemiryczów, żona Adama, starosta krzeczowski 1745 - 1760. Występują nieścisłości dat. Skargi wnoszone do sądu w roku 1753, dotyczą Adama Szwarcemberga-Czernego, oraz podstarościego Antoniego Bieleckiego
Kameralny urząd gospodarczy.
Po zajęciu starostwa przez rząd Austrii, w Krzeczowie zamieszkiwali urzędnicy (lista na podstawie ksiąg parafialnych).
Dobra krzeczowskie sprzedano w pięciu sekcjach. W 1834 wsie: Łęki, Przyborów, Rudy i Rysie nabył na licytacji Jakub Łasiński. Wsie Borek z wójtostwem, Buczków, Dębinę i Dąbrówkę nabył Edward Homolacs za 28 650 złr na licytacji 27 sierpnia 1835 roku. Wsie Krzeczów, Rzezawę i Jodłówkę z wójtostwem nabył Henryk Leopold Bondi za 110 500 złr na licytacji 30 lipca 1840 roku. Wsie Ostrów Szlachecki i Zatokę nabył Julian Milewski w 1844 roku.
Życie w królewskich wsiach.
Panował pogląd, że w królewskich wsiach żyło się lepiej, bo w razie krzywdy ze strony dzierżawcy, można było zwrócić się o sprawiedliwość do właściciela wsi, czyli króla. Lecz niezbyt to skutkowało. Wsie królewskie przez wszelkie wojska, polskie i obce były traktowane przedmiotowo, coś co należy ograbić i złupić.
Skutkiem "potopu" w starostwie krzeczowskim to 60,3% pustych łanów, to 192 opuszczonych gospodarstw. Dane te dotyczą całego starostwa. Zapewne poszczególne wsie poniosły różne straty z okresu wojen. 
Wsie dość szybko dźwignęły się z upadku. Przeprowadzone lustracje w 1665 i 1692 wykazały powiększenie areału przez karczunek czyli "kopanin" z których przez pewien czas nie były pobierane należności. Szczególnie dużo gruntów wyrobili sobie dodatkowo chłopi w Krzeczowie, skoro lustratorzy nakazali staroście dokonać natychmiast pomiaru gruntów wszystkich kmieci, zagrodników i chałupników, którzy "tylko na 2 łanach fundacją swoją mają, a tak się bardzo rozszerzyli i zabudowali, że więcej niż 70 domów jest w tej wsi". Wiele "Przymiarków" dodatkowych posiadali również mieszkańcy wsi Borek.

</doc>
<doc id="2734174" url="https://pl.wikipedia.org/wiki?curid=2734174" title="Martin Vinnicombe">
Martin Vinnicombe

James Martin Vinnicombe (ur. 5 grudnia 1964 w Melbourne) – australijski kolarz torowy, srebrny medalista olimpijski i pięciokrotny medalista mistrzostw świata.
Kariera.
Pierwszy sukces w karierze Martin Vinnicombe osiągnął w 1985 roku, kiedy wywalczył brązowy medal w wyścigu na 1 km podczas mistrzostw świata w Bassano. W wyścigu tym wyprzedzili go jedynie Jens Glücklich z NRD i Francuz Philippe Boyer. W tej samej konkurencji rok później zdobył srebrny medal na mistrzostwach świata w Colorado Springs (wygrał Maic Malchow z NRD), a na mistrzostwach świata w Wiedniu w 1987 roku był najlepszy. Na dwóch kolejnych mistrzostwach świata: w Lyonie 1989 i Maebashi 1990 zajmował drugie miejsce, odpowiednio za Glücklichem i Aleksandrem Kiriczenko z ZSRR. W 1988 roku Vinnicombe brał udział w igrzyskach olimpijskich w Seulu, gdzie w wyścigu na 1 km pokonał go tylko Kiriczenko. Ponadto Australijczyk zdobył w tej konkurencji złote medale na igrzyskach Wspólnoty Narodów w Edynburgu w 1986 roku i cztery lata później na igrzyskach Wspólnoty Narodów w Auckland.
Jego żoną była Lucy Tyler-Sharman, która także reprezentowała Australię w kolarstwie.

</doc>
<doc id="2734175" url="https://pl.wikipedia.org/wiki?curid=2734175" title="Szkocja na Igrzyskach Imperium Brytyjskiego 1934">
Szkocja na Igrzyskach Imperium Brytyjskiego 1934

Szkocja wystartowała na Igrzyskach Imperium Brytyjskiego w 1934 roku w Londynie jako jedna z 16 reprezentacji. Była to druga edycja tej imprezy sportowej oraz drugi start szkockich zawodników. Reprezentacja zajęła piąte miejsce w generalnej klasyfikacji medalowej igrzysk, zdobywając 5 złotych, 4 srebrne i 16 brązowych medale.
Medaliści.
 Boks
 Bowls
 Lekkoatletyka
 Pływanie
 Zapasy

</doc>
<doc id="2734177" url="https://pl.wikipedia.org/wiki?curid=2734177" title="Sudden Strike 2">
Sudden Strike 2

Sudden Strike 2 – strategiczna gra czasu rzeczywistego, sequel gry "Sudden Strike" stworzony przez rosyjskie studio Fireglow i wydany w 2002 przez cdv Software Entertainment.
W nowej części dodano armię japońską i 40 nowych jednostek (m.in. piloci kamikaze). Teraz walki mogą się toczyć nie tylko w Europie, lecz też na Pacyfiku i w Azji. Możliwe jest zabicie załogi pojazdu wroga np. rusznicą przeciwpancerną, obsadzenie go własną załogą i użycie go przeciwko wrogowi.
W opisywanej grze każda jednostka jest wyposażona w czynnik morale, która ma duży wpływ na skuteczność w walce- przykładowo czołg z niskim współczynnikiem będzie znacznie gorszy w walce niż czołg z dużym morale.

</doc>
<doc id="2734179" url="https://pl.wikipedia.org/wiki?curid=2734179" title="Óscar Molina">
Óscar Molina

Óscar Molina Casillas (ur. 2 stycznia 1990 w Los Angeles) – meksykański bokser, srebrny medalista igrzysk panamerykańskich.
Sukcesy zaczął odnosić już w wieku juniorskim. W 2008 w Guadalajarze został mistrzem świata juniorów w wadze półśredniej. W roku 2010 zdobył srebrny medal na Igrzyskach Ameryki Centralnej i Karaibów (w finale przegrał z Portorykańczykiem Cristianem Peguero).
W 2011 reprezentował Meksyk na Mistrzostwach Świata w Baku. W pierwszej walce przegrał z reprezentantem Kolumbii Gabrielem Maestre. Dwa tygodnie później wystąpił na Igrzyskach Panamerykańskich w Gudalajarze w wadze półśredniej. W pierwszej walce pokonał Carlosa Sancheza z Ekwadoru, w półfinale wygrał z Kanadyjczykiem Mian-Imtiazem Hussainem a w finale przegrał na punkty z Kubańczykiem Carlosem Banteaux zdobywając srebrny medal.
W maju 2012 w Rio de Janeiro uzyskał kwalifikację do Igrzysk Olimpijskich w Londynie.

</doc>
<doc id="2734180" url="https://pl.wikipedia.org/wiki?curid=2734180" title="Pływanie na Letnich Igrzyskach Olimpijskich 2012 – 200 m stylem dowolnym mężczyzn">
Pływanie na Letnich Igrzyskach Olimpijskich 2012 – 200 m stylem dowolnym mężczyzn

Wyścig na 200 m stylem dowolnym mężczyzn był jedną z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 1:47.82 (minimum A) oraz 1:51.59 (minimum B).
Mimo iż obrońca tytułu z Pekinu Michael Phelps zakwalifikował się do zawodów w tej konkurencji, nie wystartował w niej. Faworytem konkurencji był Ryan Lochte, który ostatecznie zajął 4 miejsce.
Rywalizacja rozpoczęła się 29 lipca o 10:20 czasu londyńskiego, półfinały rozegrane zostały tego samego dnia o 19:37. Finał konkurencji odbył się dzień później o 19:41 .
Mistrzem olimpijskim w tej konkurencji został Francuz Yannick Agnel.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
Do zawodów przystąpiło 41 zawodników. Zostali podzieleni na 6 biegów. Awans uzyskiwało 16 z najlepszymi czasami. Ostatni wynik dający awans wynosił 1:47,97.

</doc>
<doc id="2734182" url="https://pl.wikipedia.org/wiki?curid=2734182" title="Halina Jurhielewicz">
Halina Jurhielewicz

Halina Mikałajeuna Jurhielewicz (, , "Galina Nikołajewna Jurgielewicz"; ur. 30 kwietnia 1954 w Walarjanawie) – białoruska nauczycielka, działaczka państwowa i polityk, w latach 2004–2012 deputowana do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodziła się 30 kwietnia 1954 roku we wsi Walarjanawa, w rejonie mińskim obwodu mińskiego Białoruskiej SRR, ZSRR. Ukończyła Białoruski Uniwersytet Państwowy, uzyskując wykształcenie geografa, nauczycielki geografii. Pracowała jako wychowawczyni pionierów, nauczycielka geografii, zastępczyni dyrektora ds. wychowawczych Szkoły Średniej w Borowlanach w rejonie mińskim. Od 1983 roku pracowała jako nauczycielka, zastępczyni dyrektora ds. edukacyjno-wychowawczych, dyrektor szkół nr 43 i 162 w rejonie zawodskim Mińska. W latach 1984–1987 pracowała jako instruktorka Wydziału Propagandy i Agitacji Zawodskiego Rejonowego Komitetu Komunistycznej Partii Białorusi miasta Mińska. Była deputowaną do Mińskiej Miejskiej Rady Deputowanych XXIV kadencji z Anharskiego Okręgu Wyborczego Nr 2. Pełniła w niej funkcję przewodniczącej Komisji ds. Oświaty, Nauki, Kultury i Sportu. W latach 2003–2004 była kierownikiem urzędu edukacji administracji rejonu zawodskiego Mińska.
W 2004 roku została deputowaną do Izby Reprezentantów Zgromadzenia Narodowego Republiki Białorusi III kadencji z Szabanowskiego Okręgu Wyborczego Nr 93. Pełniła w niej funkcję zastępczyni przewodniczącego Stałej Komisji ds. Edukacji, Kultury, Nauki i Postępu Naukowo-Technicznego. 27 października 2008 roku została deputowaną do Izby Reprezentantów IV kadencji z Szabanowskiego Okręgu Wyborczego Nr 91. Pełniła w niej tę samą funkcję w tej samej komisji. Od 13 listopada 2008 roku była członkinią Narodowej Grupy Republiki Białorusi w Unii Międzyparlamentarnej.
Życie prywatne.
Halina Jurhielewicz jest mężatką, ma dwóch synów.

</doc>
<doc id="2734183" url="https://pl.wikipedia.org/wiki?curid=2734183" title="Galina Jurgielewicz">
Galina Jurgielewicz



</doc>
<doc id="2734188" url="https://pl.wikipedia.org/wiki?curid=2734188" title="Jerzy Salski">
Jerzy Salski

Jerzy Salski, ukr. Юрій Сальський (ur. w 1915 r. w Kijowie, zm. 8 lutego 1996 r. w Ottawie) – kapitan pilot Polskich Sił Powietrznych, emigracyjny pisarz i działacz ukraiński
Życiorys.
Był synem gen. Wołodymyra Salśkyja, ministra wojny Rządu Ukraińskiej Republiki Ludowej na Emigracji. W 1936 r. wstąpił do Szkoły Podchorążych Lotnictwa w Dęblinie, którą ukończył na wiosnę 1939 r. ze 173. lokatą. Brał udział w kampanii wrześniowej 1939 r. walczył w składzie 131 eskadry myśliwskiej. 5 września na samolocie PZL P.11 zestrzelił bombowiec niemiecki Heinkel He 111.
Po ukończeniu walk przedostał się do Francji, a stamtąd w 1940 r. do Wielkiej Brytanii. Początkowo służył w 300 dywizjonie bombowym, zaś potem 309 dywizjonie myśliwskim. W końcowym okresie wojny pełnił rolę instruktora lotniczego. Awansował na stopnia kapitana.
W 1948 r. został zdemobilizowany. Od lata 1945 r. był członkiem kierownictwa Związku Żołnierzy Ukraińskich w Polskich Siłach Zbrojnych z siedzibą w Londynie, przekształconego w Związek Samopomocy Ukraińców w Wielkiej Brytanii. W 1951 r. wyemigrował do Kanady, gdzie podjął pracę w ukraińskiej sekcji Radia CBS. W latach 1953-1980 był pracownikiem jednego z departamentów ministerstwa wojny. Jednocześnie działał w emigracyjnych organizacjach ukraińskich, w tym religijnych (m.in. należał do Komitetu Ukraińców Kanadyjskich). Był też autorem prac dotyczących teorii i praktyki lotnictwa wojskowego oraz balistyki, a także operacji gospodarczych. W 1989 r. został dyrektorem archiwum Rządu Ukraińskiej Republiki Ludowej na Emigracji.

</doc>
<doc id="2734193" url="https://pl.wikipedia.org/wiki?curid=2734193" title="Jewgienij Alieszin">
Jewgienij Alieszin



</doc>
<doc id="2734194" url="https://pl.wikipedia.org/wiki?curid=2734194" title="Théobald Chartran">
Théobald Chartran

Théobald Chartran (ur. 20 lipca 1849 w Besançon, zm. 16 lipca 1907 w Neuilly-sur-Seine) – francuski malarz.
Życiorys.
Théobald Chartran urodził się 20 lipca 1849 roku w Besançon. Jego ojciec pracował w tamtejszym sądzie. Chartran wcześnie zaczął rysować. Uczył się malarstwa w Paryżu u Alexandre’a Cabanela, a w wieku 18 lat wstąpił do Akademii Sztuk Pięknych. W 1877 roku zdobył w Rzymie Grand Prix za obraz „Zdobycie Rzymu przez Galów”, ale specjalizował się w portretach ludzi z wyższych sfer. Stworzył portrety m.in. Marie Carnota, Sarah Bernhardt, papieża Leona XIII, Theodore’a Roosevelta. Jest także autorem fresków zdobiących jedną z klatek schodowych Sorbony. W latach 70. i 80. XIX w. był członkiem grupy artystów współpracujących z „Vanity Fair”, tworzył wówczas karykatury. Podpisywał się jako „T”. W 1893 roku odbył podróż do Stanów Zjednoczonych.
Zmarł 16 lipca 1907 w Neuilly sur Seine.
Jego rodzinne Besançon ufundowało mu brązowy pomnik, który został przetopiony przez Niemców w czasie II wojny światowej.

</doc>
<doc id="2734195" url="https://pl.wikipedia.org/wiki?curid=2734195" title="Walentina Artemiewa">
Walentina Artemiewa



</doc>
<doc id="2734196" url="https://pl.wikipedia.org/wiki?curid=2734196" title="Anastazja Czaun">
Anastazja Czaun



</doc>
<doc id="2734197" url="https://pl.wikipedia.org/wiki?curid=2734197" title="Volker Strassen">
Volker Strassen

Volker Strassen (ur. 29 kwietnia 1936 w Gerresheimie) – niemiecki matematyk, emerytowany profesor Wydziału Matematyki i Statystyki na Uniwersytecie w Konstancji, twórca algorytmu Strassena.
Życiorys.
Volker Strassen urodził się 29 kwietnia 1936 roku w Gerresheimie w Niemczech. Po studiowaniu muzyki, filozofii, fizyki i matematyki na wielu niemieckich uniwersytetach otrzymał w 1962 roku tytuł doktora matematyki na Uniwersytecie w Getyndze pod nadzorem Konrada Jacobsa. Po tym pracował on na Wydziale Statystyki na Uniwersytecie Kalifornijskim w Berkeley, jednocześnie przygotowując się do habilitacji na Uniwersytecie w Erlangen-Norymberdze, gdzie również się przeprowadził. W 1968 roku Strassen przeniósł się do Zakładu Matematyki Stosowanej na Uniwersytecie w Zurychu, gdzie pracował przez 20 lat aż do przeniesienia się na Uniwersytet w Konstacji w 1988 roku. Przeszedł na emeryturę w 1998 roku.
Działalność naukowa.
Strassen rozpoczął swoją działalność naukową jako probabilista. Jego praca "Zasada niezmienniczości prawa iterowanego algorytmu" z 1964 roku zdefiniowała funkcjonalną formę prawa iterowanego logarytmu pokazując formę skali niezmienniczości w błądzeniu losowym. Efekt tej pracy, znany jako "Zasada niezmienniczości Strassena" lub "Prawo Strassena iterowanego logarytmu", był szeroko cytowany, a w 1966 roku zaprezentowany na Międzynarodowym Kongresie Matematyków.
W 1969 roku Strassen skoncentrował swoje badania na analizie algorytmów wykorzystując metodę eliminacji Gaussa. Efektem tych prac było powstanie algorytmu Strassena, pierwszego algorytmu mnożenia macierzy o czasowej złożoności obliczeniowej mniejszej niż θ(n³) z naiwnego algorytmu mnożenia macierzy. Równocześnie zaprezentował on asymptotycznie szybki algorytm odwracania macierzy bazujący na algorytmie szybkiego mnożenia macierzy. Skutkiem tych prac był teoretyczny przełom, który doprowadził do dalszych prac nad algorytmami szybkiego mnożenia macierzy. W 1971 roku Strassen razem z Arnoldem Schönhage opublikował rozprawę o asymptotycznie szybkim mnożeniu liczb całkowitych bazującym na szybkiej transformacji Fouriera. W 1977 roku wraz z Robertem M. Solovay’em opracował test pierwszości Solovaya-Strassena będący pierwszą metodą pokazującą, że testowanie liczb w celu ustalenia ich pierwszości może się odbywać w randomizowanym czasie wielomianowym oraz będący jednym z pierwszych algorytmów pokazującym efektywność algorytmów probabilistycznych.
Nagrody i wyróżnienia.
W 1999 roku Strassen otrzymał medal Cantora. W 2003 roku odebrał Paris Kanellakis Award wraz z Robertem M. Solovay’em, Garym Millerem oraz Michaelem O. Rabinem za prace nad losowym badaniem pierwszości liczb. W 2008 roku został wyróżniony nagrodą Knutha za "przełomowy i wpływowy wkład w projektowanie i analizę efektywnych algorytmów". W 2011 roku od Niemieckiego Stowarzyszenia Informatyków ("Gesellschaft für Informatik") otrzymał medal Konrada Zuse.

</doc>
<doc id="2734198" url="https://pl.wikipedia.org/wiki?curid=2734198" title="Siergiej Giejbel">
Siergiej Giejbel



</doc>
<doc id="2734199" url="https://pl.wikipedia.org/wiki?curid=2734199" title="Larisa Ilczenko">
Larisa Ilczenko



</doc>
<doc id="2734201" url="https://pl.wikipedia.org/wiki?curid=2734201" title="Anton Hubert Fischer">
Anton Hubert Fischer

Anton Hubert Fischer (ur. 30 maja 1840 w Jülich, zm. 30 lipca 1912) – niemiecki duchowny katolicki, kardynał, arcybiskup Kolonii.
Życiorys.
Święcenia kapłańskie przyjął 2 września 1863 w Kolonii. 14 lutego 1889 został wybrany biskupem tytularnym Juliopolis i biskupem pomocniczym Kolonii. Sakrę przyjął 1 maja 1889 w Rzymie z rąk kardynała Philipa Krementza. 14 lutego 1903 objął stolicę metropolitalną Kolonii, na której pozostał już do śmierci. 22 czerwca 1903 Leon XII wyniósł go do godności kardynalskiej z tytułem prezbitera SS. Nereo e Achilleo. Wziął udział w konklawe wybierającym Piusa X.

</doc>
<doc id="2734202" url="https://pl.wikipedia.org/wiki?curid=2734202" title="Natalia Iszczenko">
Natalia Iszczenko



</doc>
<doc id="2734205" url="https://pl.wikipedia.org/wiki?curid=2734205" title="Anton Fischer">
Anton Fischer



</doc>
<doc id="2734207" url="https://pl.wikipedia.org/wiki?curid=2734207" title="Ksenia Moskwina">
Ksenia Moskwina



</doc>
<doc id="2734208" url="https://pl.wikipedia.org/wiki?curid=2734208" title="Artur Kołosowski">
Artur Kołosowski

 Artur Stanisław Kołosowski (ur. 1958 w Ornecie) – polski żołnierz, generał brygady, profesor wizytujący w Wojskowej Akademii Technicznej. Przedsiębiorca, prezes zarządu w spółce akcyjnej. Autor publikacji na temat obronności i bezpieczeństwa państwa oraz cyberbezpieczeństwa.
Wykształcenie.
Absolwent Wydziału Cybernetyki Wojskowej Akademii Technicznej w Warszawie (1977–1982). Magister inżynier elektronik w specjalności systemy komputerowe. Ukończył studia MBA Uniwersytetu Illinois (2006) oraz podyplomowe studia menedżerskie w Szkole Głównej Handlowej (2004), wyższy kurs obronny oraz kurs taktyczno-operacyjny w Akademii Obrony Narodowej. Uczestniczył w wielu szkoleniach, m.in. z zakresu kierowania działalnością gospodarczą, zarządzania w przedsiębiorstwie i wykonywania obowiązków w spółkach Skarbu Państwa (m.in. Instytut Rozwoju Biznesu). W 2009 zdał egzamin dla kandydatów do rad nadzorczych spółek Skarbu Państwa.
Edukacja za granicą.
W Stanach Zjednoczonych ukończył instruktorski kurs języka angielskiego dla lektorów w Defense Language Institute w Lackland Air Force Base w San Antonio w Teksasie (1994) oraz kurs zarządzania zasobami obrony w Defense Resources Management Institute w Monterey w Kalifornii (1997). Jest absolwentem kursu dla oficerów flagowych w NATO Defense College w Rzymie (2011), a także kursów z zakresu komunikacji społecznej oraz kontaktów z mediami w Norwegii i Wielkiej Brytanii.
Przebieg służby.
Po ukończeniu Wojskowej Akademii Technicznej był związany z Wojskami Obrony Powietrznej Kraju Kraju oraz Wojskami Lotniczymi i Obrony Powietrznej (1982–1999), głównie jako inżynier sprzętu automatyzacji wojsk radiotechnicznych. W latach 1982–1987 był kierownikiem laboratorium w Zakładzie Zautomatyzowanych Systemów Dowodzenia w Wyższej Oficerskiej Szkole Radiotechnicznej, gdzie zajmował się radiolokacyjnymi podsystemami taktycznymi, imitatorami i symulatorami naprowadzania samolotów na cele. W latach 1987–1994 prowadził wykłady i zajęcia praktyczne z dziedziny urządzeń radiolokacji, urządzeń cyfrowych i symulatorów, a także zajęcia specjalistyczne w języku angielskim z kadrą Wojsk Lotniczych i Obrony Powietrznej oraz 11. Dywizji Kawalerii Pancernej. Po ukończeniu kursu instruktorskiego w USA i zdaniu egzaminu na tłumacza wojskowego języka angielskiego, w latach 1994–1999 kierował lektoratem języków obcych w Centrum Szkolenia Radioelektronicznego.
Był obserwatorem OBWE w Republice Serbskiej (1997) oraz Czarnogórze (1998).
Jako specjalista ds. kontaktów zagranicznych rozpoczął służbę w Biurze Prasy i Informacji MON (1999), gdzie między innymi reprezentował resort obrony narodowej w Audiowizualnej Grupie Roboczej NATO oraz podczas spotkań oficerów prasowych Sojuszu. W latach 2000–2001 pracował w Sekretariacie Podsekretarza Stanu ds. Polityki Obronnej MON, gdzie zajmował się m.in. sprawami międzynarodowymi i kontaktami zagranicznymi. W 2002 powrócił do Biura Prasy i Informacji MON na stanowisko zastępcy dyrektora.
W latach 2003–2007 był dyrektorem Departamentu Spraw Obronnych w Urzędzie Komunikacji Elektronicznej (wcześniej URTiP) oraz polskim przedstawicielem w Komitecie Planowania Łączności Cywilnej (CCPC) NATO. W UKE nadzorował przedsiębiorców telekomunikacyjnych w zakresie ich zadań na rzecz obronności i bezpieczeństwa państwa oraz bezpieczeństwa teleinformatycznego. Przed powrotem do służby wojskowej w MON w 2007 prowadził działalność doradczą dla przedsiębiorców ICT, m.in. dla: Clearwire, PIIT.
Od listopada 2007 do września 2010 pełnił funkcję dyrektora Sekretariatu Ministra Obrony Narodowej. Organizując krajowe i międzynarodowe działania szefa resortu obrony narodowej był bezpośrednio zaangażowany w realizację kluczowych projektów resortu. W dniu 15 sierpnia 2009 z rąk Prezydenta RP otrzymał nominację na stopień generała brygady Sił Zbrojnych Rzeczypospolitej Polskiej. Od września 2010 do maja 2012 jako dyrektor Departamentu Kadr MON w imieniu ministra obrony narodowej koordynował politykę kadrową resortu.
Lata 2007–2012, w których wykonywał zadania w ścisłym kierownictwie MON, miały przełomowe znaczenie dla Sił Zbrojnych RP. W tym czasie m.in. została zlikwidowana przymusowa służba wojskowa, nastąpiło uzawodowienie armii i zakończona została misja polskich żołnierzy w Iraku. Podejmowane były też liczne działania z zakresu reagowania kryzysowego.
W lipcu 2012 zakończył zawodową służbę wojskową. 15 sierpnia 2012, w dniu Święta Wojska Polskiego, został oficjalnie pożegnany przez prezydenta RP.
W latach 2010–2015, po powołaniu przez Prezesa Rady Ministrów, był członkiem Rady Narodowego Funduszu Zdrowia z ramienia trzech ministrów: spraw wewnętrznych, obrony narodowej oraz sprawiedliwości.
Po zakończeniu służby.
Od sierpnia 2012 do lipca 2016 pełnił funkcję prezesa Zarządu Wojskowego Centralnego Biura Konstrukcyjno-Technologicznego S.A. (WCBKT S.A.), które zajmuje się pracami badawczo-rozwojowymi oraz opracowywaniem prototypów, produkcją i serwisem urządzeń do naziemnej obsługi statków powietrznych oraz urządzeń szkolno-treningowych. WCBKT S.A. należy do Polskiej Grupy Zbrojeniowej S.A. Pełniąc obowiązki prezesa zarządu, był też liderem domeny cybertechnologie w Grupie Kapitałowej PGZ. Prowadził analizy potencjału spółek należących do PGZ SA w zakresie cybertechnologii oraz kierował zespołem opracowującym strategię rozwoju w obszarze cyberbezpieczeństwa.
Artur Kołosowski był członkiem rady naukowej w zakresie kryptologii i cyberbezpieczeństwa WAT oraz przedstawicielem w przemysłowej grupie doradczej NIAG (NATO Industry Advisory Group) w zakresie cyberbezpieczeństwa.
Bez powodzenia kandydował z listy Koalicji Obywatelskiej w 2018 do rady powiatu grodziskiego i w 2019 do Sejmu.
Życie prywatne.
Żonaty, ma dwóch dorosłych synów (ukończyli studia z nauk ścisłych i technicznych). 
Hobby: literatura, sporty wodne, muzyka klasyczna.

</doc>
<doc id="2734209" url="https://pl.wikipedia.org/wiki?curid=2734209" title="Denis Pankratow">
Denis Pankratow



</doc>
<doc id="2734212" url="https://pl.wikipedia.org/wiki?curid=2734212" title="Jewgienij Sadowyj">
Jewgienij Sadowyj



</doc>
<doc id="2734214" url="https://pl.wikipedia.org/wiki?curid=2734214" title="Liubow Tołkalina">
Liubow Tołkalina



</doc>
<doc id="2734217" url="https://pl.wikipedia.org/wiki?curid=2734217" title="Anastazja Zujewa">
Anastazja Zujewa



</doc>
<doc id="2734218" url="https://pl.wikipedia.org/wiki?curid=2734218" title="Nina Żiwanewska">
Nina Żiwanewska



</doc>
<doc id="2734220" url="https://pl.wikipedia.org/wiki?curid=2734220" title="Antonius Hubert Fischer">
Antonius Hubert Fischer



</doc>
<doc id="2734221" url="https://pl.wikipedia.org/wiki?curid=2734221" title="Swiss Super League (2003/2004)">
Swiss Super League (2003/2004)

Swiss Super League (2003/2004) – 105. edycja najwyższej piłkarskiej klasy rozgrywkowej w Szwajcarii. Rozpoczęły się 16 lipca 2003 roku, zakończyły się natomiast 23 maja 2004 roku. W rozgrywkach wzięło udział dziesięć drużyn. Mistrzowski tytuł wywalczyła drużyna . Królem strzelców ligi został Stéphane Chapuisat z , który zdobył 23 gole. Przed sezonem liga zmieniła nazwę na Swiss Super League i została zmniejszona do dziesięciu zespołów.
Drużyny.
Po poprzednim sezonie spadły: i .
Rozgrywki.
Baraże o Super League.
Drużyna, która zajęła 9. pozycję w Super League zagrała dwumecz przeciwko wicemistrzowi Challenge League.

</doc>
<doc id="2734223" url="https://pl.wikipedia.org/wiki?curid=2734223" title="Alexander Nevsky">
Alexander Nevsky



</doc>
<doc id="2734225" url="https://pl.wikipedia.org/wiki?curid=2734225" title="Reprezentacja Angoli w koszykówce kobiet">
Reprezentacja Angoli w koszykówce kobiet

Reprezentacja Angoli w koszykówce kobiet narodowy zespół koszykarek Angoli. Reprezentuje swój kraj w rozgrywkach międzynarodowych.
Obecnie trenerem reprezentacji jest Aníbal Moreira. Reprezentacja Angoli, największy sukces w historii, odniosła w 2011 r. zdobywając mistrzostwo Afryki. 

</doc>
<doc id="2734226" url="https://pl.wikipedia.org/wiki?curid=2734226" title="Natalia Alimowa">
Natalia Alimowa



</doc>
<doc id="2734228" url="https://pl.wikipedia.org/wiki?curid=2734228" title="Ksenia Bondar">
Ksenia Bondar



</doc>
<doc id="2734229" url="https://pl.wikipedia.org/wiki?curid=2734229" title="Olga Bukrejewa">
Olga Bukrejewa



</doc>
<doc id="2734230" url="https://pl.wikipedia.org/wiki?curid=2734230" title="Olga Chrzanowskaja">
Olga Chrzanowskaja



</doc>
<doc id="2734232" url="https://pl.wikipedia.org/wiki?curid=2734232" title="Darija Czikrizowa">
Darija Czikrizowa



</doc>
<doc id="2734233" url="https://pl.wikipedia.org/wiki?curid=2734233" title="Sebastian Pajerski">
Sebastian Pajerski

Sebastian Pajerski (ur. 24 marca 1977 w Sanoku) – polski hokeista, reprezentant Polski.
Syn Franciszka, także hokeisty oraz trenera.
Kariera.
Wychowanek Stali Sanok. Od 1991 trenował w Podhalu w drużynie juniorów młodszych. Absolwent NLO SMS PZHL Sosnowiec z 1997. Do końca 1997 grał w Cracovii, a od początku 1998 w Podhalu. W 1999 wyjechał do Ameryki Północnej z zamiarem angażu w tamtejszych klubach. W latach 1999-2001 występował w zespołach Central Hockey League. Po drugim pobycie w USA ponownie występował w lidze polskiej w barwach Podhala. Po sezonie 2002/2003 zakończył występy w polskiej lidze.
Był reprezentantem Polski kadr: do lat 18 (wystąpił na turniejach mistrzostw Europy juniorów w 1993, 1994), do lat 20 (wystąpił na turniejach mistrzostw świata juniorów Grupy B w 1995) oraz seniorskiej kadry (wystąpił na turniejach mistrzostw świata Grupy B w 1996, 1999).
Po zakończeniu czynnej kariery zawodniczej podjął występy w amatorskiej drużynie polonijnej w Stanach Zjednoczonych wspólnie z innymi byłymi polskimi hokeistami. Brał udział w turnieju hokeja podczas Zimowych Igrzysk Polonijnych 2010 w Nowym Targu występując w drużynie Polonii Amerykańskiej.

</doc>
<doc id="2734234" url="https://pl.wikipedia.org/wiki?curid=2734234" title="Reprezentacja Chin w koszykówce kobiet">
Reprezentacja Chin w koszykówce kobiet

Reprezentacja Chin w koszykówce kobiet narodowy zespół koszykarek Chin. Reprezentuje swój kraj w rozgrywkach międzynarodowych, od 1956 r.
Obecnie trenerem reprezentacji jest Sun Fengwu. Chinki zdobyły dwa medale Igrzysk Olimpijskich (srebro w 1992 oraz brąz w 1984).

</doc>
<doc id="2734235" url="https://pl.wikipedia.org/wiki?curid=2734235" title="Tatiana Gorszkowa">
Tatiana Gorszkowa



</doc>
<doc id="2734237" url="https://pl.wikipedia.org/wiki?curid=2734237" title="Eredivisie (2012/2013)">
Eredivisie (2012/2013)

Sezon 2012/2013 był pięćdziesiątym siódmym sezonem Eredivisie od czasu ich ustanowienia w 1955 roku, która wyłoniła mistrza Holandii - AFC Ajax, który tym samym obronił zdobyty rok wcześniej tytuł. Sezon oficjalnie rozpoczął się 10 sierpnia 2012 roku, a zakończył 26 maja barażami o puchary europejskie (wygranymi przez FC Utrecht) i barażami o utrzymanie. Do niższej ligi spadły zespoły VVV Venlo i Willem II.

</doc>
<doc id="2734238" url="https://pl.wikipedia.org/wiki?curid=2734238" title="Wiktoria Kuzjakina">
Wiktoria Kuzjakina



</doc>
<doc id="2734239" url="https://pl.wikipedia.org/wiki?curid=2734239" title="Reprezentacja Brazylii w koszykówce kobiet">
Reprezentacja Brazylii w koszykówce kobiet

Reprezentacja Brazylii w koszykówce kobiet narodowy zespół koszykarek Brazylii. Reprezentuje swój kraj w rozgrywkach międzynarodowych.
Obecnie trenerem reprezentacji jest Luiz Cláudio Tarallo. Brazylijki zdobyły dwa medale Igrzysk Olimpijskich (srebro w 1996 oraz brąz w 2000). W 1996 r. reprezentantki Brazylii zostały mistrzyniami Świata.

</doc>
<doc id="2734240" url="https://pl.wikipedia.org/wiki?curid=2734240" title="Reprezentacja Kanady w koszykówce kobiet">
Reprezentacja Kanady w koszykówce kobiet

Reprezentacja Kanady w koszykówce kobiet – narodowy zespół koszykarek Kanady. Reprezentuje swój kraj w rozgrywkach międzynarodowych, od 1936 r.
Obecnie trenerką reprezentacji jest Allison McNeill. 

</doc>
<doc id="2734241" url="https://pl.wikipedia.org/wiki?curid=2734241" title="Waseda-SAT2">
Waseda-SAT2

Waseda-SAT2 – japoński technologiczny sztuczny satelita typu CubeSat, zbudowany przez studentów z Uniwersytetu Waseda. Został wystrzelony 20 maja 2010 rakietą H-IIA F17, wraz z sondami Akatsuki, IKAROS i UNITEC-1 oraz satelitami Hayato i Negai. Po wypuszczeniu na orbitę nie otrzymano sygnału od satelity.
Satelita miał za zadanie testować nowe zastosowania kontroli położenia pojazdu, a także prowadzić obserwacje Ziemi metodą teledetekcji.

</doc>
<doc id="2734242" url="https://pl.wikipedia.org/wiki?curid=2734242" title="Nelly Aliszewa">
Nelly Aliszewa



</doc>
<doc id="2734243" url="https://pl.wikipedia.org/wiki?curid=2734243" title="Ksenia Sizowa">
Ksenia Sizowa



</doc>
<doc id="2734244" url="https://pl.wikipedia.org/wiki?curid=2734244" title="Z życia VIP'ów">
Z życia VIP'ów



</doc>
<doc id="2734246" url="https://pl.wikipedia.org/wiki?curid=2734246" title="Irina Uraliewa">
Irina Uraliewa



</doc>
<doc id="2734247" url="https://pl.wikipedia.org/wiki?curid=2734247" title="Jelena Wasilewskaja">
Jelena Wasilewskaja



</doc>
<doc id="2734250" url="https://pl.wikipedia.org/wiki?curid=2734250" title="Maria Żadan">
Maria Żadan



</doc>
<doc id="2734251" url="https://pl.wikipedia.org/wiki?curid=2734251" title="Józefa Buczyńska">
Józefa Buczyńska



</doc>
<doc id="2734252" url="https://pl.wikipedia.org/wiki?curid=2734252" title="Paweł Krugłow">
Paweł Krugłow



</doc>
<doc id="2734258" url="https://pl.wikipedia.org/wiki?curid=2734258" title="Konura złota">
Konura złota



</doc>
<doc id="2734259" url="https://pl.wikipedia.org/wiki?curid=2734259" title="Uładzimir Mielanczuk">
Uładzimir Mielanczuk

Władimir Mielenczuk

</doc>
<doc id="2734260" url="https://pl.wikipedia.org/wiki?curid=2734260" title="Mikołaj Ilków">
Mikołaj Ilków

Mikołaj Ilków, ukr. Микола Миколайович Ільків – Mykoła Mykołajowycz Ilkiw (ur. 10 grudnia 1890 we wsi Przewoziec w rejonie Kałusza, zm. w kwietniu 1940 w Katyniu) – duchowny greckokatolicki pochodzenia ukraińskiego, działacz polityczny, poseł na Sejm RP, naczelny kapelan greckokatolicki Wojska Polskiego, ofiara zbrodni katyńskiej.
Życiorys.
Urodził się 10 grudnia 1890. Syn Mikołaja. Ukończył szkołę średnią w Kałuszu, a następnie gimnazjum im. Cesarza Franciszka Józefa I w Stanisławowie. W 1918 ukończył studia teologiczne na Wydziale Teologicznym Uniwersytetu Jana Kazimierza we Lwowie, po czym 30 marca 1919 został wyświęcony na duchownego obrządku greckokatolickiego.
Pracował jako katecheta w szkołach w Kałuszu. Podczas wojny polsko-ukraińskiej, jako dyrektor prywatnego gimnazjum ukraińskiego w Kałuszu, prowadził akcję polegającą na pomocy rannym żołnierzom. Od 1920 pełnił funkcję administratora probostw greckokatolickich w okolicznych miejscowościach. Opowiadał się za współpracą ukraińsko-polską.
W 1922 był współzałożycielem Agrarnej Ukraińskiej Chłopskiej Partii (Chliborobów). Z jej ramienia wybrano go w tym roku do Sejmu I Kadencji. Stanął na czele Sejmowego Klubu Ukraińsko-Włościańskiego, liczącego 5 posłów. Z powodu zaangażowania politycznego popadł w konflikt z władzami kościelnymi, co spowodowało, że został zawieszony w czynnościach kapłańskich przez biskupa Grzegorza Chomyszyna.
Po zakończeniu kadencji Sejmu w 1927 objął probostwo w Niżniowie w diecezji stanisławowskiej. 27 lutego 1928 został przeniesiony z pospolitego ruszenia do rezerwy duchowieństwa wojskowego z równoczesnym mianowaniem kapelanem rezerwy ze starszeństwem z 1 stycznia 1927 i 399. lokatą w duchowieństwie wojskowym (obrządek greckokatolicki). Od lipca 1928, jako duchowny rezerwy powołany do służby czynnej, pełnił funkcję administratora parafii wojskowej greckokatolickiej w Łodzi. 27 czerwca 1935 został przemianowany na zawodowego kapelana wojskowego, w stopniu kapelana ze starszeństwem z 1 sierpnia 1928 i 1. lokatą w duchowieństwie wojskowym wyznania greckokatolickiego. Obowiązki proboszcza parafii Zwiastowania Najświętszej Marii Panny przy kościele garnizonowym św. Jerzego w Łodzi sprawował do września 1939.
Na stopień starszego kapelana został mianowany ze starszeństwem z 19 marca 1939 i 1. lokatą w duchowieństwie wojskowym wyznania rzymskokatolickiego.
Po wybuchu II wojny światowej 1939, w okresie kampanii wrześniowej, jako naczelny kapelan greckokatolicki WP, znalazł się w oblężonym Lwowie. Po agresji ZSRR na Polskę z 17 września 1939 i kapitulacji Lwowa 21 września trafił do niewoli radzieckiej. Osadzono go w obozie jenieckim w Starobielsku, skąd 2 marca 1940 wraz z grupą dziesięciu innych jeńców został przewieziony do Moskwy, a stamtąd, po nieudanej próbie skłonienia go do współpracy z Sowietami, do obozu w Kozielsku (11.04.1940). Wynika to z pisma komendanta obozu w Kozielsku o "przyjęciu konwoju dwóch księży byłej armii polskiej". 28 kwietnia 1940 przekazany do dyspozycji naczelnika smoleńskiego obwodu NKWD i wywieziony do Katynia (lista wywozowa 052/4 z 27.04.1940). 
Rozstrzelany 30 kwietnia 1940 przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. 
Spoczywa na terenie Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców (zapis w dzienniku ekshumacji pod datą 18.05.1943, figuruje na liście AM-232-2455 i liście Komisji Technicznej PCK pod numerem 02455 (dosł. określony jako "porucznik" "Nikolai Ilnow")). Przy zwłokach Mikołaja Ilkowa odnaleziono rosyjskie pokwitowanie. Nazwisko Ilkowa (zapisane jako "Ilnów") znajduje się na liście ofiar (pod nr 2455) opublikowanej w Gońcu Krakowskim nr 139 i w Nowym Kurierze Warszawskim nr 145 z 1943. Krewni do 2010 poszukiwali informacji przez Biuro Informacji i Badań Polskiego Czerwonego Krzyża w Warszawie.

</doc>
<doc id="2734261" url="https://pl.wikipedia.org/wiki?curid=2734261" title="William Duff (1872–1953)">
William Duff (1872–1953)

William Duff (ur. 28 kwietnia 1872 w Carbonear, zm. 25 kwietnia 1953 w Lunenburgu) – kanadyjski polityk, w latach 1917–1926 oraz 1927–1936 członek Izby Gmin, od 1936 roku do śmierci senator z ramienia Liberalnej Partii Kanady.
Urodzony w Carbonear w Nowej Fundlandii, syn Williama i Mary Ann Duff, z zawodu przedsiębiorca, kupiec rybny i armator. W latach 1916–1922 był burmistrzem Lunenburga w Nowej Szkocji. W wyborach 17 grudnia 1917 roku został wybrany liberalnym członkiem Izby Gmin z okręgu wyborczego Lunenburg. Wybierany na kolejne kadencje w latach 1921 i 1925, przegrał wybory w 1926 roku. Ponownie został wybrany członkiem Izby Gmin w wyborach uzupełniających 1927 roku w okręgu Antigonish-Guysborough, sprawował mandat do 1936 roku. 28 lutego 1936 roku został nominowany członkiem Senatu na wniosek premiera Mackenzie Kinga. Pełnił tę funkcję aż do śmierci 25 kwietnia 1953 roku. Ogółem spędził w służbie federalnej 35 lat i 4 dni.

</doc>
<doc id="2734267" url="https://pl.wikipedia.org/wiki?curid=2734267" title="MaSat-1">
MaSat-1

MaSat-1 (po węgiersku "Maszat 1", wym. IPA [ˈmɒsɒt ɛɟ]) – satelita technologiczny typu CubeSat, pierwszy węgierski sztuczny satelita na orbicie okołoziemskiej. Został wystrzelony 13 lutego 2012 z kosmodromu w Gujanie Francuskiej przy użyciu włoskiej rakiety Vega, wraz z włoskimi satelitami LARES i AlmaSat-1 oraz 6 innymi satelitami typu CubeSat zbudowanymi na europejskich uczelniach, w tym z polskim satelitą PW-Sat. Zadaniem "MaSat-1" było przeprowadzanie obserwacji Ziemi za pomocą kamery VGA i przesył zdjęć na częstotliwości 437,345 MHz. Po udanym starcie Węgry stały się 47 państwem, którego satelita po raz pierwszy znalazł się na orbicie.

</doc>
<doc id="2734269" url="https://pl.wikipedia.org/wiki?curid=2734269" title="B.A. Robertson">
B.A. Robertson

B.A. Robertson, właśc. Brian Alexander Robertson (ur. 12 września 1956 w Glasgow) – szkocki piosenkarz, kompozytor i aktor.
Działalność muzyczna.
Jako piosenkarz największe sukcesy odnosił w latach 1979–1981, gdy na brytyjskiej liście UK Singles Chart pojawiały się kolejno jego największe przeboje: „Bang Bang” (pozycja 2 na liście z sierpnia 1979), „Knocked It Off” (pozycja 8), „Kool In The Kaftan” (pozycja 17) i „To Be Or Not To Be” (pozycja 9). Wszystkie te nagrania pochodziły z jego trzeciej płyty zatytułowanej "Initial Success", która dotarła do miejsca 32-go brytyjskiej listy UK Albums Chart. Ostatnim przebojem artysty, który pojawił się na liście brytyjskiej Top 40 był utwór „Hold Me” z miejsca 11-tego wykonywany w duecie z Maggie Bell.
Robertson napisał bądź był współautorem piosenek Cliffa Richarda: „Carrie”, „Wire for Sound” i „Language Of Love”.
Wraz z Mikiem Rutherfordem napisał dla zespołu Mike and the Mechanics takie przeboje jak „Silent Running” i „The Living Years” (nominowana do nagrody Grammy w kategorii piosenka roku w 1990).
Skomponował również „We Have A Dream” dla drużyny narodowej Szkocji na Mistrzostwa Świata w Piłce Nożnej 1982 w Hiszpanii.
W roku 1983 wraz z Terry Brittenem i Sue Shifrin jako współautorami piosenki „Pumpin’ And Blowin” do filmu The Pirate Movie otrzymał niechlubną nagrodę Złotej Maliny w kategorii najgorszej piosenki roku 1982.
Na przestrzeni wielu lat kariery otrzymał ponad 70 srebrnych, złotych i platynowych płyt.

</doc>
<doc id="2734270" url="https://pl.wikipedia.org/wiki?curid=2734270" title="For Emma, Forever Ago">
For Emma, Forever Ago

For Emma, Forever Ago – debiutancki album studyjny zespołu Bon Iver. Latem 2007 roku został wydany własnym sumptem, a w 2008 wydały go także Jagjaguwar (USA, 19 lutego 2008) i 4AD (Wielka Brytania, 12 maja 2008).
Tło.
Album został nagrany niemal przez samego Vernona, który podłamany rozwiązaniem poprzedniego zespołu, DeYarmond Edison, zamknął się w leśnym studiu w Medford w stanie Wisconsin na trzy miesiące. Pierwsze wydania pojawiły się już w lipcu 2007 i powoli zaczęły przykuwać uwagę mediów.
Odbiór.
Płyta otrzymała bardzo pozytywne recenzje, zdobywając 88 punktów na 100 możliwych na stronie Metacritic.com i znalazła się na większości list podsumowujących rok 2007 lub 2008.
Lista utworów.
Wszystkie utwory skomponowane przez Justina Vernona.
Personel.
Zespół
Dodatkowi muzycy
Produkcja
Design

</doc>
<doc id="2734271" url="https://pl.wikipedia.org/wiki?curid=2734271" title="Swiss Super League (2004/2005)">
Swiss Super League (2004/2005)

Swiss Super League (2004/2005) – 106. edycja najwyższej piłkarskiej klasy rozgrywkowej w Szwajcarii. Rozpoczęły się 17 lipca 2004 roku, zakończyły się natomiast 29 maja 2005 roku. W rozgrywkach wzięło udział dziesięć drużyn. Mistrzowski tytuł wywalczyła drużyna . Królem strzelców ligi został Christian Giménez z Basel, który zdobył 27 goli.
Drużyny.
Po poprzednim sezonie spadł: .
Rozgrywki.
Baraże o Super League.
Drużyna, która zajęła 9. pozycję w Super League zagrała dwumecz przeciwko wicemistrzowi Challenge League.

</doc>
<doc id="2734272" url="https://pl.wikipedia.org/wiki?curid=2734272" title="Rejon kobeljacki">
Rejon kobeljacki



</doc>
<doc id="2734273" url="https://pl.wikipedia.org/wiki?curid=2734273" title="NPŚ">
NPŚ



</doc>
<doc id="2734274" url="https://pl.wikipedia.org/wiki?curid=2734274" title="Rejon kobeliacki">
Rejon kobeliacki



</doc>
<doc id="2734276" url="https://pl.wikipedia.org/wiki?curid=2734276" title="Wyspa Świętej Łucji">
Wyspa Świętej Łucji



</doc>
<doc id="2734278" url="https://pl.wikipedia.org/wiki?curid=2734278" title="Bitwa o Dofas">
Bitwa o Dofas

Bitwa o Dofas − starcie zbrojne między islamskimi rebeliantami a siłami rządowymi podczas rebelii terrorystów w Jemenie. Rebelianci powiązani z Al-Ka’idą dokonali zniszczenia batalionu 39. Brygady Pancernej w Dofas, stanowiący główny trzon wsparcia artyleryjskiego w walkach w Zindżibar i Dża’ar.
Tło.
27 maja 2011 armia 300 islamistów podjęła szturm na nadmorskie miasto Zindżibar - stolicę prowincji Abjan, która de facto była kontrolowana przez islamskich radykałów powiązanych z Al-Ka’idą. Po jednym dniu walk, rebelianci przejęli kontrolę nad miastem. W bitwie zginęło pięciu policjantów i cywil. Dwóch kolejnych żołnierzy zginęło w starciach w Loder.
Przez kilka miesięcy armia nieskutecznie próbowała odbić Zindżibar. Od września 2011 miasto było oblężone. Od połowy maja 2011 do czerwca 2012 w starciach po obu stronach zginęło około 600 osób.
Bitwa.
4 marca rebelianci rozpoczęli atak na koszary batalionu 39 Brygady Pancernej. W wyniku starć zginęło 32 rebeliantów, 187 żołnierzy, a 135 zostało rannych. W rękach napastników znalazły się wozy pancerne, czołgi i duże ilości broni oraz amunicji. Do niewoli wzięto 55 żołnierzy, choć źródła rebelianckie mówiły o 73 zakładnikach. Atak na bazę rozpoczął się od wystąpienia dywersyjnego, po czym zdetonowano kilka samochodów przed bramami wjazdowymi. Pobliskie jednostki wojskowe 115 i 119 Brygady nie były w stanie udzielić pomocy ostrzałem artyleryjskim, gdyż same były ostrzeliwane. Wsparcie z odleglejszych baz nadeszło z dużym opóźnieniem z powodu burzy piaskowej. W mieście Jaʿār bojownicy paradowali po ulicach z wziętymi do niewoli żołnierzami. W kolejnych dniach lotnictwo dokonało ostrzału miasta Zindżibar, w wyniku którego zginęło 42 rebeliantów
Odpowiedzialność za atak wzięła na siebie grupa Ansar al-Sharia, która uważa się za członka Al-Ka’idy Półwyspu Arabskiego. Trzy dni po ataku grupa wpuściła do miasta Jaʿār medyków Czerwonego Półksiężyca by mogli udzielić pomocy 12 rannym żołnierzom i zażądała wymiany więźniów z rządem.
Następstwa.
Ataki kontynuowano w ciągu kolejnych tygodni. 13 marca w pobliżu al-Bayda w samobójczym zamachu zginęło 4 żołnierzy, a kolejnych 4 zostało ciężko rannych. Po zamachu rebelianci opublikowali nagranie wideo, w którym poinformowali o schwytaniu kolejnego żołnierza, zwiększając tym samym liczbę więźniów do 74. Zażądali również uwolnienia wszystkich schwytanych bojówkarzy w zamian za uwolnienie wojskowych. 
W nocy 31 marca zaatakowano punkt kontrolny armii w Lahidż. Zginęło 20 żołnierzy i 4 rebeliantów. Napastnicy przejęli ciężką broń oraz co najmniej dwa czołgi. Siły rządowe zniszczyły w kolejnych dniach jedną z przejętych maszyn i zabiły trzech jej pasażerów. Podobny atak miał miejsce 9 kwietnia w Lowdar. W wyniku starcia na krótko została przejęta kontrola nad miejscową bazą wojskową. W walkach śmierć poniosły przynajmniej 44 osoby, w tym 6 cywilów, 24 rebeliantów i 14 żołnierzy.

</doc>
<doc id="2734279" url="https://pl.wikipedia.org/wiki?curid=2734279" title="Stare rządy">
Stare rządy



</doc>
<doc id="2734284" url="https://pl.wikipedia.org/wiki?curid=2734284" title="Lorela Manu">
Lorela Manu

Lorela Manu (ur. 20 grudnia 1990) – grecka lekkoatletka, tyczkarka.
Osiągnięcia.
Medalistka mistrzostw Grecji, reprezentantka kraju w meczach międzypaństwowych juniorów.

</doc>
<doc id="2734285" url="https://pl.wikipedia.org/wiki?curid=2734285" title="Alaksandr Juszkiewicz">
Alaksandr Juszkiewicz

Alaksandr Mikałajewicz Juszkiewicz (, , "Aleksandr Nikołajewicz Juszkiewicz"; ur. 12 maja 1972 w Mohylewie) – białoruski polityk i działacz państwowy, przewodniczący Białoruskiego Komitetu Organizacji Młodzieżowych, w latach 2004–2012 deputowany do Izby Reprezentantów Zgromadzenia Narodowego Republiki Białorusi III i IV kadencji.
Życiorys.
Urodził się 12 maja 1972 roku w mieście Mohylew, w obwodzie mohylewskim Białoruskiej SRR, ZSRR. Ukończył Mohylewski Instytut Technologiczny, uzyskując wykształcenie inżyniera automatyzacji, Białoruski Instytut Orzecznictwa, uzyskując wykształcenie prawnika oraz między 2004 i 2008 rokiem Akademię Zarządzania przy Prezydencie Republiki Białorusi ze specjalnością „stosunki międzynarodowe”. Pracę rozpoczął jako ślusarz w zakładzie MPO „Chimwołokno” w Mohylewie. Następnie pracował jako inżynier programista w tym samym przedsiębiorstwie. Pełnił funkcję drugiego, a potem pierwszego sekretarza Mohylewskiego Komitetu Obwodowego Białoruskiego Patriotycznego Związku Młodzieży oraz pierwszego sekretarza Białoruskiego Republikańskiego Związku Młodzieży. Pracował jako dyrektor wykonawczy filii nr 700 Mohylewskiego Obwodowego Urzędu Biełarusbanku. Był deputowanym do Mohylewskiej Obwodowej Rady Deputowanych. Pełni funkcję przewodniczącego Białoruskiego Komitetu Organizacji Młodzieżowych.
W 2004 roku został deputowanym do Izby Reprezentantów Zgromadzenia Narodowego Republiki Białorusi III kadencji z Krzyczewskiego Okręgu Wyborczego Nr 70. Pełnił w niej funkcję członka Stałej Komisji ds. Praw Człowieka, Stosunków Narodowościowych i Środków Masowego Przekazu. 27 października 2008 roku został deputowanym do Izby Reprezentantów IV kadencji z Mohylewskiego-Centralnego Okręgu Wyborczego Nr 85. Pełnił w niej funkcję przewodniczącego tej samej komisji. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej.
Życie prywatne.
Alaksandr Juszkiewicz jest żonaty, na syna i córkę.

</doc>
<doc id="2734286" url="https://pl.wikipedia.org/wiki?curid=2734286" title="Loréla-Anastasía Mánou">
Loréla-Anastasía Mánou



</doc>
<doc id="2734287" url="https://pl.wikipedia.org/wiki?curid=2734287" title="Hermann Voss">
Hermann Voss

Hermann Christian Heinrich Emil Voss (ur. 13 października 1894 w Berlinie, zm. 19 stycznia 1987 w Hamburgu) – niemiecki profesor anatomii i histologii, dziekan Wydziału Medycznego Reichsuniversität Posen ("Uniwersytet Rzeszy w Poznaniu"), profesor anatomii na Uniwersytecie w Lipsku.
Życiorys.
Studiował w Rostocku i w 1919 został doktorem medycyny. Habilitował się z anatomii w 1923 (Universität Rostock). W latach 1927-1941 oraz 1946-1950 pracował na Uniwersytecie w Lipsku, tam został profesorem.
Już w połowie lat 30. XX wieku wypowiadał się na temat całkowitego unicestwienia Polaków i Żydów.
Praca w Reichsuniversität Posen.
W latach 1941-1945 pracował w Reichsuniversität Posen, kierował Instytutem Anatomii przy Friedrich-Nietzsche Strasse (obecnie ul. Święcickiego). Był agresywny, chodził z pałką gumową do bicia. Cieszył się z każdej egzekucji Polaków, a zwłoki przywożone przez Gestapo codziennie do Instytutu Anatomii nazywał "materiałem do pieca". Liczba zwłok które trafiły do Instytutu wynosiła około 8 000.
Część zwłok preparował, m.in. wydobywał czaszki i szkielety, które następnie oferował muzeom w Europie. Mimo działalności na rzecz hitlerowskich Niemiec, książki napisane przez niego były po wojnie tłumaczone i wykorzystywane w nauce anatomii, podobnie było ze spreparowanymi szkieletami i czaszkami oraz preparatami histologicznymi.

</doc>
<doc id="2734288" url="https://pl.wikipedia.org/wiki?curid=2734288" title="Walerij Usolcew">
Walerij Usolcew

Walerij Fiodorowicz Usolcew, ros. Валерий Фёдорович Усольцев (ur. 21 lutego 1958 w Nowosybirsku) – rosyjski hokeista, trener hokejowy.
Życiorys.
Wychowanek wojskowego klubu SKA w rodzinnym Nowosybirsku. Po odbyciu służby wojskowej w Taszkencie powrócił do Nowosybirska i rozegrał sześć sezonów z drużyną Sibiru Nowosybirsk. Na początku stycznia 1989 przyjechał do Polski i w trakcie sezonu 1988/1989 został zatrudniony w klubie Towimor Toruń (wraz z nim przyjechali trener Wasilij Bastiers i napastnik Boris Barabanow). Byli jednymi z pierwszych obcokrajowców w polskiej lidze. Łącznie rozegrał 73 mecze w barwach Towimoru, w których zdobył 20 goli. Barabanow i Usolcew zostali uznani za jednych najwybitniejszych zawodników w historii toruńskiego hokeja. Po sezonie 1990/1991 w sierpniu 1991 wraz z Władimirem Mielenczukiem (także wychowanek SKA Nowosybirsk) przeniósł się do drugoligowego wówczas zespołu z Sanoka, STS, gdzie pełnił rolę grającego współtrenera. W 1992 wywalczył z zespołem awans do ekstraklasy. W sezonie 1992/1993 I ligi był najlepszym asystentem drużyny i drugim punktującym (30 punktów, w tym 11 asyst). Po sezonie odszedł z klubu.
Trzecim polskim przystankiem w karierze były Katowice. W sezonie 1993/1994 zdobył z Górnikiem 1920 brązowy medal Mistrzostw Polski (wraz z nim m.in. Valērijs Vauļins). Następnie zakończył karierę zawodniczą. Później był szkoleniowcem grup młodzieżowych w Nowosybirsku.
Żonaty z Antoniną, ojciec Antona i Wiaczesława.

</doc>
<doc id="2734289" url="https://pl.wikipedia.org/wiki?curid=2734289" title="Loréla Mánou">
Loréla Mánou



</doc>
<doc id="2734291" url="https://pl.wikipedia.org/wiki?curid=2734291" title="Helena Nordheim">
Helena Nordheim

Helena Nordheim (ur. 1 sierpnia 1903 w Amsterdamie; zm. 2 lipca 1943 w obozie zagłady Sobibór) – holenderska gimnastyczka sportowa, złota medalistka w wieloboju sportowym na Olimpiadzie w Amsterdamie w 1928.
Razem z koleżankami zdobyła pierwszy kobiecy złoty medal olimpijski w historii Holandii.
W związku ze swoim żydowskim pochodzeniem została w 1943 deportowana przez hitlerowców wraz z mężem i córką poprzez obóz przejściowy Westerbork do Sobiboru, gdzie cała rodzina zginęła w komorze gazowej .
Także trzy inne zawodniczki ze zwycięskiego zespołu: Estella Agsteribbe, Anna Polak i Judikje Simons
zostały zamordowane przez nazistów.

</doc>
<doc id="2734292" url="https://pl.wikipedia.org/wiki?curid=2734292" title="Räsna">
Räsna

2 miejscowości w Estonii:

</doc>
<doc id="2734295" url="https://pl.wikipedia.org/wiki?curid=2734295" title="Litwiny">
Litwiny



</doc>
<doc id="2734296" url="https://pl.wikipedia.org/wiki?curid=2734296" title="Zespół zamkowy w Nieświeżu">
Zespół zamkowy w Nieświeżu



</doc>
<doc id="2734301" url="https://pl.wikipedia.org/wiki?curid=2734301" title="Jan Maklakiewicz">
Jan Maklakiewicz



</doc>
<doc id="2734303" url="https://pl.wikipedia.org/wiki?curid=2734303" title="Zespół zamkowy w Mirze">
Zespół zamkowy w Mirze



</doc>
<doc id="2734304" url="https://pl.wikipedia.org/wiki?curid=2734304" title="Litwiny (rejon szkudzki)">
Litwiny (rejon szkudzki)

Litwiny (lit. "Litvinai") – wieś na Litwie, położona w okręgu kłajpedzkim, w rejonie szkudzkim, w gminie Lenkimy ("Lenkimų seniūnija"); niewielka wioska w pobliżu granicy z Łotwą niedaleko wybrzeży Morza Bałtyckiego, 7 km na wschód od miasteczka Lenkimy.
Historia.
W XIX w. wieś znajdowała się w gminie Szkudy w powiecie telszewskim guberni kowieńskiej Imperium Rosyjsiego. 
W okresie międzywojennym Litwiny należały do odrodzonego państwa litewskiego.
W l. 1940-41 w Litewskiej Socjalistycznej Republice Radzieckiej. W l. 1941-44 pod okupacją niemiecką. W l. 1944-1990 ponownie w granicach ZSRR. Od 1990 r. w niepodległej Litwie.

</doc>
<doc id="2734309" url="https://pl.wikipedia.org/wiki?curid=2734309" title="Twierdzenie Lindenstraussa-Tzafririego">
Twierdzenie Lindenstraussa-Tzafririego

Twierdzenie Lindenstraussa-Tzafririego - twierdzenie udowodnione przez Jorama Lindenstraussa i Liora Tzafriri w 1971 roku, mówiące iż przestrzeń Banacha "X", której każda domknięta podprzestrzeń liniowa jest komplementarna (tj. dla każdej domkniętej podprzestrzeni "E" istnieje taki (ograniczony) operator liniowy "P": "X" → "X" o obrazie będącym podprzestrzenią "E") jest izomorficzna (jako przestrzeń Banacha) z pewną przestrzenią Hilberta. Dokładniej, wykazali oni, że jeżeli każda domknięta podprzestrzeń przestrzeni Banacha "X" jest "λ"-komplementarna ("λ" ≥ 0 jest pewną stałą wspólną dla wszystkich podprzestrzeni), to odległość Banacha-Mazura przestrzeni "X" od przestrzeni Hilberta jest nie większa niż 29"λ"4.
Twierdzenie Lindenstraussa-Tzafririego rozszerza w pewnym stopniu wyniki Wilhelma Blaschkego i Shizuo Kakutaniego mówiące, że rzeczywista przestrzeń Banacha wymiaru co najmniej 3, której każda dwuwymiarowa podprzestrzeń jest 1-komplementarna jest liniowo izometryczna z przestrzenią Hilberta.

</doc>
<doc id="2734310" url="https://pl.wikipedia.org/wiki?curid=2734310" title="WBS LOPP (sterowiec)">
WBS LOPP (sterowiec)

WBS LOPP – pierwszy sterowiec zaprojektowany w latach 30. XX wieku w Polsce równolegle ze stratostatem "Gwiazda Polski". Projekt ten nie został nigdy zrealizowany.
Historia.
Dziesięć lat po kasacji sterowca "Lech" w 1928 roku w Polsce wciąż istniała grupa entuzjastów tego rodzaju statków powietrznych, która w końcu zdołała przekonać Zarząd Główny Ligi Obrony Powietrznej i Przeciwgazowej o konieczności opracowania konstrukcji nowego polskiego sterowca ciśnieniowego. Prace nad opracowaniem założeń projektowych oraz projektu wstępnego powierzono Wytwórni Balonów i Spadochronów w Legionowie (WBS-owi). Nowa latająca maszyna miała otrzymać prostą nazwę "LOPP"; głównym projektantem został mjr pilot inż. Stanisław Mazurek, aerostat zaś konstruował inż. Paczosa. Sterowiec miał mieć możliwość dotarcia do każdej miejscowości w kraju; LOPP planowało wykorzystywać go do swoich lotów propagandowych, szkolenia pilotów oraz badań nad możliwościami zastosowania komunikacji sterowcowej w Polsce. Garażowanie statku nie było postrzegane jako problematyczne – istniały wówczas w Polsce trzy duże hale, które nadawałyby się do tego celu: jedna sterowcowa w Poznaniu (Ławica II) oraz jedna w Toruniu i jedna w Legionowie. Jednak wypadek podczas przygotowań do startu ukończonego wcześniej stratostatu "Gwiazda Polski" spowodował wstrzymanie prac nad projektem "LOPP-a".
Aerostat.
Aerostat miał zostać zbudowany wedle ówczesnych zasad konstrukcji sterowców ciśnieniowych – planowano uszyć go z tkaniny potrójnej przesyconej gumą. Miał mieć formę bryły obrotowej o kształcie parabolicznym. Jako gaz nośny planowano zastosować wodór. Dla zachowania kształtu powłoki przy zmiennym ciśnieniu atmosferycznym przewidziano montaż balonetu zasilanego powietrzem z zewnątrz za pomocą dmuchawy.
Gondola.
Gondola sterowca miała być typu wojskowego; jej szkielet planowano wykonać w formie kratownicy z rur stalowych, pokrycie zaś – ze sklejki i płótna. Wewnątrz zaplanowano pomieszczenia nawigacyjne dla 6 (maksymalnie 8) członków załogi. Za gondolą przewidziano zamontowanie dmuchawy tłoczącej przez pionową rurę powietrze do balonetu umieszczonego wewnątrz kadłuba sterowca. Silniki wraz ze śmigłami miały zostać zamocowane do boków gondoli.

</doc>
<doc id="2734316" url="https://pl.wikipedia.org/wiki?curid=2734316" title="Sky (brytyjski zespół muzyczny)">
Sky (brytyjski zespół muzyczny)

Sky – brytyjska grupa instrumentalna grająca mieszankę rocka progresywnego, soft rocka, jazzu i muzyki poważnej powstała w Londynie w roku 1978 i działająca do 1995. Najbardziej znani członkowie to gitarzysta klasyczny John Williams, basista Herbie Flowers (były członek Blue Mink i T. Rex) i Francis Monkman (jeden z założycieli grupy rockowej Curved Air). Najbardziej znany podwójny album Sky 2, który otrzymał status płyty platynowej zawiera ich interpretację „Toccaty” J.S. Bacha. Jest to największy przebój zespołu i zarazem jedno z najciekawszych adaptacji utworu muzyki klasycznej przez zespół rockowy.

</doc>
<doc id="2734318" url="https://pl.wikipedia.org/wiki?curid=2734318" title="Rezydencja królewska w Fontainebleau">
Rezydencja królewska w Fontainebleau

Rezydencja królewska w Fontainebleau − dawny pałac królewski usytuowany w Fontainebleau, około 55 kilometrów na południe od historycznego centrum Paryża. Dzieje zamku sięgają XII wieku. W XVI wieku, począwszy od panowania króla Franciszka I, rezydencję kilkukrotnie przebudowywano, dzięki czemu otrzymała obecny renesansowo-manierystyczny wygląd. Z powstaniem tej rezydencji związani byli francuscy malarze reprezentujący tzw. szkołę Fontainebleau oraz elita włoskich architektów, rzeźbiarzy i malarzy. Nieopodal rezydencji znajduje się rozległy ogród, park i Las Fontainebleau, jedno z ulubionych przez francuskich monarchów miejsc do polowania.
Historia.
Średniowiecze.
Pierwsza wzmianka o zamku Fontainebleau pochodzi z 1137 roku, z okresu panowania króla Ludwika VII Młodego. Wówczas powstały m.in. donżon i kaplica Najświętszej Marii Panny i św. Saturnina, którą w roku 1169 poświęcił wygnany z Anglii arcybiskup Canterbury Tomasz Becket. Kolejni Kapetyngowie, Filip August i Ludwik IX, często odwiedzali tę rezydencję. W 1259 roku Ludwik IX Święty założył na terenie zamku szpital i klasztor z kaplicą. Fundamenty tych zabudowań znajdują się w pobliżu obecnej kaplicy Trójcy Świętej. Kolejny z Kapetyngów Filip IV Piękny (1268-1314, syn Filipa III i Izabeli Aragońskiej) urodził się i zmarł w Fontainebleau. W 1323 roku jego siostra Izabela, królowa małżonka Edwarda II Plantageneta, odwiedziła go w Fontainebleau. W 1332 roku w Fontainebleau miał miejsce ślub Jana II i Bonny Czeskiej. Karol VII (król Francji od 1422 do 1461) rozpoczął rozbudowę rezydencji.
Nowożytność.
Za panowania Franciszka I rozpoczęto trwające przez niemal cały XVI wiek przebudowę i rozbudowę, w wyniku których gotycka warownia przekształciła się w reprezentacyjny pałac. W opinii części historyków sztuki budowa rezydencji wyznacza początek nowożytności w architekturze Francji. Architekt Gilles le Breton niemal całkowicie przebudował średniowieczny zamek, wzniósł zabudowania wokół dziedzińca (zwanego od swojego planu "Cour Ovale"), w tym nową kaplicę św. Saturnina. Od strony południowej w tej części zabudowań wzniesiono Złotą Bramę ("Porte Dorée"). Na zachód od rdzenia rezydencji architekt wzniósł zabudowania wokół Dziedzińca Białego Konia ("Cour de Cheval Blanc"), w tym monumentalne skrzydło wschodnie. W początkowym etapie rezydencja składała się z dwóch osobnych części, następnie zostały one połączone galerią, w której Franciszek I zgromadził jedną ze swoich kolekcji dzieł sztuki. Dekorację stiukową galerii wykonał w latach 1522-1540 Rosso Fiorentino. 
Franciszek I zatrudnił również architekta i teoretyka sztuki Sebastiana Serlia oraz malarza Leonarda da Vinci. Włoski rzeźbiarz i złotnik Benvenuto Cellini wykonał tu w latach 1542-44 "Nimfę z Fontainebleau", która zdobiła główną bramę rezydencji. Za panowania następcy Franciszka I, Henryka II, powstały malowidła w Sali Uczt ("Salle des Fêtes"), wykonane przez włoskich manierystów Francesca Primaticcia i Niccola dell’Abbate. 
Kolejna faza rozbudowy rezydencji przypada na okres panowania wspomnianego Henryka II i jego żony Katarzyny. Wzniesiono wówczas Salę Balową oraz schody od strony Dziedzińca Białego Konia prowadzące do wschodniego skrzydła. 
Za panowania Henryka IV powstały zabudowania wokół Dziedzińca Książąt, mieszczące m.in. Bramę Chrztu, Galerię Diany z Poitiers i Galerię Jeleni, w której urządzono bibliotekę. Do prac zatrudniono architektów Philiberta Delorme'a i Jeana Bullanta. W latach 1606-1609 w stylu manierystycznym wzniesiono na wschód od "Cour Ovale" trzy skrzydła zabudowań administracyjnych, gospodarczych (m.in. kuchnie królewskie) i prywatnych zwane Kwartałem Henryka IV ("Quartier Henri IV"). Przy urządzaniu i dekoracji wystroju wnętrz działali artyści reprezentujący tzw. drugą szkołę Fontainebleau. Henryk IV założył również liczący 80 hektarów park przecięty kanałami, w tym głównym, długim na 1200 m. Bogatą florę tworzą sosny, wiązy oraz drzewa owocowe. Do aranżacji ogrodów i parku został zatrudniony nadworny ogrodnik Claude Mollet, znany także m.in. z ogrodów przy zamku w Anet. Za panowania Ludwika XIII pracował przy budowie klatki schodowej zwanej "Escalier en Fer à cheval" i kaplicy Świętej Trójcy francuski architekt Jean Androuet du Cerceau. 
Oprócz Filipa IV w rezydencji urodzili się Henryk III i Ludwik XIII. Przez całą nowożytność zamek gościł wielu notabli i znane osobistości. Po swojej abdykacji w 1654 roku do Fontainebleau przeniosła się królowa Krystyna Waza. W roku 1685 Król Słońce w tej rezydencji wydał edykt, w którym odwołano edykt nantejski (1598). W Fontainebleau gościli m.in. car Rosji Piotr I Wielki i król Danii Chrystian VII.
Charakterystyka pałacu.
Rezydencja królewska w Fontainebleau powstała na kanwie obronnego zamku, po zmianach w okresie XVI-XIX w. przybrała kształt nieregularny. Składa się z trzech zasadniczych części. Pierwszą część (licząc od strony zachodniej, gdzie znajduje się wejście główne) stanowi zabudowa wokół Dziedzińca Honorowego; jego najstarszą częścią jest wschodni obszar nazywany Dziedzicem Białego Konia. Składa się z trzech skrzydeł, najstarsze jest skrzydło wschodnie z pięcioma ryzalitami. Środkowy ryzalit poprzedzają monumentalne podwójne schody. Dwa prostopadle usytuowane skrzydła są częściowo XVI-wieczne; zostały w znacznej części przebudowane i rozbudowane w XIX wieku. Środkową część założenia tworzy zabudowa wokół Dziedzińca Owalnego, kryjąca wewnątrz relikty średniowiecznego zamku, natomiast wschodnią – zabudowa wokół Dziedzińca Kancelaryjnego wzniesiona na początku XVII wieku. 
Rezydencja w Fontainebleau jest pierwszym dziełem we Francji, gdzie w pełni zastosowano formy renesansowe i manierystyczne. Dotyczy to zarówno architektury poszczególnych brył, jak i otaczających ich terenów zielonych oraz wystroju wnętrz. Przez XVI i XVII wiek działała tu tzw. szkoła Fontainebleau, zrzeszająca rzeźbiarzy, malarzy, sztukatorów, rozmaitych rzemieślników i ogrodników. 

</doc>
<doc id="2734319" url="https://pl.wikipedia.org/wiki?curid=2734319" title="Zamek w Fontainebleau">
Zamek w Fontainebleau



</doc>
<doc id="2734323" url="https://pl.wikipedia.org/wiki?curid=2734323" title="Litwiny (rejon rosieński)">
Litwiny (rejon rosieński)

Litwiny (lit. "Litvinai") – wieś na Litwie, położona w okręgu kowieńskim, w rejonie rosieńskim, w gminie Szydłowo ("Šiluvos seniūnija"). Miejscowość położona 3,5 km na północny wschód od miasteczka Żoginie.
Historia.
W XIX w. wieś znajdowała się w gminie Betygoła w powiecie kowieńskim guberni kowieńskiej Imperium Rosyjsiego. 
W okresie międzywojennym Litwiny należały do odrodzonego państwa litewskiego.
W l. 1940-41 w Litewskiej Socjalistycznej Republice Radzieckiej. W l. 1941-44 pod okupacją niemiecką. W l. 1944-1990 ponownie w granicach ZSRR. Od 1990 r. w niepodległej Litwie.

</doc>
<doc id="2734325" url="https://pl.wikipedia.org/wiki?curid=2734325" title="Łytwyny">
Łytwyny

Łytwyny (ukr. Литвини) – wieś na Ukrainie w rejonie kobelackim obwodu połtawskiego, w radzie wiejskiej Wasyliwka (Василівська сільська рада). 
Geografia.
Miejscowość leży na podmokłych terenach w pobliżu doliny Dniepru, między wsiami Mykołajiwka i Martyniwka.

</doc>
<doc id="2734326" url="https://pl.wikipedia.org/wiki?curid=2734326" title="Skutare">
Skutare

Skutare (bułg. "Скутаре") – wieś w południowej Bułgarii, w obwodzie Płowdiw, w gminie Marica.
Ośrodek przemysłu włókienniczego w tym regionie. Miejscowość znajdująca się 9 km od Płowdiwu

</doc>
<doc id="2734327" url="https://pl.wikipedia.org/wiki?curid=2734327" title="Kostiewo">
Kostiewo

Kostiewo (bułg. "Костиево") – wieś w południowej Bułgarii, w obwodzie Płowdiw, w gminie Marica.
Położona 14 km od Płowdiwu. Po raz pierwszy notowana w 1576 roku w tureckich dokumentów.

</doc>
<doc id="2734328" url="https://pl.wikipedia.org/wiki?curid=2734328" title="Manole">
Manole

Manole (bułg. "Маноле") – wieś w południowej Bułgarii, w obwodzie Płowdiw, w gminie Marica.
Miejscowość znajduje się 18 km od Płowdiwu.
W wiosce znajduje się tracka mogiła z trzema grobowcami.

</doc>
<doc id="2734329" url="https://pl.wikipedia.org/wiki?curid=2734329" title="Pawło Bazylewski">
Pawło Bazylewski

Pawło Bazylewski, ukr. Павло Базилевський (ur. we wsi Zatyszszia w guberni chersońskiej, zm. 15 listopada 1981 w Londynie) – rosyjski, a następnie ukraiński wojskowy (generał), oficer Armii Polskiej na Wschodzie, a następnie 2 Korpusu Polskiego podczas II wojny światowej, emigracyjny działacz ukraiński.
Życiorys.
Urodził się w rodzinie szlacheckiej herbu Jastrzębiec. Ukończył szkołę w Łubnach, zaś w 1916 r. szkołę piechoty w Czuhujiwiu. Służył jako praporszczik w 216 Zapasowym Batalionie Piechoty, w składzie którego trafił na front I wojny światowej. Doszedł do stopnia sztabskapitana. Zaangażował się w działalność ukraińskiego ruchu narodowego. W maju 1917 r. brał udział w I Wszechukraińskim Zjeździe Wojskowym w Kijowie. Pod koniec 1917 r. wstąpił do 1 Ukraińskiego Pułku Kozackiego im. B. Chmielnickiego. Od pocz. 1918 r. był starsziną sotni konnej 1 Pułku Zaporoskiego Dywizji Zaporoskiej. W kwietniu tego roku przeszedł do 2 Kurenia Pułku. Od maja dowodził 1 Sotnią, od września 3 Sotnią, zaś od grudnia 11 Sotnią 4 Pułku Zaporoskiego im. B. Chmielnickiego. Od pocz. stycznia 1919 r. był dowódcą 3 Kurenia Pułku. W poł. marca tego roku został ranny podczas walk z wojskami bolszewickimi. Od września tego roku znajdował się w rezerwie Głównego Zarządu Sztabu Generalnego Armii Czynnej Ukraińskiej Republiki Ludowej. Pod koniec stycznia 1920 r. objął dowództwo kurenia 1 Pułku Rekruckiego. Od końca marca tego roku dowodził 10 Kureniem, zaś od końca kwietnia 11 Kureniem 4 Brygady Strzeleckiej. Na pocz. maja objął funkcję zastępcy dowódcy 11 Kurenia, zaś w poł. czerwca 12 Kurenia Brygady. Pod koniec lipca został dowódcą 20 Kurenia 7 Brygady 3 Żelaznej Dywizji Strzeleckiej. Od poł. listopada pełnił funkcję komendanta Mohylewa Podolskiego. Od końca grudnia był zastępcą komendanta szkoły oficerskiej 3 Żelaznej Dywizji Strzeleckiej. W poł. lutego 1921 r. przydzielono go do 19 Kurenia Dywizji. Na pocz. czerwca tego roku w stopniu podpułkownika objął funkcję referenta administracyjnego w 7 Brygadzie Dywizji. Wraz z pozostałymi wojskowymi Armii Czynnej URL został internowany w Polsce. W obozie w Kaliszu był komendantem szkoły podoficerskiej. Od 1923 r. mieszkał w Tarnowie. Działał w ukraińskich organizacjach kombatanckich i społecznych. W latach 30. przeniósł się do Białegostoku. Podczas wojny obronnej 1939 r. został aresztowany przez NKWD, po czym zesłano go na Syberię. Po zawarciu układu Sikorski-Majski z 30 lipca 1941 r., na pocz. 1942 r. wstąpił do nowo formowanej Armii Polskiej na Wschodzie gen. Władysława Andersa. Po jej ewakuacji do Iranu, a następnie Iraku został oficerem II Korpusu Polskiego. Podczas stacjonowania Korpusu w Palestynie wraz z kilkudziesięcioosobową grupą Ukraińców w monastyrze na Górze Oliwnej ufundował tablicę z tekstem modlitwy Ojcze nasz po ukraińsku. Walczył z Niemcami podczas kampanii włoskiej. Po przeniesieniu Korpusu do Wielkiej Brytanii w 1946 r., zaangażował się w działalność Związku Żołnierzy Ukraińskich w Polskich Siłach Zbrojnych, przekształconego wkrótce w Związek Sampomocy Ukraińców w Wielkiej Brytanii. W latach 1950-1976 był członkiem Związku Weteranów Ukraińskich. W grudniu 1964 r. stanął na czele Towarzystwa Kombatantów Ukraińskich w Wielkiej Brytanii. Rząd Ukraińskiej Republiki Ludowej na Emigracji mianował go generałem chorążym.

</doc>
<doc id="2734331" url="https://pl.wikipedia.org/wiki?curid=2734331" title="Citi Open 2012 (mężczyźni)">
Citi Open 2012 (mężczyźni)

Citi Open 2012 – tenisowy turniej ATP z cyklu Washington Open rozgrywany w dniach 30 lipca–5 sierpnia 2012 roku w Waszyngtonie na kortach twardych o puli nagród 1 049 760 dolarów amerykańskich.

</doc>
<doc id="2734352" url="https://pl.wikipedia.org/wiki?curid=2734352" title="Mary Kom">
Mary Kom

Mangte Chungneijang Mary Kom (; ur. 1 marca 1983 r. w Kangathei) – Indyjska bokserka, brązowa medalistka igrzysk olimpijskich, pięciokrotna mistrzyni świata, złota medalistka igrzysk Wspólnoty Narodów, igrzysk azjatyckich, halowych igrzysk azjatyckich i igrzysk Azji Południowej, pięciokrotna mistrzyni Azji. Występowała w kategoriach od 45 do 51 kg.
W 2005 roku wyszła za mąż za piłkarza K Onlera, a od 2006 roku miała dwuletnią przerwę od boksowania, z powodu urodzenia bliźniaków. Razem ma troje dzieci.
W 2014 roku został stworzony film nazwany jej imieniem reżyserii Omunga Kumara.
Kariera.
Przygodę z boksem zaczęła w 2000 roku.
W 2001 roku na mistrzostwach świata w Scrantonie zdobyła srebrny medal w kategorii do 48 kg, przegrywając w finale z Turczynką Hülyą Şahin. Rok później w Antalyi została mistrzynią świata w najniższej kategorii wagowej do 45 kg.
Na mistrzostwach Azji w Hisar w 2003 roku zdobyła złoty medal w kategorii do 46 kg. Dwa lata później w Kaohsiung powtórzyła ten sukces w tej samej konkurencji. W październiku podczas mistrzostw świata w Podolsku obroniła tytuł mistrzyni świata, wygrywając w finale z Jong Ok z Korei Północnej. W 2006 roku w Nowym Delhi na mistrzostwach świata po raz trzeci z rzędu zdobyła złoty medal. Tym razem w finale zwyciężyła z Rumunką Steluțą Duțą. Podobnie było w 2008 roku podczas mistrzostw świata w Ningbo. Wcześniej zdobyła także srebro na mistrzostwach Azji w Guwahati, przegrywając z Jong Ok.
Na trzecich halowych igrzyskach azjatyckich w Hanoi w 2009 roku zdobyła zloty medal. W finale pokonała Wietnamkę Nguyễn Thị Hoa. Rok później na mistrzostwach Azji w Astanie zajęła pierwsze miejsce. We wrześniu podczas mistrzostw świata w Bridgetown zdobyła złoty medal w nowej dla niej kategorii do 48 kg. W listopadowych igrzyskach azjatyckich w Kantonie zdobyła brązowy medal w wadze muszej po porażce w półfinale z Chinką Ren Cancan.
W 2012 roku zdobyła złoty medal na mistrzostwach Azji w Ułan Bator w kategorii do 51 kg. W finale pokonała Ren Cancan. Na rozegranych w maju mistrzostwach świata w Qinhuangdao przegrała z ćwierćfinale z Nicolą Adams z Anglii. Podczas igrzysk olimpijskich w Londynie zdobyła brązowy medal w zawodach wagi muszej. W półfinale została wyeliminowana przez Nicolę Adams reprezentującą Wielką Brytanię. W pierwszej rundzie pokonała Karolinę Michalczuk.
Na Igrzyskach Azjatyckich 2014 w Inczonie zdobyła złoty medal, pokonując w finale Żajnę Szekierbiekową z Kazachstanu. W 2016 roku podczas igrzysk Azji Południowej w Shillong wygrała w finale z Anushą Kodithuwakku z Indii. Tego samego roku na mistrzostwach świata w Astanie przegrała w drugiej rundzie z Niemką Azizą Nimani. Rok później podczas mistrzostw Azji w Ho Chi Minh zdobyła złoty medal w kategorii 48 kg. W finale zwyciężyła w pojedynku z Kim Hyang-mi z Korei Północnej.
W 2018 roku na igrzyskach Wspólnoty Narodów w Gold Coast zdobyła złoty medal, wygrywając w finale z Irlandką Kristiną O’Harą. Podczas listopadowych mistrzostw świata w Nowym Delhi zdobyła złoty medal. W półfinale wygrała z Kim Hyang-mi, a w finałowej walce okazała się lepsza od Ukrainki Hanny Ochoty 5:0. Tym sposobem została najbardziej utytułowaną bokserką w historii.
W październiku następnego roku zdobyła brązowy medal podczas mistrzostw świata w Ułan Ude w kategorii do 51 kg, przegrywając w półfinale z Turczynką Buse Çakıroğlu.
W roku 2003 została laureatem nagrody Arjuna Award.

</doc>
<doc id="2734353" url="https://pl.wikipedia.org/wiki?curid=2734353" title="M. C. Mary Kom">
M. C. Mary Kom



</doc>
<doc id="2734354" url="https://pl.wikipedia.org/wiki?curid=2734354" title="Ekonomia podażowa">
Ekonomia podażowa



</doc>
<doc id="2734356" url="https://pl.wikipedia.org/wiki?curid=2734356" title="Narodzi się wiedźma">
Narodzi się wiedźma

Narodzi się wiedźma ("A Witch Shall be Born") – opowiadanie Roberta E. Howarda z gatunku magii i miecza opublikowane w grudniu 1934 roku w czasopiśmie „Weird Tales”. Dwunasta część cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest walka dwóch bliźniaczych sióstr o koronę Khauranu, którego armią dowodzi Conan.
Fabuła.
Pewnego dnia królowa Khauranu, Taramis, odkrywa, że ma bliźniaczą siostrę o imieniu Salome. Została ona porzucona na pustyni tuż po urodzeniu, gdyż obdarzona była znamieniem wiedźmy. Salome jednak przeżyła i została nauczona magii w Kitaju. Wykorzystując to, że wygląda tak samo, Salome porywa Taramis i zamyka ją w lochu, sama zaś przejmuje władzę nad państwem, współpracując ze shemickimi najemnikami pod wodzą Constatinusa. Conan rozpoznaje spisek, jednak wierne mu wojska zostają rozbrojone i pobite, a on sam wzięty do niewoli. Constantinus skazuje go na śmierć przez ukrzyżowanie.
Pod władzą udającej Taramis Salome miasto popada w coraz większą ruinę, zaś królowa buduje świątynię ku czci pradawnych bóstw. Wierni jej ludzie terroryzują mieszkańców, zaś Taramis jest torturowana w podziemiach swojego pałacu. Jednak garstka dawnych sług Taramis stopniowo odkrywa prawdę i szykuje wyzwolenie swojej królowej. Tymczasem Conana przed śmiercią na krzyżu ratuje grupa nomadów pod wodzą dawnego znajomego z kozackich czasów. Cymeryjczyk obejmuje władzę nad nimi i stopniowo gromadzi coraz większe wojska, szykując się do szturmu na Khauran.
W bitwie pod murami Khauranu Conan odnosi zwycięstwo nad najemnikami Constantinusa, zaś Salome, przekonana, że to już koniec, postanawia zamordować Taramis. Uniemożliwiają jej to spiskowcy pod wodzą dawnego żołnierza królowej, Valeriusa. Ostatecznie jednak Salome porywa Taramis i zabiera do świątyni. W ostatniej chwili Valerius zabija Salome, ale w tym samym momencie uwolniony zostaje przez nią pradawny demon Thaug. Wojska Conana wdzierają się do miasta, a on sam zabija Thauga. Taramis oferuje mu stanowisko u swego boku, jednak Conan odrzuca jej ofertę, proponując w swoje miejsce Valeriusa. Tuż przed opuszczeniem miasta, Conan krzyżuje Constantinusa, w tym samym miejscu, w którym wcześniej sam był ukrzyżowany.
Uwagi.
"Narodzi się wiedźma" jest nietypowym opowiadaniem, gdyż Conan przez większość czasu pozostaje w tle, ustępując miejsca Taramis, bardzo mocno wyeksponowanej. Poszczególne fragmenty opowiadania są przedstawiane z perspektywy różnych bohaterów, od Conana, poprzez Taramis, Valeriusa, aż po służącą królowej – Astreas.
Opowiadanie to zawiera bardzo szczegółową i drobiazgowo ukazaną scenę ukrzyżowania. .
Opowiadanie zostało napisane błyskawicznie, gdyż Farnsworth Wright, redaktor naczelny "Weird Tales" naciskał na Howarda, żeby napisał coś nowego. Howard w tym czasie kończył pisanie powieści "Godzina smoka", więc to opowiadanie napisał w rekordowo krótkim czasie kilku dni.
Publikacje.
Pierwszy raz opowiadanie "Narodzi się wiedźma" wydrukowane zostało w magazynie "Weird Tales", w grudniu 1934. W wersji książkowej po raz pierwszy opowiadanie pojawiło się w zbiorku "Conan the Barbarian" w 1954.
Adaptacje.
Komiks na podstawie "Ludzi Czarnego Kręgu" ukazał się w 1975 w ramach serii "Savage Sword of Conan". Autorem scenariusza był Roy Thomas, zaś narysował go John Buscema.
Bohaterki o imionach Taramis i Salome pojawiły się w drugim filmie o Conanie, "Conan Niszczyciel". W pierwszym filmie o Conanie, zatytułowanym "Conan Barbarzyńca" wykorzystano z kolei scenę ukrzyżowania Conana. 
W 2007 roku czeski zespół deathmetalowy Animal Hate nagrał płytę pt. "A Witch Shall be Born", zainspirowaną tym opowiadaniem.

</doc>
<doc id="2734357" url="https://pl.wikipedia.org/wiki?curid=2734357" title="Fryderyk Stręk">
Fryderyk Stręk

Fryderyk Stręk (ur. 18 września 1926 w Wolicy Piaskowej, pow. Ropczyce, zm. 1 sierpnia 2018 w Szczecinie) – polski inżynier mechanik, specjalista w dziedzinie inżynierii procesowej i aparatury chemicznej (twórca znanej w świecie, szkoły naukowej w zakresie problemów mieszania cieczy), naukowiec i pedagog, profesor Zachodniopomorskiego Uniwersytetu Technologicznego w Szczecinie (Wydział Technologii i Inżynierii Chemicznej), dyrektor Instytutu Inżynierii Chemicznej i Procesów Ochrony Środowiska, wieloletni członek Komitetu Inżynierii Chemicznej i Procesowej PAN i przewodniczący Sekcji Mieszania i Reologii Technicznej, wieloletni członek Grupy Roboczej "Mixing" przy Europejskiej Federacji Inżynierii Chemicznej.
Życiorys.
Skończył studia w 1950 r. na Wydziale Mechanicznym Politechniki Wrocławskiej, uzyskując dyplom magistra nauk technicznych i inżyniera mechanika na podstawie pracy dyplomowej nt. „Sposoby doładowania silników Diesela. Analiza i krytyka istniejących rozwiązań”. W latach 1953–1956 odbył aspiranturę w dziedzinie inżynierii chemicznej w Politechnice Śląskiej. Wykonał pod kierunkiem prof. Tadeusza Hoblera pracę kandydacką nt. „Efektywność mieszania cieczy” (1957) otrzymał stopień kandydata nauk technicznych. W tej uczelni obronił również pracę habilitacyjną nt. „Wnikanie ciepła w mieszalnikach cieczy” (1962). W 1974 r. otrzymał od Rady Państwa PRL tytuł profesora nadzwyczajnego, a w 1989 r. od prezydenta RP tytuł profesora zwyczajnego.
Pracował zawodowo w:
W PS zajmował początkowo stanowisko adiunkta, a następnie był kierownikiem Zakładu i Katedry Inżynierii i Aparatury Chemicznej (lata 1954–1984), wicedyrektorem i dyrektorem
Instytutu Inżynierii Chemicznej i Chemii Fizycznej (lata 1981–1996).
W Instytucie utworzył naukową szkołę mieszania, cenioną na świecie. Doprowadził do uzyskania przez Wydział uprawnień do prowadzenia kierunku kształcenia „Inżynieria chemiczna i procesowa” oraz nadawania stopnia doktora w dziedzinie „Inżynieria chemiczna”.
Był promotorem 10. prac doktorskich (pięciu spośród doktorantów uzyskało później habilitacje, trzech uzyskało tytuł profesora) oraz recenzentem 42 innych prac doktorskich i 11 prac habilitacyjnych.
Publikacje.
Opublikował ok. 190 opracowań, w tym 95 artykułów w czasopismach naukowych, 30 referatów na
kongresach i konferencjach naukowych oraz 12 patentów; dokonał 25 wdrożeń (nowe konstrukcje aparatów i urządzeń oraz badawczych instalacji prototypowych m.in. do produkcji pilotowej). Jest autorem pierwszej w Europie monografii na temat mieszania cieczy i mieszalników, która była wydana czterokrotnie (2 wydania polskie i 2 zagraniczne).
Stowarzyszenia naukowe.
Wśród organizacji i stowarzyszeń naukowych wymienia się:
Odznaczenia, nagrody i wyróżnienia.
Otrzymał:
oraz inne odznaczenia regionalne i uczelniane.

</doc>
<doc id="2734358" url="https://pl.wikipedia.org/wiki?curid=2734358" title="Hebburn-on-Tyne">
Hebburn-on-Tyne



</doc>
<doc id="2734361" url="https://pl.wikipedia.org/wiki?curid=2734361" title="Ave Cæsar morituri te salutant">
Ave Cæsar morituri te salutant



</doc>
<doc id="2734372" url="https://pl.wikipedia.org/wiki?curid=2734372" title="What the Bleep Do We Know!?">
What the Bleep Do We Know!?

What the Bleep Do We Know!? (także zapisywane jako What tнē #$*! D̄ө ωΣ (K)πow!? i What the #$*! Do We Know!?) – amerykański film paradokumentalny z 2004 roku.
Głównym założeniem filmu jest twierdzenie, że myśli mogą wpłynąć na rzeczywistość na poziomie makroskopowym, oparte na wnioskach z kopenhaskiej interpretacji mechaniki kwantowej. "What the Bleep Do We Know!?" jest połączeniem dokumentalnych wypowiedzi ludzi do kamery, animacji komputerowych oraz wątku fabularnego.
W filmie wypowiadają się fizycy (między innymi Fred Alan Wolf) oraz J.Z. Knight – kobieta określająca się jako medium kanałowe, przez które przemawia nauczyciel duchowy o imieniu Ramtha. Producenci są byłymi uczniami szkoły J.Z. Knight (Ramtha's School of Enlightenment), stąd w filmie widoczne jest odbicie jej światopoglądu i nauk duchowych.
Wątek fabularny.
Główną bohaterką jest głucha fotograf (w tej roli Marlee Matlin). Zdarzenia z jej codziennego życia są okazją do wplecenia wątków dokumentalnych w postaci wypowiedzi naukowców oraz J.Z. Knight (Ramthy) na temat fizyki kwantowej, świadomości, emocji, uczuć i rzeczywistości.
Książka oraz sequel filmu.
W 2005 ukazała się książka pod tytułem "What the Bleep!". Która w 2009 roku doczekała się polskiego wydania przez Wydawnictwo Manawa pod tytułem "What the BLEEP do we (k)now!? Co my tak naprawdę wiemy!?".
W 2006 roku miał premierę sequel filmu zatytułowany "What the Bleep!? Down the Rabbit Hole". Następnie, w tym samym roku, ukazało się DVD "What the Bleep! Down the Rabbit Hole - Quantum Edition" będące bardzo rozszerzoną wersją pierwowzoru – zawiera prawie 16 godzin materiału.

</doc>
<doc id="2734381" url="https://pl.wikipedia.org/wiki?curid=2734381" title="Nikaragua na Letnich Igrzyskach Olimpijskich 2012">
Nikaragua na Letnich Igrzyskach Olimpijskich 2012

Nikaraguę na Letnich Igrzyskach Olimpijskich 2012, które odbyły się w Londynie, reprezentowało 6 zawodników.
Był to jedenasty start reprezentacji Nikaragui na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2734384" url="https://pl.wikipedia.org/wiki?curid=2734384" title="Ri Yong-ho">
Ri Yong-ho



</doc>
<doc id="2734385" url="https://pl.wikipedia.org/wiki?curid=2734385" title="Surinam na Letnich Igrzyskach Olimpijskich 2012">
Surinam na Letnich Igrzyskach Olimpijskich 2012

Surinam na Letnich Igrzyskach Olimpijskich 2012, które odbyły się w Londynie, reprezentowało 5 zawodników.
Był to dwunasty start reprezentacji Surinamu na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2734386" url="https://pl.wikipedia.org/wiki?curid=2734386" title="Marcelo Carballo">
Marcelo Carballo

Marcelo Antonio Carballo Cadima (ur. 7 grudnia 1974 w Cochabambie) – boliwijski piłkarz występujący na pozycji środkowego obrońcy.
Kariera klubowa.
Carballo rozpoczynał swoją karierę piłkarską jako siedmiolatek w akademii piłkarskiej Escuela de Fútbol Enrique Happ, do której uczęszczał przez dziewięć lat. W 1991 roku zaczął uczęszczać do drużyny Don Bosco, za to pierwszy profesjonalny kontrakt podpisał w 1993 roku z zespołem Club Jorge Wilstermann z siedzibą w swoim rodzinnym mieście Cochabamba i szybko został podstawowym graczem zespołu. Tam spędził niemal całą swoją karierę, zostając jedną z legend klubowych. W sezonie 1994 wywalczył z nim tytuł wicemistrza Boliwii, dzięki czemu mógł wziąć udział w pierwszym międzynarodowym turnieju w karierze – Copa Libertadores. Kolejne wicemistrzostwo osiągnął cztery lata później, w rozgrywkach 1998, za to w 2000 roku po raz pierwszy zdobył mistrzostwo Boliwii.
W 2002 roku Carballo przeszedł do drużyny The Strongest z miasta La Paz, w której spędził trzy lata w roli jednego z najważniejszych piłkarzy ekipy. W sezonie Apertura 2003 wywalczył z nim mistrzostwo kraju i sukces ten powtórzył jeszcze dwukrotnie, odpowiednio pół i półtora roku później – podczas rozgrywek Clausura 2003 i Clausura 2004. Wziął także udział w kilku turniejach międzynarodowych. W 2005 roku powrócił do swojego macierzystego Jorge Wilstermann i występował w nim do końca kariery. W sezonie Clausura 2006 zdobył swoje piąte i ostatnie mistrzostwo Boliwii i był to jego jedyny sukces podczas drugiego pobytu w Jorge Wilstermann. Profesjonalną karierę piłkarską zakończył w wieku 35 lat.
Kariera reprezentacyjna.
Carballo występował początkowo w juniorskich i młodzieżowych kadrach narodowych, a w seniorskiej reprezentacji Boliwii zadebiutował za kadencji selekcjonera Carlosa Aragonésa, 4 czerwca 2000 w przegranym 0:1 spotkaniu z Argentyną w ramach eliminacji do Mistrzostw Świata 2002, na które Boliwijczycy ostatecznie się nie zakwalifikowali. W 2001 roku został powołany na turniej Copa América, gdzie wystąpił w dwóch spotkaniach, a jego kadra odpadła już w fazie grupowej. Występował także w nieudanych dla Boliwii eliminacjach do Mistrzostw Świata 2006, a swój bilans reprezentacyjny zamknął na sześciu rozegranych meczach.

</doc>
<doc id="2734390" url="https://pl.wikipedia.org/wiki?curid=2734390" title="Strzelectwo na Letnich Igrzyskach Olimpijskich 2012 – karabin pneumatyczny, 10 m (kobiety)">
Strzelectwo na Letnich Igrzyskach Olimpijskich 2012 – karabin pneumatyczny, 10 m (kobiety)

Strzelanie z karabinu pneumatycznego z odl. 10 metrów kobiet to pierwsza konkurencja, w której rozdano medale w strzelectwie i na całych Letnich Igrzyskach Olimpijskich w Londynie.
Dyscyplina rozpoczęła się o godzinie 8:15 czasu miejscowego. Wtedy to rozegrano kwalifikacje do finału. Decydująca faza, która miała wyłonić mistrzynię olimpijską odbyła się o godzinie 11:00 czasu miejscowego.
W samych kwalifikacjach do finałowej serii tej konkurencji wystartowało 56 zawodniczek (w tym 2 Polki: Paula Wrońska i Sylwia Bogacka). Do finału zakwalifikowało się osiem najlepszych zawodniczek kwalifikacji. W gronie najlepszych znalazła się Bogacka, która zwyciężyła kwalifikację, uzyskując 399 na 400 możliwych punktów, Staroń uzyskała 390 punktów. Drugą zawodniczka okazała się Yi Siling (399 punktów), zaś trzecie Rosjanka Darja Wdowina miała o jeden punkt mniej. 
Finałowa seria liczyła 10 strzałów dla każdej z uczestniczek. Do sumy wyniku walczących zawodniczek w finale liczyły się także strzały z kwalifikacji. 
Złoty medal zdobyła Chinka Yi Siling, która po kwalifikacjach zajmowała drugie miejsce. Z 10 finałowych strzałów tylko w dwóch była najlepsza. Drugie miejsce zajęła Polka Sylwia Bogacka, która czterokrotnie była najlepsza w serii finałowej. Trzecie miejsce zajęła rodaczka zwyciężczyni Yu Dan.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda kwalifikacyjna – 40 strzałów"
"Runda finałowa – 10 strzałów"
Kwalifikacje.
Legenda:
Runda finałowa.
Dzięki zwycięstwu Siling Chiny stały się pierwszym liderem w klasyfikacji medalowej igrzysk w Londynie.

</doc>
<doc id="2734393" url="https://pl.wikipedia.org/wiki?curid=2734393" title="Agron Memedi">
Agron Memedi

Agron Memedi (ur. 5 listopada 1980 w Tetowie) – macedoński piłkarz grający na pozycji obrońcy. Od 2011 roku jest zawodnikiem macedońskiego klubu Metałurg Skopje. W reprezentacji Macedonii zadebiutował w 2010 roku. Do tej pory rozegrał w niej jedno spotkanie (stan na 28.07.2012).

</doc>
<doc id="2734395" url="https://pl.wikipedia.org/wiki?curid=2734395" title="Badminton na Letnich Igrzyskach Olimpijskich 2012 – gra podwójna mężczyzn">
Badminton na Letnich Igrzyskach Olimpijskich 2012 – gra podwójna mężczyzn

Turniej olimpijski w badmintonie mężczyzn podczas XXX Letnich Igrzysk Olimpijskich w Londynie odbył się w dniach od 28 lipca do 5 sierpnia 2012 roku w Wembley Arena. W rywalizacji wzięło udział 32 zawodników.
Zasady turnieju.
Sportowcy zostali podzieleni na grupy składające się z czterech debli. Dwie najlepsze pary z każdej grupy awansują do ćwierćfinału. Od tego czasu rywalizacja przybierze formę pucharową. Zwycięzcy awansują do kolejnej rundy, a przegrani odpadną z rywalizacji. W trakcie całego turnieju mecze gra się do dwóch zwycięskich setów. Set kończy się, gdy debel uzyska 21 punktów i jednocześnie ma co najmniej dwa punkty przewagi nad rywalami.

</doc>
<doc id="2734396" url="https://pl.wikipedia.org/wiki?curid=2734396" title="Lista meczów pomiędzy drużynami KHL i NHL">
Lista meczów pomiędzy drużynami KHL i NHL

Lista meczów rozegranych pomiędzy drużynami z rozgrywek Kontynentalnej Hokejowej Ligi (KHL) i National Hockey League (NHL).

</doc>
<doc id="2734400" url="https://pl.wikipedia.org/wiki?curid=2734400" title="Mun Kyŏng Dŏk">
Mun Kyŏng Dŏk

Mun Kyŏng Dŏk (kor. 문경덕, ur. 12 października 1957) – północnokoreański polityk, ze względu na przynależność do najważniejszych gremiów politycznych Korei Północnej, uznawany za członka ścisłej elity władzy KRLD.
Kariera.
Mun Kyŏng Dŏk urodził się 12 października 1957 roku w stolicy Korei Północnej, Pjongjangu. Absolwent ekonomii politycznej na Uniwersytecie im. Kim Ir Sena. Jako 1. Sekretarz Komitetu Miejskiego Partii Pracy Korei (od lipca 2010 roku), przez specjalistów jest uznawany za "de facto" burmistrza Pjongjangu. Właśnie w stołecznym Komitecie Miejskim rozpoczął karierę partyjną jeszcze w latach 70. XX wieku. Następnie pracował w Socjalistycznej Lidze Młodych im. Kim Ir Sena, a także w Departamencie Organizacyjnym Komitetu Centralnego PPK, gdzie objął funkcję wicedyrektora. Uchodził za osobę blisko związaną towarzysko i politycznie z małżeństwem Jang Sŏng T’aeka oraz Kim Kyŏng Hŭi (siostra Kim Dzong Ila), którzy byli głównymi promotorami i autorami procesu sukcesji władzy przez Kim Dzong Una.
Deputowany Najwyższego Zgromadzenia Ludowego KRLD, parlamentu KRLD X oraz XI kadencji (tj. od lipca 1998 do marca 2009 roku).
Podczas 3. Konferencji Partii Pracy Korei 28 września 2010 roku został wybrany sekretarzem Komitetu Centralnego Partii Pracy Korei, zastępcą członka Biura Politycznego KC, a także po raz pierwszy zasiadł w samym Komitecie Centralnym.
Po śmierci Kim Dzong Ila w grudniu 2011 roku, Mun Kyŏng Dŏk znalazł się na wysokim, 27. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
Odznaczenia.
Kawaler Orderu Kim Ir Sena (marzec 2002) oraz Orderu Kim Dzong Ila (luty 2012). Laureat tytułu „Bohatera Republiki” (październik 2009).

</doc>
<doc id="2734401" url="https://pl.wikipedia.org/wiki?curid=2734401" title="This Is Happening">
This Is Happening

This Is Happening – trzeci album studyjny LCD Soundsystem, wydany 17 maja (Wielka Brytania) lub 18 (USA) 2010 roku. Płyta zadebiutowała na 10. lokacie Billboard 200.
Recenzje.
Płyta otrzymała bardzo pozytywne recenzje, zyskując 84 punkty na 100 możliwych na stronie Metacritic. Znalazła się na 2. miejscu najlepszych płyt 2010 według Pitchforka i 10. według Rolling Stone.
Lista utworów.
Wszystkie utwory napisane i skomponowane przez Jamesa Murphy’ego lub LCD Soundsystem.

</doc>
<doc id="2734406" url="https://pl.wikipedia.org/wiki?curid=2734406" title="Dynastia Trastámara">
Dynastia Trastámara

Trastámara – dynastia hiszpańska panująca w latach 1369–1516 w Kastylii i w latach 1412–1516 w Aragonii, a także na Sycylii, Sardynii i w Neapolu.
Dzieje dynastii.
Protoplastą dynastii był Henryk, hrabia Trastámara, nieślubny syn króla Kastylii Alfonsa XI i Eleonory de Guzmán. W 1369 roku, po zwycięstwie w wojnie domowej ze swym przyrodnim bratem, królem Piotrem I Okrutnym, Henryk rozpoczął panowanie w Kastylii jako Henryk II.
Jego syn Jan I (1379-90) poślubił Eleonorę, córkę króla Aragonii Piotra IV Uroczystego (1336-87). Z małżeństwa tego urodził się syn Ferdynand, który w 1412 roku objął władzę w Aragonii jako król Ferdynand I, tym samym zaczynając panowanie dynastii w tym królestwie.
Drogę do tronu aragońskiego otworzyła bezpotomna śmierć w 1410 roku ostatniego króla aragońskiego z dynastii barcelońskiej, Marcina I Ludzkiego (1396-1410). Bezkrólewie w Aragonii trwało dwa lata, do 1412 roku, kiedy Ferdynand powołujący się na pokrewieństwo z królami Aragonii przez swoją matkę, zyskał przewagę nad swym konkurentem do korony Aragonii, Jakubem I hrabią Urgell. Oficjalnie koronę Aragonii przekazały Ferdynandowi stany wszystkich aragońskich prowincji, zgromadzone w miejscowości Caspe. Tam też w 1412 roku sformułowano tzw. ugodę z Caspe. Akt ten zadecydował o tym, że u progu XV wieku w dwóch najważniejszych hiszpańskich królestwach Kastylii i Aragonii panowali władcy z dwóch linii tej samej dynastii Trastámara. Znakomicie ułatwiło to w przyszłości unię obu królestw.
Królowie Aragonii z dynastii Trastámara nawiązywali do wielkich tradycji swoich poprzedników, próbujących umocnić obecność polityczną Aragonii na Półwyspie Apenińskim. Syn Ferdynanda I, król Alfons V Wspaniały (1416-58), w latach 1421-42 prowadził szereg kampanii, zmierzających do podporządkowania sobie Królestwa Neapolu, realizując tym samym wolę neapolitańskiej królowej Joanny, która w 1421 roku wyznaczyła swoim następcą władcę Aragonii. Działania te zakończyły się ostatecznie sukcesem.
W 1442 roku Alfons V objął władzę w Neapolu, jego spadkobiercą został tam nieślubny syn Ferrante. Osiągnięciom królów aragońskich w polityce zagranicznej towarzyszył postępujący zamęt wewnętrzny w ich królestwie. Już za panowania Alfonsa V wybuchł konflikt między katalońskim patrycjatem (tzw. stronnictwo Biga) a drobnym mieszczaństwem (tzw. stronnictwo Busca). Niepokoje społeczne w Katalonii pogłębiły się jeszcze za panowania kolejnego króla, Jana II (1458-79). Nałożyła się wówczas na nie opozycja patrycjatu wobec dążeń Jana II do wzmocnienia władzy królewskiej kosztem katalońskich stanów. Stało się to przyczyną wojny tychże stanów z Janem II w latach 1462-72. Zakończyła się ona sukcesem króla, który umiejętnie wykorzystał poparcie otrzymane ze strony uboższego mieszczaństwa. Rok 1469 jest datą niezmiernie istotną nie tylko dla wewnętrznych dziejów rodu Trastámara, ale dla całej historii Hiszpanii. Wtedy bowiem doszło do ślubu syna Jana II, Ferdynanda, z dziedziczką tronu Kastylii, Izabelą. Był to krok decydujący na drodze do połączenia się tych dwóch królestw, a tym samym powstania zjednoczonej Hiszpanii. Od 1474 roku Ferdynand panował w Kastylii jako współmałżonek Izabeli, a 5 lat później odziedziczył po ojcu tron Aragonii. Polityczne zjednoczenie Hiszpanii stało się wówczas faktem.
Formalnie jednak do 1516 roku Aragonia i Kastylia były odrębnymi królestwami, zjednoczonymi małżeństwem swoich władców. Ferdynand II Aragoński współtworzył z Izabelą Kastylijską główne sukcesy jednoczącej się Hiszpanii: dokończenie rekonkwisty (w 1492 roku zdobyto Grenadę) oraz początek zamorskiej ekspansji Hiszpanii. Kontynuował także tradycyjną aragońską politykę na terenie południowych Włoch (od 1495 roku skutecznie bronił neapolitańskiego królestwa przed zakusami królów Francji). Konflikt Ferdynanda II Aragońskiego z Francją był również przyczyną jego wyprawy wojennej w 1512 roku przeciw Janowi d' Albret, królowi Nawarry. Nawarra pozostawała wówczas w orbicie wpływów francuskich. Kampania ta zakończyła się pełnym sukcesem króla Ferdynanda, który przyłączył wówczas większość nawarskiego terytorium, wraz z jej stolicą Pamploną do Hiszpanii.
Ferdynand II Aragoński zmarł w 1516 roku. Na nim kończy się panowanie dynastii z Trastámara zarówno w Aragonii, jak i w Kastylii. Od 1516 roku w zjednoczonej Hiszpanii władzę przejął Karol Habsburg, późniejszy cesarz Karol V, syn córki Ferdynanda i Izabeli, Joanny Szalonej, oraz Filipa I Pięknego Habsburga, syna cesarza Maksymiliana I.

</doc>
<doc id="2734417" url="https://pl.wikipedia.org/wiki?curid=2734417" title="Owner of a Lonely Heart">
Owner of a Lonely Heart

Owner of a Lonely Heart – singiel z płyty "90125" zespołu Yes, wydany w 1983 roku. Dotarł do pierwszej pozycji na Billboard Hot 100. Wykorzystano go w Rockstar Games: .

</doc>
<doc id="2734420" url="https://pl.wikipedia.org/wiki?curid=2734420" title="Doścignąć marzenie">
Doścignąć marzenie

Doścignąć marzenie – film komediowo-muzyczny z 1962 r. w reżyserii Gordona Douglasa z Elvisem Presleyem w roli głównej. Główne role grali w nim Elvis Presley, Arthur O’Connell i Anne Helm. Scenariusz powstał na podstawie: książki Richarda Powella oraz sztuki Hermana Rauchera, które noszą nazwę "Pioneer, Go Home!".
Fabuła.
Podróżująca po Stanach Zjednoczonych z całym swym dobytkiem rodzina ekscentryków postanawia osiedlić się na należącej do rządu działce. Ze względu na przepisy urzędnicy nie mogą ich usunąć siłą, więc próbują innych sposobów...

</doc>
<doc id="2734421" url="https://pl.wikipedia.org/wiki?curid=2734421" title="Madonna pod jodłami">
Madonna pod jodłami

Madonna pod jodłami – obraz olejny z 1510 roku autorstwa niemieckiego malarza renesansowego Lucasa Cranacha starszego.
Opis.
„Madonna pod jodłami” przedstawia Marię z małym Jezusem na kolanach. Jezus trzyma w ręku winne grono, spoczywając na kosztownej poduszce. Obok niej złoty sygnet z sygnaturą L.C. Tłem jest górzysty krajobraz z pochyloną brzozą i jodłami
Historia.
Cranach namalował obraz w 1510 roku dla wrocławskiej katedry i do XIX wieku wisiał on w kaplicy św. Jana Ewangelisty, po czym ze względu na swoją wartość trafił do skarbca katedralnego. W latach 20. i 30. XX wieku obraz był udostępniony do zwiedzania po wykupieniu biletu. W 1943 roku, w obawie przed alianckimi nalotami, został wraz z innymi dziełami sztuki ewakuowany z miasta przez władze hitlerowskie do klasztoru cystersów w Henrykowie, a następnie do Kłodzka. Po zakończeniu wojny obraz wrócił do Wrocławia, ale wymagał dużych zabiegów konserwacyjnych, gdyż m.in. pękł na dwie części.
Na zlecenie Muzeum Archidiecezjalnego prace naprawcze wykonywał jego pracownik, ks. Siegfried Zimmer, który jednak zamówił w trakcie naprawy u swojego dawnego parafianina, Georga Kupke, kopię obrazu. Gdy w 1947 roku zmuszono go do wyjazdu z Wrocławia do sowieckiej strefy okupacyjnej w Niemczech, zamienił obrazy i wywiózł oryginał zawinięty w ceratę. Jako przynętę dla celników zabrał ze sobą złote monety, które zgodnie z jego planem zostały skonfiskowane. Ks. Zimmer zamieszkał w Bernau pod Berlinem. Obraz znalazł się w mieszkaniu księdza. W roku 1954 ks. Zimmer wyjechał do Niemiec Zachodnich, zabierając ze sobą obraz. Zamieszkał w Monachium. W latach sześćdziesiątych sprzedał obraz antykwariuszowi Franzowi Waldnerowi.
Od roku 1948 pozostała we Wrocławiu kopia obrazu uchodziła za oryginał Cranacha. Oryginalność obrazu znajdującego się we wrocławskiej katedrze podważyła dopiero w 1961 roku polska konserwator Daniela Stankiewicz. Od 1970 roku oryginał był kilkakrotnie oferowany na międzynarodowym rynku antykwarycznym. W roku 1971 szwajcarski ekspert dr Koeplin z Bazylei potwierdził autentyczność obrazu Cranacha i wiedząc o pochodzeniu dzieła powiadomił o tym ambasadę PRL w Kolonii, która jednak nie nadała sprawie biegu. Dopiero na początku XXI wieku prywatny kolekcjoner przekazał go szwajcarskiemu Kościołowi. Początkowo Szwajcarzy planowali sprzedać obraz i przekazać dochód na cele dobroczynne, ale ostatecznie zdecydowali o zwrocie dzieła prawowitemu właścicielowi. W marcu 2012 roku nawiązano kontakt z Muzeum Archidiecezjalnym we Wrocławiu, a to ostatnie poprosiło o pomoc polskie MSZ.
18 lipca 2012 roku obraz przekazano w ambasadzie polskiej w Bernie pracownikom MSZ, a 27 lipca minister spraw zagranicznych Radosław Sikorski ogłosił publicznie informację o powrocie obrazu do Polski i przekazaniu go archidiecezji wrocławskiej.
Obraz należał do najcenniejszych dóbr kultury zaginionych w czasie II wojny światowej. Wyżej wyceniany jest jedynie „Portret młodzieńca” Rafaela.

</doc>
<doc id="2734425" url="https://pl.wikipedia.org/wiki?curid=2734425" title="Zamachy na izraelskich dyplomatów (13 lutego 2012)">
Zamachy na izraelskich dyplomatów (13 lutego 2012)

Dwa zamachy bombowe samochodów pułapek na izraelskich dyplomatów – akty terroryzmu, które miały miejsce 13 lutego 2012 w Nowym Delhi w Indiach i w Tbilisi w Gruzji.
Tło.
W ciągu kilku ostatnich miesięcy poprzedzających zamachy doszło do słownej eskalacji konfliktu pomiędzy Izraelem a Iranem. 
12 lutego gazeta Ha-Arec opublikowała artykuł, jakoby Iran wezwał do wyjaśnień ambasadora Azerbejdżanu wskutek raportu opublikowanego w The Times, który opisał rzekomą współpracę Mosadu z Azerbejdżanem przeciwko Iranowi. 
Zamachy.
Indie.
Samochód pułapka wybuchł gdy żona izraelskiego attaché obrony w Indiach udawała się wraz z kierowcą odebrać dzieci ze szkoły. W wyniku wybuchu kobieta wymagała hospitalizacji, natomiast kierowca i dwóch przechodniów doznali lekkich obrażeń. 
Gruzja.
Jadący do pracy pracownik ambasady Izraela usłyszał dziwny hałas. Po zatrzymaniu się odkrył umieszczony przy podwoziu ładunek wybuchowy, który został zabezpieczony przez zaalarmowanych gruzińskich policjantów.
Śledztwo.
Indyjski minister spraw wewnętrznych P. Chidambaram oznajmił, że w zamachu nie został użyty heksogen (jak to miało miejsce podczas innych zamachów w Indiach) i jak na razie nikomu nie zostały przedstawione zarzuty. Oświadczył jednak, że sprawcy zamachu zostaną doprowadzeni do „sprawiedliwości”. Tuż po incydencie policja w Delhi zatrzymała 5 podejrzanych jednak zostali oni zwolnieni z aresztu. Indyjscy śledczy przeglądali również nagrania CCTV.
7 marca policja w Delhi aresztowała indyjskiego dziennikarza Syed Mohammed Kazmi pracującego dla irańskiej agencji prasowej. Policja twierdzi, że wraz z trzema innymi osobami prowadził rekonesans ambasady Izraela, z których jedna była bezpośrednio zamieszana w zamach. Według policyjnych doniesień Kazmi wraz z żoną otrzymywał na konta bankowe pokaźne kwoty pieniężne pochodzące z zagranicznych kont bankowych. 
10 kwietnia Generalna Dyrekcja ds. Badań Podatku Dochodowego i Generalna Dyrekcja Egzekwowania Gospodarczego zarejestrowały przez małżeństwo przypadki prania brudnych pieniędzy w myśl ustawy zapobiegającej tego typu czynnościom. Ich krewni zdołali jednak obalić wszelkie zarzuty. 3 kwietnia 2012 Magistralny Sąd Metropolitarny odrzucił wniosek o kaucję. Wymiar sprawiedliwości nie dał wiary jego wyjaśnieniom i uznał za podejrzane posiadanie tak dużych międzynarodowych rozgałęzień.
Reakcje.
Minister spraw zagranicznych postawił w stan wyższej gotowości placówki dyplomatyczne Izraela w związku z rocznicą śmierci przywódcy Hezbollahu Imada Mughniyeh. Organizacja zapowiedziała odwet na Izraelitach przebywających za granicą. 
Następstwa.
14 lutego 2012 w Bangkoku w Tajlandii miał miejsce kolejny zamach bombowy. Sprawcy powiązani byli z Iranem.

</doc>
<doc id="2734426" url="https://pl.wikipedia.org/wiki?curid=2734426" title="Lista hokeistów klubu hokejowego z Sanoka">
Lista hokeistów klubu hokejowego z Sanoka

Lista obejmuje wychowanków i zawodników klubów hokejowego hokeja na lodzie z Sanoka, działającego jako Górnik Sanok, Sanoczanka Sanok, Stal Sanok, STS Sanok, SKH Sanok, KH Sanok, Ciarko PBS Bank KH Sanok, STS S.A, Ciarko KH 58 Sanok.
A~B~C~Ć~D~~F~G~H~I~J~K~L~Ł~M~N~O~P~R~S~Ś~Š~T~U~V~W~Z
A.
Jewgienij Afonin,
Niko Ahoniemi,
Andrzej Ambicki,
Robiert Aminow,
Siergiej Antipow,
Andriej Aprin,
Anthony Aquino,
Zsolt Azari,
B.
Rafał Baca,
Bajek,
Władysław Balakowicz,
Vladislav Baláž,
Witold Bańkosz,
Maciej Bar,
Piotr Bar,
Sebastian Bar,
Zbigniew Baran,
Adrian Barnuś,
Peter Bartoš,
Piotr Baryła,
Mike Bayrack,
Maksymilian Bednarz,
Leszek Behounek,
Martin Belluš,
Tobiasz Bernat,
Nicolas Besch,
Marcin Biały,
R. Biega,
Wiktor Bielakow,
Andrzej Bielec,
Maciej Bielec,
Jerzy Bieleń,
Ryszard Bieleń, 
Michaił Biełobragin,
Tobiasz Bigos,
Karol Biłas,
Jan Błażowski,
Artur Bobko,
Jerzy Bocoń,
Wojciech Bocoń,
Jerzy Bojek,
Krzysztof Borczyk,
Zenon Borowik,
Benjamin Breault,
Dariusz Brejta,
Grzegorz Brejta,
Robert Brejta,
Jared Brown,
Brygidyn,
R. Bryndza,
Franciszek Bryniarski,
Wojciech Bryniarski,
Mateusz Buczek,
Zbigniew Buczek,
Jakub Bukowski,
Łukasz Bułanowski,
Arkadiusz Burnat,
Marcin Burnat,
Sylvester Bzdyl,
C.
Ľubomír Caban,
Bryan Cameron,
Ryszard Chlebda,
Patryk Chmura,
Marek Cholewa,
Jan Chowaniec,
Justin Chwedoruk,
Michael Cichy,
Damian Ciepły,
Piotr Ciepły,
Ryszard Cieślik,
Rafał Cychowski,
Krystian Cyganik,
Z. Czajkowski,
Maciej Czapor, 
Marek Czarnecki,
Krzysztof Czech,
Juryj Czuch,
Ć.
Konrad Ćwikła,
Marcin Ćwikła,
Mieczysław Ćwikła,
Rafał Ćwikła,
Č.
Viliam Čacho,
Jakub Čech,
D.
Justin DaCosta,
Toni Dahlman,
Mike Danton,
Daniel Darosz,
Dariusz Demkowicz,
Hubert Demkowicz,
Tomasz Demkowicz,
Dmitrij Dmitrijew,
Szymon Dobosz,
Patryk Dobrzyński,
Kamil Dolny,
Andriej Dołgow,
Domino,
Paweł Dronia,
Piotr Drwięga,
Filip Drzewiecki,
Marcin Dulęba,
Roman Dutkiewicz,
Rafał Dutka,
Dutkiewicz,
Ryszard Dykiel,
Piotr Dziadak,
Krystian Dziubiński,
Paweł Dziwisz,
Artur Dżoń,
E.
Eetu Elo,
Lukáš Endál,
F.
Jarosław Fabian,
Juryj Fajkou,
Leonid Fatikow,
Ihar Filin,
Konrad Filipek,
Aleh Filipou,
Adam Florczak,
Bartosz Florczak,
Pavol Frano,
Adam Fraszko,
Robert Fraszko,
Franciszek Fryźlewicz, 
Zbigniew Fryźlewicz,
Szymon Fus,
G.
Wojciech Gajda,
Grzegorz Galant,
Peter Gápa,
Tadeusz Garb,
Bartłomiej Gawlina,
Mateusz Gębczyk,
Ryszard Giera,
Piotr Gil,
Damian Ginda,
Tymoteusz Glazer,
Tadeusz Glimas,
Tomasz Glimas,
Łukasz Gładysz,
Aleksandr Golc,
Paweł Gołda,
Artur Gomółka,
Góral,
Marek Grabowski,
Artur Gratkowski,
Andrzej Gretka,
Dariusz Gruszka,
Artur Grzesik,
Jarosław Grzesik,
Walerij Gudożnikow,
Sławomir Gulbinowicz,
Roman Guričan,
Zbigniew Guzik,
Marian Guzy,
H.
Marcin Hak,
Petr Haluza,
Sebastian Harila,
Uładzisłau Haurus,
Tibor Haviar,
Aleksi Hämäläinen,
Ville Heikkinen,
Toni Henttonen,
Timo Hiltunen,
Kris Hogg,
Johan Höglund,
Pavol Hrubý,
Bartosz Hućko,
Dawid Hućko,
Stanislav Hudec,
I.
Kazimierz Iskrzycki,
Martin Ivičič,
J.
Marek Jachna,
Jacek Jakubaszek,
Łukasz Janiec,
Michał Janik,
Sami Jekunen,
Tomasz Jękner,
K.
Dariusz Kacperski,
Daniel Kachniarz,
Kaupo Kaljuste,
Jauhienij Kamienieu,
Kamil Kapica,
Dariusz Karamuz,
Jere Karlsson,
Antoni Karnas,
Grzegorz Karnas,
Piotr Karnas,
Maksim Kartoszkin,
Grzegorz Kawczyński,
Sławomir Kiedewicz,
Anton Klemientjew,
Aleksandr Klimow,
Vojtěch Kloz,
Miroslav Kľuch,
Jordan Knox,
Piotr Kobylakiewicz, 
Witold Kocurek,
Kocur,
Wojciech Kogut,
František Koky,
Marcin Kolusz,
Maksim Kondraszow,
Zenon Konopka,
Lubomír Korhoň,
Robert Kornecki,
Piotr Koseda,
Robert Kostecki,
Tomasz Koszarek,
Andriej Koszkin,
Ivo Kotaška,
Kowalski,
Łukasz Kraczkowski,
Róbert Krajči,
Krzysztof Krauze,
Zbigniew Krawczyk,
Robert Królczyk,
Sławomir Krzak,
Piotr Krzanowski,
Adrian Krzysztofik,
Adam Kubalski,
Zoltán Kubát,
Jakub Kubrak,
Jacek Kubowicz,
Robert Kuczma,
Andrej Kudzin,
Artur Kulman,
Zenon Kurowski,
Mikita Kuryła,
Szymon Kusiak,
Andrzej Kwiatkowski,
F. Kwiatkowski,
L.
Timi Lahtinen,
Marián Laštiak,
Ondrej Lauko,
Przemysław Leśnicki,
Marcin Lewandowski,
Krišs Lipsbergs,
Piotr Lisowski,
Tomasz Lisowski,
Daniel Lorenc,
Elliot Lorraine,
Johan Lorraine,
Grzegorz Lowas,
Maciej Lowas,
Ł.
Henryk Łach,
Adam Łakos,
Jan Łakos,
Henryk Łach,
Michael Łuba,
Michael Łuba,
Dawid Łukaszek,
Łukasz Łyko,
Władysław Łysenko,
M.
Dawid Maciejewski,
Adrian Maciejko,
Samson Mahbod,
Dawid Majoch,
Tomasz Malasiński,
Igor Malinka,
Bogusław Malinowski,
Robert Mandla,
Lesław Marszałek,
Julius Marva,
Maciej Maryniak,
Andrzej Maślak,
Krystian Maślak,
Marcin Mazur,
Bartosz Maza,
Juho Mäkelä,
R. Mądry,
Władimir Mielenczuk,
Pavol Melicherčík,
Grzegorz Mermer,
Maciej Mermer,
Tomasz Mermer,
Tomáš Méry,
Louis Miccoli,
Karol Michalski,
Tomas Mihalik,
Paweł Mika,
Piotr Milan,
Wojciech Milan,
Adam Milczanowski I,
Adam Milczanowski II,
Marek Milczanowski,
Zbigniew Milczanowski,
Jakob Milovanovič,
Jason Missiaen,
Janusz Misterka,
Łukasz Miśków,
Krystian Mocarski,
Pavel Mojžíš,
Aleksandr Mokszancew,
Jakub Mołoń,
Igor Mozgalow,
Michal Mravec,
Jan Mrugała,
Kazimierz Mrugała,
Wojciech Mrugała,
Roman Mucha,
John Murray,
N.
Piotr Naparło,
Zbigniew Niedośpiał,
Janusz Niemczyk,
Dariusz Niemiec, 
Marcin Niemiec,
Aleksandr Nikołajew,
Lukáš Novák,
O.
Dariusz Oberc,
Maciej Obłój,
Przemysław Odrobny,
Kamil Olearczyk,
Wiesław Oleś,
Orszak,
Leszek Ostręga,
Witold Ostręga,
Travis Ouellette,
Sebastian Owczarek,
Ö.
Jere Ölander,
P.
Maciej Padiasek,
Franciszek Pajerski,
Sebastian Pajerski,
Ołeksandr Panczenko,
A. Pastuszak,
Grzegorz Pastuszak,
Jan Paszkiewicz,
Michał Patała,
Z. Patronik,
Ľuboš Pavel,
Branislav Pavúk,
Aleksandr Pawlenko,
Andrej Penxa,
Maciej Piecuch,
Przemysław Piekarz,
Jordan Pietrus,
Eemeli Piippo,
Leszek Piksa,
Edward Pilszak,
Bryan Pitton,
Dariusz Piotrowski,
Michał Plaskiewicz,
Bartłomiej Pociecha,
Ilja Policynski, 
Siergiej Poliszczuk,
Paweł Połącarz,
Tomasz Połącarz,
Krzysztof Pomykała,
Krzysztof Popiel,
Wadim Popow,
Piotr Poziomkowski,
Maciej Proć,
Andriej Pruczkowski,
Janusz Pukszta,
Joni Puurula,
Wiesław Pyrcak,
Józef Pyzowski,
R.
Czesław Radwański,
Maciej Radwański,
Michał Radwański,
Adam Radzki,
Tadeusz Radzki,
Ondřej Raszka,
Marek Rączka,
Bogusław Rąpała,
Franciszek Rekucki,
Kostiantyn Riabenko,
Martin Richter,
Sam Roberts,
Wojciech Rocki,
Mateusz Rogos,
Jan Roszniowski, 
Leszek Roszniowski, 
Jerzy Rożdżyński,
Krzysztof Ruchała,
Andrzej Ryniak,
Jan Ryniak,
Maciej Ryniak,
R. Ryniak,
Tomasz Rysz,
S.
Rostysław Sahło,
Dominik Salama, Filip Świderski
Krzysztof Salamak,
Artūrs Salija,
Stefan Salomon,
Adam Samochwał, 
Artur Sawicki,
Radosław Sawicki,
Tibor Schneider,
Andrzej Secemski,
Krzysztof Secemski,
Miroslav Sekáč,
Mariusz Siaśkiewicz,
Piotr Sieczkowski,
Filip Sienkiewicz,
Grzegorz Sięka,
Zbigniew Sierocki,
Riku Sihvonen,
Grzegorz Sikora,
Łukasz Siuty,
Grzegorz Skiba,
Tomasz Skokan,
Mateusz Skrabalak,
Paweł Skrzypkowski,
Nathan Sliwinski,
Dawid Słowakiewicz,
Krzysztof Słowakiewicz,
Grzegorz Słyszyk,
Kamil Smyczyński,
Zenon Smyka,
Jerzy Sobera,
Damian Sobkowicz,
Dawid Soczek,
Orest Sokalski,
Mateusz Solon,
Rafał Solon,
Patrik Spěšný,
Quinn Sproule,
Paweł Staruchowicz,
Rafał Staszowski,
Branislav Stolárik,
Marek Strzyżowski,
Miroslav Sučko,
Jacek Suchowiecki, 
Dmitri Suur,
Uładzimir Swita,
Janusz Syposz,
Jakub Szal,
Alaksiej Szczabłanau,
Alexander Szczechura,
Szczupaczyński
Rafał Szelest,
Witold Szlendak,
Kazimierz Szostak,
Alaksandr Szumidub,
Adam Szyrski,
Siergiej Szywrin,
Ś.
Marek Śliwiak,
Zdzisław Śliwiak,
Filip Świderski,
Š.
Peter Ševela,
Petr Šinágl,
T.
Bartłomiej Talaga,
Sami Tamminen,
Stefan Tarapacki, 
Tadeusz Tarapacki,
Steven Tarasuk,
Jeff Terminesi,
Ján Timko,
Wsewołod Tołstuszko,
Sławomir Trelka,
Wiaczesław Triasunow,
Igor Truchaczow,
Andrzej Truty,
Joni Tuominen,
David Turoň,
U.
Vladimír Urban,
Walerij Usolcew,
V.
Tomáš Valečko,
Kalle Valtola,
Tony Vidgren,
Jesperi Viikilä,
Josef Vítek,
Stanisław Vogel,
Tadeusz Vogel,
Martin Vozdecký,
Jan Vrtík,
W.
Wacławski,
Kamil Wajda,
Patryk Wajda,
Tomasz Wanielista,
Tomasz Wawrzkiewicz,
Robert Wierzba,
Krzysztof Więcek,
Marcin Wilk,
Matt Williams,
Adam Wilusz,
Mateusz Wilusz,
Filip Wiszyński,
Maciej Witan,
Adam Witek,
Radosław Wituszyński,
Kacper Wojciechowski,
Ryszard Wojnarowski,
Daniel Wolanin,
Wojtek Wolski,
Maksim Woronin,
Mykoła Worosznow,
Zygmunt Wójcik,
Marlon Wróbel,
Z.
Zbigniew Zasadni,
Dariusz Zabawa,
Krzysztof Zapała,
Stanisław Zapała,
Miroslav Zaťko,
Pavol Zavacký,
Marek Zawiłowicz,
Krzysztof Ząbkiewicz,
Krzysztof Zborowski,
Luboš Zetík,
Artur Zieliński,
Tomasz Zieliński,
Krzysztof Zioła,
Siergiej Zotow,
Jan Zubek,
Wojciech Zubik,
Ż.
Mieczysław Żądło,
Robert Żymankowski.

</doc>
<doc id="2734427" url="https://pl.wikipedia.org/wiki?curid=2734427" title="Władysław Wołk-Łaniewski">
Władysław Wołk-Łaniewski

Władysław Wołk-Łaniewski herbu Korczak odmienny – pokojowy królewski w 1765 roku, wojszczyc mozyrski, podpisał konfederację słucką w 1767 roku.

</doc>
<doc id="2734429" url="https://pl.wikipedia.org/wiki?curid=2734429" title="Badminton na Letnich Igrzyskach Olimpijskich 2012 – gra podwójna kobiet">
Badminton na Letnich Igrzyskach Olimpijskich 2012 – gra podwójna kobiet

Turniej olimpijski w badmintonie kobiet podczas XXX Letnich Igrzysk Olimpijskich w Londynie odbył się w dniach od 28 lipca do 4 sierpnia 2012 roku w Wembley Arena. W rywalizacji wzięło udział 32 zawodników.
Zasady turnieju.
Sportowcy zostali podzieleni na grupy składające się z czterech debli. Dwie najlepsze pary z każdej grupy awansują do ćwierćfinału. Od tego czasu rywalizacja przybierze formę pucharową. Zwycięzcy awansują do kolejnej rundy, a przegrani odpadną z rywalizacji. W trakcie całego turnieju mecze gra się do dwóch zwycięskich setów. Set kończy się, gdy debel uzyska 21 punktów i jednocześnie ma co najmniej dwa punkty przewagi nad rywalami.
Turniej główny.
Faza grupowa.
Grupa A.
"Po zakończeniu rozgrywek w grupie pary, które wywalczyły awans do ćwierćfinału zostały ukarane dyskwalifikacją. W związku z tym do kolejnej rundy awansowały pary z miejsc 3 i 4."
Grupa C.
"Po zakończeniu rozgrywek w grupie pary, które wywalczyły awans do ćwierćfinału zostały ukarane dyskwalifikacją. W związku z tym do kolejnej rundy awansowały pary z miejsc 3 i 4."

</doc>
<doc id="2734430" url="https://pl.wikipedia.org/wiki?curid=2734430" title="Islandia na Letnich Igrzyskach Olimpijskich 2012">
Islandia na Letnich Igrzyskach Olimpijskich 2012

Islandię na Letnich Igrzyskach Olimpijskich 2012, które odbyły się w Londynie, reprezentowało 28 zawodników.
Był to dwudziesty start reprezentacji Islandii na letnich igrzyskach olimpijskich.
Reprezentanci.
Piłka ręczna.
Trener: Guðmundur Guðmundsson

</doc>
<doc id="2734432" url="https://pl.wikipedia.org/wiki?curid=2734432" title="Guor Marial">
Guor Marial

Guor Marial (ur. 15 kwietnia 1984 w Pan de Tho) – południowosudański lekkoatleta, maratończyk. W trakcie Igrzysk XXX Olimpiady w Londynie reprezentował swój kraj pod flagą niezależnych sportowców olimpijskich i z czasem 2:19:32 zajął 47. miejsce w biegu maratońskim. Na letnich igrzyskach olimpijskich w Rio de Janeiro reprezentował Sudan Południowy (był chorążym podczas ceremonii otwarcia) i z czasem 2:22:45 zajął 82. miejsce w biegu maratońskim.
Życiorys.
W 1992 roku, w wieku ośmiu lat, Marial został porwany i osadzony w obozie pracy w czasie wojny domowej w Sudanie. W trakcie konfliktu zginęło 28 członków jego rodziny, on sam natomiast zdołał zbiec najpierw do Egiptu, a następnie na stałe do Stanów Zjednoczonych. W wieku 16 lat otrzymał azyl w Stanach i zamieszkał w Flagstaff w Arizonie. Rodzice Mariala przeżyli wojnę domową ale nie widział ich od 20 lat.

</doc>
<doc id="2734435" url="https://pl.wikipedia.org/wiki?curid=2734435" title="Klasyfikacja medalowa Letnich Igrzysk Olimpijskich 2012">
Klasyfikacja medalowa Letnich Igrzysk Olimpijskich 2012

Klasyfikacja medalowa Letnich Igrzysk Olimpijskich 2012 – zestawienie Narodowych Komitetów Olimpijskich, według liczby zdobytych medali podczas XXX Letnich Igrzysk Olimpijskich w Londynie w Wielkiej Brytanii, które odbywały się w dniach od 27 lipca do 12 sierpnia 2012. Podczas igrzysk łączna liczba samych złotych medali wynosiła 302 we wszystkich dyscyplinach. Około 10 500 sportowców uczestniczyło w 302 zawodach w 26 dyscyplinach sportowych.
Klasyfikacja.
Poniższa tabela jest olimpijską klasyfikacją medalową prowadzoną podczas Letnich Igrzysk w 2012 na podstawie Międzynarodowego Komitetu Olimpijskiego (International Olympic Committee – IOC). Ranking jest posortowany według złotych medali zdobytych przez poszczególne komitety narodowe poszczególnych państw (National Olympic Committee – NOC). Liczba srebrnych medali jest brana pod uwagę podczas klasyfikacji w drugiej kolejności, następnie brązowych. Jeżeli nadal poszczególne państwa mają ten sam wynik, klasyfikacja jest ustalana według listy alfabetycznej IOC. Poniższa informacja jest ogłaszana przez IOC.
W boksie, judo, taekwondo i zapasach zawodnicy otrzymują dwa brązowe medale w każdej kategorii wagowej. Dwa srebrne medale oraz żaden brązowy zostały przyznane za remis i drugie miejsce podczas pływania stylem dowolnym mężczyzn na dystansie 200m oraz 100m stylem motylkowym. Dwa brązowe medale zostały przyznane za trzecie miejsce w męskich zawodach rowerowych, trzy brązowe medale zostały przyznane za potrójne trzecie miejsce w skoku wzwyż mężczyzn.
W klasyfikacja medalowej Letnich Igrzysk Olimpijskich 2012 zdecydowane zwycięstwo odnieśli sportowcy amerykańscy.
Legenda:

</doc>
<doc id="2734436" url="https://pl.wikipedia.org/wiki?curid=2734436" title="Yi Siling">
Yi Siling

Yi Siling (; ur. 6 maja 1989 r. w Hunan) – chińska strzelczyni, mistrzyni olimpijska, mistrzyni świata.
Jest mistrzynią igrzysk olimpijskich w 2012 roku w Londynie. W rywalizacji finałowej konkurencji karabin pneumatyczny 10 m wyprzedziła Sylwię Bogacką i swoją rodaczkę Yu Dan. Cztery lata później w Rio de Janeiro w tej samej konkurencji zdobyła brązowy medal, przegrywając jedynie z Amerykanką Virginią Thrasher oraz Du Li.

</doc>
<doc id="2734438" url="https://pl.wikipedia.org/wiki?curid=2734438" title="Diecezja Oakland">
Diecezja Oakland

Diecezja Oakland (łac. "Dioecesis Quercopolitana", ang. "Diocese of Oakland") jest diecezją Kościoła rzymskokatolickiego w metropolii San Francisco w Stanach Zjednoczonych w środkowo-zachodniej części stanu Kalifornia. 
Historia.
Diecezja została kanonicznie erygowana 13 stycznia 1962 roku przez papieża Jana XXIII. Wyodrębniono ją z archidiecezji San Francisco. Pierwszym ordynariuszem został dotychczasowy biskup pomocniczy diecezji Cleveland Floyd Begin (1902-1977). Pierwotną katedrą diecezjalną był kościół św. Franciszka Salezego. Ucierpiał on jednak podczas trzęsienia ziemi z roku 1989. Z powodu naruszenia konstrukcji świątynię zburzono całkowicie w roku 1993. Budowę obecnej katedry Chrystusa Światła ukończono w roku 2008. W tym samym roku ówczesny ordynariusz bp Allen Vigneron dokonał jej uroczystego poświęcenia.

</doc>
<doc id="2734439" url="https://pl.wikipedia.org/wiki?curid=2734439" title="Biskupi Oakland">
Biskupi Oakland



</doc>
<doc id="2734440" url="https://pl.wikipedia.org/wiki?curid=2734440" title="Generator zdarzeń losowych">
Generator zdarzeń losowych



</doc>
<doc id="2734441" url="https://pl.wikipedia.org/wiki?curid=2734441" title="Luis Gatty Ribeiro">
Luis Gatty Ribeiro

Luis Gatty Ribeiro Roca (ur. 1 listopada 1979 w Cobiji) – boliwijski piłkarz występujący na pozycji prawego obrońcy.
Kariera klubowa.
Ribeiro jest wychowankiem najbardziej utytułowanego klubu w swojej ojczyźnie – Club Bolívar z siedzibą w mieście La Paz. W jego barwach zadebiutował w Liga de Fútbol Profesional Boliviano jako dziewiętnastolatek i szybko wywalczył sobie miejsce w wyjściowym składzie. Pierwszy sukces w Bolívarze, wicemistrzostwo kraju, zdobył w sezonie 2001, za to już rok później, w rozgrywkach 2002, osiągnął tytuł mistrzowski. Drugie wicemistrzostwo Boliwii wywalczył w sezonie Apertura 2003, a podczas Apertura 2004 kolejny raz zdobył mistrzostwo. Drugi z wymienionych sukcesów powtórzył jeszcze dwukrotnie, w wiosennych rozgrywkach Adecuación 2005 i Apertura 2006, za to w Apertura 2005 został po raz trzeci wicemistrzem kraju. Ogółem w barwach Bolívaru spędził dziewięć lat, rozgrywając 246 ligowe mecze i biorąc udział w kilku edycjach turniejów międzynarodowych, jak Copa Libertadores czy Copa Sudamericana.
W 2007 roku Ribeiro przeszedł do Realu Potosí i wówczas także, podczas wiosennych rozgrywek Apertura, znacząco pomógł mu wywalczyć pierwsze w historii klubu mistrzostwo Boliwii. Sezon 2010 spędził w The Strongest, jednak nie odniósł z nim większych sukcesów, podobnie jak w swoim następnym klubie, CD Guabirá z miasta Montero. Profesjonalną karierę piłkarską zakończył w wieku 32 lat.
Kariera reprezentacyjna.
W 1999 roku Ribeiro został powołany do reprezentacji Boliwii U-20 na Młodzieżowe Mistrzostwa Ameryki Południowej. Tam, mimo regularnej gry w pierwszym składzie, zajął ze swoją kadrą ostatnie miejsce w grupie i nie zdołał zakwalifikować się na Mistrzostwa Świata U-20 w Nigerii.
W seniorskiej reprezentacji Boliwii Ribeiro zadebiutował za kadencji selekcjonera Carlosa Aragonésa, 26 kwietnia 2000 w zremisowanym 1:1 meczu z Kolumbią w ramach eliminacji do Mistrzostw Świata 2002, na które jego kadra ostatecznie nie zakwalifikowała się. W 2001 roku znalazł się w kadrze na turniej Copa América, gdzie wystąpił we wszystkich trzech meczach, a Boliwijczycy odpadli już w fazie grupowej. Rozegrał także dziewięć spotkań wchodzących w skład eliminacji do Mistrzostw Świata 2006 i sześć w ramach eliminacji do Mistrzostw Świata 2010, lecz Boliwia nie zdołała awansować na żaden z tych turniejów. Ogółem swój bilans reprezentacyjny Ribeiro zamknął na 28 rozegranych spotkaniach bez zdobytej bramki.

</doc>
<doc id="2734443" url="https://pl.wikipedia.org/wiki?curid=2734443" title="Yu Dan">
Yu Dan

Yu Dan (; ur. 18 sierpnia 1987 w prowincji Syczuan) – chińska strzelczyni, brązowa medalistka olimpijska.
Brązowa medalistka igrzysk olimpijskich 2012 w Londynie. W rywalizacji finałowej konkurencji karabin pneumatyczny 10 m przegrała z Sylwią Bogacką i ze zwyciężczynią, swoją rodaczką Yi Siling.

</doc>
<doc id="2734445" url="https://pl.wikipedia.org/wiki?curid=2734445" title="Grimes (artystka)">
Grimes (artystka)

Grimes, właśc. Claire Boucher (ur. 17 marca 1988 w Vancouver) – kanadyjska piosenkarka, kompozytorka, autorka tekstów, producentka muzyczna, reżyserka teledysków i artystka wizualna.
Kariera muzyczna.
W 2010 wydała na kasecie swój debiutancki album pt. "Geidi Primes" w wytwórni Arbutus Records. W tym samym roku ta sama wytwórnia wydała jej drugi album "Halfaxa". W maju 2011 otwierała występy Lykke Li na jej trasie w USA a następnie w sierpniu wydała ponownie swój debiutancki album w wytwórni No Pain in Pop Records w Wielkiej Brytanii w formie CD i na winylu.
W styczniu 2012 podpisała kontrakt z wytwórnią 4AD, która w lutym 2012 wydała jej trzeci album „Visions" w Stanach Zjednoczonych i w marcu tego samego roku w Kanadzie. W listopadzie 2015 ukazał się jej kolejny album studyjny "Art Angels", a w lutym 2020 "Miss Anthropocene".
W sierpniu 2014 magazyn Pitchfork umieścił singiel „Oblivion”, pochodzący z albumu Grimes z 2012 roku, na pierwszym miejscu swojej listy „200 dotychczas najlepszych piosenek dekady (2010-2014)", utwór ten znalazł się w październiku 2019 na drugim miejscu listy "200 najlepszych piosenek 2010." Kolejnym albumom artystki, tj. "Visions", "Art Angels" oraz "Miss Anthropocene" magazyn przyznał elitarne wyróżnienie "Najlepszy nowy album / muzyka".
Życie prywatne.
W 2018 roku zaczęła spotykać się z przedsiębiorcą Elonem Muskiem. W maju 2020 urodził im się syn, któremu nadali imiona "X Æ A-XII", gdzie pierwsze imię to "X" a drugie "Æ A-XII". Matką chrzestną dziecka jest Go Won z południowokoreańskiego zespołu Loona.

</doc>
<doc id="2734447" url="https://pl.wikipedia.org/wiki?curid=2734447" title="Mecze reprezentacji Polski w piłce nożnej mężczyzn prowadzonej przez Waldemara Fornalika">
Mecze reprezentacji Polski w piłce nożnej mężczyzn prowadzonej przez Waldemara Fornalika

Zestawienie spotkań Reprezentacji Polski pod wodzą Waldemara Fornalika.
Występy piłkarzy w kadrze za kadencji Waldemara Fornalika.
٭ – piłkarze powołani przynajmniej na jedno zgrupowanie
Szczegóły.
Estonia: Sergei Pareiko – Tihhon Šišov, Alo Bärengrub, Igor Morozov, Dmitri Kruglov (56. Taijo Teniste) – Sander Puri, Aleksandr Dmitrijev (83. Sergei Mošnikov), Martin Vunk (56. Konstantin Vassiljev), Henrik Ojamaa (46. Vladimir Voskoboinikov), Joel Lindpere (56. Tarmo Kink) – Andres Oper (46. Kaimar Saag).
Polska: Wojciech Szczęsny – Łukasz Piszczek, Marcin Wasilewski, Damien Perquis, Jakub Wawrzyniak – Jakub Błaszczykowski (84. Arkadiusz Piech), Eugen Polanski, Ariel Borysiuk (68. Janusz Gol), Maciej Rybus (57. Kamil Grosicki) – Artur Sobiech (46. Adrian Mierzejewski), Robert Lewandowski.
Czarnogóra: Mladen Božović – Savo Pavićević, Stefan Savić, Marko Baša, Milan Jovanović (65. Filip Kasalica) – Simon Vukčević (71. Milorad Peković), Nikola Drinčić (84. Miodrag Džudović), Elsad Zverotić, Stevan Jovetić, Vladimir Volkov – Mirko Vučinić.
Polska: Przemysław Tytoń – Łukasz Piszczek, Marcin Wasilewski, Kamil Glik, Jakub Wawrzyniak – Jakub Błaszczykowski, Ariel Borysiuk (69. Rafał Murawski), Eugen Polanski, Ludovic Obraniak, Kamil Grosicki (46. Adrian Mierzejewski) – Robert Lewandowski (90. Marek Saganowski).
Polska: Przemysław Tytoń – Łukasz Piszczek, Marcin Wasilewski, Kamil Glik, Jakub Wawrzyniak – Jakub Błaszczykowski, Ariel Borysiuk (76. Grzegorz Krychowiak), Eugen Polanski, Adrian Mierzejewski (71. Artur Sobiech) – Marek Saganowski (46. Waldemar Sobota), Robert Lewandowski.
Mołdawia: Stanislav Namașco – Igor Armaș, Victor Golovatenco, Petru Racu, Alexandru Epureanu – Serghei Covalciuc, Alexandru Gațcan, Igor Picușceac, Alexandr Suvorov (83. Serghei Alexeev), Artur Pătraș (46. Gheorghe Ovseanicov) – Stanislav Ivanov (73. Alexandru Onică).
Polska: Przemysław Tytoń – Grzegorz Wojtkowiak, Marcin Wasilewski, Damien Perquis, Jakub Wawrzyniak (84. Ludovic Obraniak) – Paweł Wszołek (46. Waldemar Sobota), Grzegorz Krychowiak (65. Rafał Murawski), Ariel Borysiuk, Adrian Mierzejewski (58. Arkadiusz Milik) – Artur Sobiech (75. Marcin Komorowski), Arkadiusz Piech (46. Kamil Grosicki).
RPA: Itumeleng Khune – Luvhengo Mungomeni, Siyabonga Sangweni, Bongani Khumalo, Ricardo Nunes – Sifiso Myeni (65. Teko Modise), Dean Furman, Kagisho Dikgacoi, Lerato Chabangu (46. Reneilwe Letsholonyane), Siphiwe Tshabalala (76. George Lebese) – Bernard Parker (69. Dino Ndlovu).
Polska: Przemysław Tytoń – Łukasz Piszczek, Marcin Wasilewski, Kamil Glik, Jakub Wawrzyniak – Paweł Wszołek (63. Adrian Mierzejewski), Grzegorz Krychowiak, Eugen Polanski, Ludovic Obraniak (90. Ariel Borysiuk), Kamil Grosicki (83. Arkadiusz Milik) – Robert Lewandowski.
Anglia: Joe Hart – Glen Johnson, Phil Jagielka, Joleon Lescott, Ashley Cole – James Milner, Michael Carrick, Steven Gerrard, Tom Cleverley, Jermain Defoe (67. Danny Welbeck) – Wayne Rooney (73. Alex Oxlade-Chamberlain).
Polska: Przemysław Tytoń (46. Tomasz Kuszczak) – Łukasz Piszczek, Marcin Wasilewski, Kamil Glik (46. Damien Perquis), Marcin Komorowski – Kamil Grosicki (73. Jakub Błaszczykowski), Grzegorz Krychowiak (83. Arkadiusz Milik), Eugen Polanski (72. Łukasz Trałka), Ludovic Obraniak, Adrian Mierzejewski (59. Szymon Pawłowski) – Robert Lewandowski.
Urugwaj: Fernando Muslera – Matías Aguirregaray (60. Walter Gargano), Diego Lugano, Diego Godín, Martín Cáceres – Álvaro González, Egidio Arévalo (70. Sebastián Eguren), Nicolás Lodeiro (79. Álvaro Pereira), Cristian Rodríguez (74. Gonzalo Castro) – Luis Suárez (85. Christian Stuani), Edinson Cavani (46. Gastón Ramírez).
Polska: Łukasz Skorupski – Łukasz Broź, Artur Jędrzejczyk (84. Adam Danch), Tomasz Jodłowiec, Jakub Rzeźniczak (46. Bartosz Rymaniak) – Paweł Wszołek (46. Waldemar Sobota), Daniel Łukasik (46. Dominik Furman), Przemysław Kaźmierczak, Szymon Pawłowski (75. Arkadiusz Piech), Jakub Kosecki (59. Tomasz Kupisz) – Arkadiusz Milik.
Macedonia: Kristijan Naumovski – Vladica Brdarovski (83. Tome Kitanovski), Danieł Mojsow, Sedat Berisha, Mite Cikarski – Dejan Blaževski, Riste Markoski (60. Predrag Ranđelović), Ostoja Stjepanowiḱ, Nderim Nedžipi (74. Marko Simonovski), Dragan Ǵorgiev (61. Ivan Mitrov) – Jovan Kostovski (61. Muzafer Ejupi).
Polska: Jakub Słowik – Łukasz Broź, Artur Jędrzejczyk (46. Tomasz Jodłowiec), Piotr Celeban, Jakub Wawrzyniak – Paweł Wszołek (46. Michał Kucharczyk), Daniel Łukasik (67. Dominik Furman), Przemysław Kaźmierczak, Szymon Pawłowski (55. Tomasz Kupisz), Waldemar Sobota (84. Mariusz Stępiński) – Łukasz Teodorczyk.
Rumunia: Silviu Lung Jr. (46. Cristian Bălgrădean) – Alexandru Mățel (46. Constantin Nica), Valerică Găman (46. Srdjan Luchin), Dragoş Grigore, Alexandru Vlad – Aurelian Chițu, Dan Nistor (46. Mihai Răduţ), Ionuţ Neagu (46. Alexandru Mateiu), Gheorghe Grozav (46. Constantin Budescu), Nicolae Stanciu (46. Alexandru Maxim) – Marius Alexe (64. Denis Alibec).
Irlandia: David Forde – Paul McShane, John O’Shea, Ciaran Clark (85. Richard Keogh), Greg Cunningham – Robbie Brady (71. Jonathan Walters), James McCarthy (71. Jeff Hendrick), Glenn Whelan (46. Paul Green), Conor Sammon, James McClean (82. Simon Cox) – Shane Long (62. Wes Hoolahan).
Polska: Artur Boruc (46. Wojciech Szczęsny) – Sebastian Boenisch (46. Marcin Wasilewski), Damien Perquis, Kamil Glik, Jakub Wawrzyniak – Jakub Błaszczykowski, Grzegorz Krychowiak, Daniel Łukasik (77. Adrian Mierzejewski), Ludovic Obraniak (60. Arkadiusz Milik), Szymon Pawłowski (46. Kamil Grosicki) – Robert Lewandowski.
Polska: Artur Boruc – Łukasz Piszczek, Marcin Wasilewski, Kamil Glik, Sebastian Boenisch – Jakub Błaszczykowski, Grzegorz Krychowiak, Daniel Łukasik (59. Ludovic Obraniak), Radosław Majewski (76. Łukasz Teodorczyk), Maciej Rybus (46. Jakub Kosecki) – Robert Lewandowski.
Ukraina: Andrij Piatow – Artem Fedećki, Jewhen Chaczeridi, Ołeksandr Kuczer, Wjaczesław Szewczuk – Andrij Jarmołenko, Rusłan Rotań, Taras Stepanenko (60. Anatolij Tymoszczuk), Denys Harmasz (90. Roman Bezus), Ołeh Husiew (90. Mykoła Moroziuk) – Roman Zozula.
Polska: Artur Boruc – Łukasz Piszczek, Bartosz Salamon (87. Marcin Wasilewski), Kamil Glik (46. Jakub Kosecki), Jakub Wawrzyniak – Kamil Grosicki, Grzegorz Krychowiak, Eugen Polanski, Adrian Mierzejewski – Arkadiusz Milik (59. Łukasz Teodorczyk), Robert Lewandowski.
San Marino: Aldo Simoncini – Alex Della Valle (80. Lorenzo Buscarini), Fabio Vitaioli, Alessandro Della Valle, Gianluca Bollini (57. Simone Bacciocchi), Mirko Palazzi – Matteo Vitaioli, Fabio Bollini, Matteo Coppini, Alex Gasperoni – Andy Selva (50. Danilo Rinaldi).
Polska: Jerzy Dudek (34. Artur Boruc) – Artur Jędrzejczyk, Bartosz Salamon (46. Bartosz Bereszyński), Marcin Komorowski, Jakub Wawrzyniak (46. Sebastian Boenisch) – Kamil Grosicki (46. Piotr Zieliński), Ariel Borysiuk, Adam Matuszczyk, Adrian Mierzejewski (68. Jakub Kosecki), Maciej Rybus (79. Daniel Łukasik) – Artur Sobiech.
Liechtenstein: Peter Jehle (46. Cengiz Biçer) – Yves Oehri (46. Franz-Josef Vogt), Martin Stocklasa, Mario Frick (46. Daniel Kaufmann), Ivan Quintans (81. Olcay Gür) – Mathias Christen, Sandro Wieser (83. Robin Gubser), Nicolas Hasler, Martin Büchel, David Hasler – Thomas Beck (59. Seyhan Yildiz).
Mołdawia: Stanislav Namașco – Vitalie Bordian (71. Eugeniu Cebotaru), Alexandru Epureanu, Igor Armaș, Victor Golovatenco – Alexandru Antoniuc (82. Gheorghe Ovseanicov), Artur Ioniță, Alexandru Gațcan, Alexandru Dedov, Alexandr Suvorov (74. Alexandru Pașcenco) – Eugen Sidorenco.
Polska: Artur Boruc – Artur Jędrzejczyk, Bartosz Salamon, Marcin Komorowski, Jakub Wawrzyniak – Jakub Błaszczykowski, Grzegorz Krychowiak, Eugen Polanski (79. Artur Sobiech), Adrian Mierzejewski (62. Piotr Zieliński), Maciej Rybus (64. Jakub Kosecki) – Robert Lewandowski.
Polska: Wojciech Szczęsny (46. Artur Boruc) – Artur Jędrzejczyk (76. Piotr Celeban), Łukasz Szukała, Kamil Glik, Jakub Wawrzyniak – Jakub Błaszczykowski, Grzegorz Krychowiak, Przemysław Kaźmierczak (46. Piotr Zieliński), Mateusz Klich (86. Bartosz Salamon), Waldemar Sobota (89. Adrian Mierzejewski) – Robert Lewandowski (78. Artur Sobiech).
Dania: Stephan Andersen – Lars Jacobsen (46. Peter Ankersen), Simon Kjær (64. Jannik Vestergaard), Andreas Bjelland, Nicolai Boilesen (46. Nicki Bille Nielsen) – William Kvist, Mike Jensen (78. Casper Sloth), Christian Eriksen, Martin Braithwaite (46. Kasper Kusk), Viktor Fischer (72. Michael Krohn-Dehli) – Nicklas Pedersen.
Polska: Artur Boruc – Artur Jędrzejczyk, Łukasz Szukała, Kamil Glik, Jakub Wawrzyniak (27. Sebastian Boenisch) – Jakub Błaszczykowski, Grzegorz Krychowiak, Piotr Zieliński (75. Adrian Mierzejewski), Mateusz Klich, Waldemar Sobota (62. Paweł Wszołek) – Robert Lewandowski.
Czarnogóra: Mladen Božović – Stefan Savić, Miodrag Džudović, Marko Baša, Vladimir Božović – Elsad Zverotić, Nikola Drinčić, Miloš Krkotić (46. Simon Vukčević), Mirko Vučinić (37. Filip Kasalica), Branko Bošković – Dejan Damjanović (86. Fatos Beqiraj).
San Marino: Aldo Simoncini – Lorenzo Buscarini, Fabio Vitaioli, Alessandro Della Valle, Gianluca Bollini, Mirko Palazzi (69. Enrico Cibelli) – Matteo Vitaioli, Pietro Calzolari, Alex Gasperoni (42. Michele Cervellini), Danilo Rinaldi (80. Alessandro Bianchi) – 10. Andy Selva.
Polska: Artur Boruc – Piotr Celeban, Artur Jędrzejczyk, Bartosz Salamon, Sebastian Boenisch – Jakub Błaszczykowski (72. Adrian Mierzejewski), Grzegorz Krychowiak (79. Paweł Wszołek), Mateusz Klich, Piotr Zieliński, Waldemar Sobota – Paweł Brożek (55. Marcin Robak).
Ukraina: Andrij Piatow – Artem Fedecki, Jarosław Rakicki, Jewhen Chaczeridi, Wjaczesław Szewczuk – Andrij Jarmołenko (90. Ołeh Husiew), Taras Stepanenko, Rusłan Rotań, Edmar (90. Roman Bezus), Jewhen Konoplanka – Roman Zozula (62. Marko Dević).
Polska: Artur Boruc – Artur Jędrzejczyk, Łukasz Szukała, Kamil Glik, Grzegorz Wojtkowiak – Jakub Błaszczykowski, Grzegorz Krychowiak, Mariusz Lewandowski (76. Piotr Zieliński), Mateusz Klich (66. Adrian Mierzejewski), Waldemar Sobota (61. Sławomir Peszko) – Robert Lewandowski.
Anglia: Joe Hart – Chris Smalling, Phil Jagielka, Gary Cahill, Leighton Baines – Andros Townsend (86. James Milner), Michael Carrick (71. Frank Lampard), Steven Gerrard, Wayne Rooney, Danny Welbeck – Daniel Sturridge (82. Jack Wilshere).
Polska: Wojciech Szczęsny – Piotr Celeban, Artur Jędrzejczyk, Kamil Glik, Grzegorz Wojtkowiak – Jakub Błaszczykowski, Grzegorz Krychowiak, Mariusz Lewandowski (46. Mateusz Klich), Adrian Mierzejewski (75. Piotr Zieliński), Waldemar Sobota (64. Sławomir Peszko) – Robert Lewandowski.

</doc>
<doc id="2734448" url="https://pl.wikipedia.org/wiki?curid=2734448" title="Walter Geisler">
Walter Geisler

Walter Geisler (ur. 15 maja 1891 w Dessau, zm. 20 września 1945 w Teupitz) – niemiecki profesor geografii, prorektor Reichsuniversität Posen (1941–1944).
Życiorys.
Ukończył gimnazjum w Dessau. Studiował geografię na Uniwersytecie w Halle. Habilitował się na początku lat 20. XX wieku i pracował jako wykładowca na Uniwersytecie w Greifswaldzie i Uniwersytecie w Halle. Od 1929 profesor Uniwersytetu Wrocławskiego. Był członkiem NSDAP od 1933. Od 1936 pracował na RWTH Aachen, a od 1941 wykładał na Uniwersytecie Rzeszy w Poznaniu; w latach 1941–1944 był prorektorem tej uczelni. Ranny podczas ostatnich walk II wojny światowej zmarł w szpitalu wojskowym.
Muzeum Uniwersytetu Wrocławskiego uznaje go za jednego z najwybitniejszych profesorów Uniwersytetu Wrocławskiego (w okresie 1811–1945).

</doc>
<doc id="2734470" url="https://pl.wikipedia.org/wiki?curid=2734470" title="Aidan Reynolds">
Aidan Reynolds

Aidan Reynolds (ur. 5 lipca 1994) – brytyjski lekkoatleta specjalizujący się w rzucie oszczepem.
Początkowo uprawiał koszykówkę. Był jednym z siedmiorga młodych brytyjskich sportowców, którzy zapalili znicz olimpijski podczas ceremonii otwarcia igrzysk olimpijskich w Londynie (2012). Do zapalenia znicza wytypował go mistrz olimpijski z 1964 roku w skoku w dal Lynn Davies.
Zdobywał medale mistrzostw Anglii w kategoriach szkolnych.
Rekord życiowy: 68,77 (2 marca 2013, Loughborough).

</doc>
<doc id="2734471" url="https://pl.wikipedia.org/wiki?curid=2734471" title="Pasmo Chełmu">
Pasmo Chełmu

Pasmo Chełmu – pasmo niewielkich szczytów górskich i wzgórz w północnej części Beskidu Makowskiego, graniczące od zachodu z Beskidem Małym, od północy dość płynnie przechodzące w Pogórze Wielickie. Znajduje się w widłach Skawy, Paleczki i Stryszówki. Najwyższym wzniesieniem jest Chełm (603 m). Inne wzniesienia to: Lipowa Góra (547 m), Starowidz (534 m), Chełm Wschodni (581 m), Mysia Góra (576 m), Lasek (500 m), Na Groniu (549 m), Niculowa (557 m), Strońska Góra (508 m), Zarębowska Góra (ok. 550 m).

</doc>
<doc id="2734482" url="https://pl.wikipedia.org/wiki?curid=2734482" title="Delta Neretwy">
Delta Neretwy

Delta Neretwy – delta u ujścia Neretwy do Adriatyku. Mikroregion w południowej Dalmacji, w dubrownicko-neretwańskiej żupie Chorwacji. 
Delta Neretwy to aluwialna równina o powierzchni około 120 km², amfiteatralnie otwarta na morze od zachodu i otoczona górami z pozostałych stron. Pierwotnie Neretwa na terenie swej delty płynęła 12 ramionami, z których wskutek działalności człowieka pozostały obecnie cztery (najważniejsze - Mała Neretwa). Równina jest podmokła, pocięta kanałami melioracyjnymi, pełniącymi również funkcję transportową. Klimat jest śródziemnomorski, z ciepłymi zimami (przeciętna temperatura stycznia 2,5°C, najniższa temperatura zanotowana w latach 1947, 1974, 1978 i 1985: -11°C) i gorącymi latami (do 35°C w lipcu i sierpniu, maksymalnie 43°C). Przeciętne opady wynoszą 1300 mm rocznie i w 65-75% mają miejsce zimą. 
Niezwykle urodzajne gleby i sprzyjający klimat spowodowały, że delta Neretwy jest regionem intensywnego rolnictwa i osadnictwa, co ostro kontrastuje z otaczającymi ją suchymi, nieurodzajnymi i bezludnymi obszarami krasowymi. Uprawiane są owoce, w tym podzwrotnikowe (pomarańcze, cytryny, kiwi, mandarynki, figi itp.) i warzywa. Specyficzny jest sposób uprawy: pólka są zazwyczaj niewielkie, a rolnicy docierają do nich nie drogami, lecz na łódkach, kanałami, którymi jest pocięta cała równina. 
Delta Neretwy stanowi ważny obszar wegetacji flory i fauny. Stwierdzono tu występowanie 310 gatunków ptaków, z czego 115 gniazdujących. Istnieją trzy rezerwaty chroniące ptaki, jeden rezerwat chroniący ptaki i ryby i jeden obszar chronionego krajobrazu, o łącznej powierzchni 1620 ha. Istnieją plany utworzenia parku narodowego. 
Intensywne rolnictwo i wykorzystanie wód Neretwy prowadzi do problemów ze środowiskiem naturalnym: przesuszenia ziem uprawnych wskutek nadmiernej melioracji, nadmiernego zasolenia wskutek napływu wód morskich, nagromadzenia odpadów i letnich pożarów. 

</doc>
<doc id="2734500" url="https://pl.wikipedia.org/wiki?curid=2734500" title="Badminton na Letnich Igrzyskach Olimpijskich 2012 – gra mieszana">
Badminton na Letnich Igrzyskach Olimpijskich 2012 – gra mieszana

Gra mieszana w Turnieju olimpijskim w badmintonie podczas XXX Letnich Igrzysk Olimpijskich w Londynie odbywała się w dniach od 28 lipca do 3 sierpnia 2012 roku w Wembley Arena. W rywalizacji udział brało 32 zawodników.
Zasady turnieju.
Sportowcy zostali podzieleni na grupy składające się z czterech debli. Dwie najlepsze pary z każdej grupy awansowały do ćwierćfinału. Od tego czasu rywalizacja przybrała formę pucharową. Zwycięzcy awansowali do kolejnej rundy, a przegrani odpadli z rywalizacji. W trakcie całego turnieju mecze grało się do dwóch zwycięskich setów. Set kończył się, gdy debel uzyskał 21 punktów i jednocześnie miał co najmniej dwa punkty przewagi nad rywalami.

</doc>
<doc id="2734501" url="https://pl.wikipedia.org/wiki?curid=2734501" title="Hot">
Hot



</doc>
<doc id="2734504" url="https://pl.wikipedia.org/wiki?curid=2734504" title="Mitar Mrkela">
Mitar Mrkela

Dimitrije "Mitar" Mrkela (ur. 10 lipca 1965 w Belgradzie) – serbski piłkarz występujący na pozycji pomocnika. Ojciec Andreja Mrkeli, także piłkarza.
Kariera klubowa.
Mrkela karierę rozpoczynał w 1981 roku w zespole OFK Beograd. Spędził tam 2 lata, a potem odszedł do drużyny Crvena Zvezda. Przez 7 lat gry zdobył z nią 3 mistrzostwa Jugosławii (1984, 1988, 1990) oraz 2 Puchary Jugosławii (1985, 1990). W 1990 roku wyjechał do Holandii, by grać w tamtejszym FC Twente. Przez 2 lata rozegrał tam 61 spotkań i zdobył 10 bramek.
W 1992 roku Mrkela odszedł do tureckiego klubu Beşiktaş JK. W 1993 roku wywalczył z nim wicemistrzostwo Turcji. Po tym osiągnięciu wrócił do Holandii, gdzie przez rok grał w drugoligowym zespole SC Cambuur, a potem zakończył karierę.
Kariera reprezentacyjna.
W reprezentacji Jugosławii Mrkela zadebiutował 17 listopada 1982 roku w wygranym 1:0 meczu eliminacji Mistrzostw Europy 1984 z Bułgarią. Został wówczas najmłodszym reprezentantem tego kraju w historii. Jego rekord został pobity po rozpadzie Jugosławii, kiedy 11 października 2013 w reprezentacji Serbii zadebiutował Andrija Živković. W 1984 roku został powołany do kadry na Letnie Igrzyska Olimpijskie, podczas których zdobył z drużyną brązowy medal.
W latach 1982–1986 w drużynie narodowej rozegrał łącznie 5 spotkań i zdobył 1 bramkę.

</doc>
<doc id="2734506" url="https://pl.wikipedia.org/wiki?curid=2734506" title="Reverse graffiti">
Reverse graffiti

Reverse graffiti – technika street art polegająca na myciu brudnej ściany lub innej powierzchni, najczęściej przy użyciu szablonu, w taki sposób, by wyczyszczone fragmenty tworzyły rysunek lub napis. W przeciwieństwie do graffiti, działalność taka jest całkowicie zgodna z prawem. Pomysłodawcą tej techniki jest Brytyjczyk Paul Curtis, znany pod pseudonimem Moose (ang. "Łoś").

</doc>
<doc id="2734507" url="https://pl.wikipedia.org/wiki?curid=2734507" title="Władimir Mielenczuk">
Władimir Mielenczuk

Władimir Nikołajewicz Mielenczuk, ros. Владимир Николаевич Меленчук, biał. Уладзімір Мікалаевіч Мелянчук - Uładzimir Mikałajewicz Mielanczuk (ur. 16 stycznia 1953 w Nowosybirsku) – rosyjski hokeista. Trener hokejowy.
Ma żonę Natalię oraz córkę Irinę i syna Dmitrija.
Kariera zawodnicza.
Pochodzi z Nowosybirska. Hokej uprawiał od 11. roku życia, a seniorską karierę rozpoczął w wojskowym klubie SKA w czasie odbywania służby wojskowej. Początkowo występował na pozycji obrońcy. Przez dwa lata grał w Chimiku Woskriesiensk. Po ponownych, czteroletnich występach w rodzinnych stronach w Sibirze Nowosybirsk, przeniósł się do Dynama Mińsk w ówczesnej Białoruskiej SRR (wraz z nim także napastnicy Boris Barabanow i Siergiej Agulin). Przez pięć sezonów grał w Dynamie Mińsk. W Mińsku rozpoczął studia trenerskie, które kontynuował po tym jak znów powrócił do gry w Sibirze. W 1984 wyjechał do Mińska, gdzie ukończył szkołę trenerską. Tam został zawodnikiem drużyny uniwersyteckiej, występującej w II lidze. Po jej przeniesieniu do Grodna i występował w tamtejszej drużynie Progress-SzwSM Grodno, grając i pracując jako trener.
W 1990 rozpoczął pracę w Polsce - najpierw w sezonie 1990/1991 w ówczesnym Towimorze Toruń, dokąd namówił i sprowadził go Barabanow. Po sezonie, w sierpniu 1991 wraz z Walerijem Usolcewem (także wychowanek SKA Nowosybirsk) przeniósł się do drugoligowego wówczas zespołu z Sanoka, STS Sanok - tam pełnił rolę grającego trenera (Usolcew był jego grającym asystentem). W inauguracyjnym meczu II ligi 12 października 1991 w Oświęcimiu był strzelcem pierwszego gola w historii nowego klubu STS (zdobył w nim hat-trick; mecz z Unią Oświęcim II wygrany 10:9). W sezonie 1991/1992 II ligi wywalczył z zespołem awans do I ligi. Następnie pozostał wyłącznie trenerem sanockiej drużyny w edycji I ligi 1992/1993, aczkolwiek indydentalnie występował jako zawodnik w tym sezonie, a w trakcie sezonu 1993/1994 przerwał karierę zawodniczą z uwagi na skutki kontuzji. Z klubu STS Sanok odszedł po trzech latach wskutek braku wynagrodzenia.
W późniejszym czasie pracował także w Bydgoszczy, zaś od 1995 jest trenerem na Białorusi.
Kariera trenerska.
Trzykrotnie był asystentem selekcjonera seniorskiej reprezentacji Białorusi na turniejach mistrzostw świata. Obecnie szkoleniowiec drużyny Junior Mińsk, występującej od sezonu 2012/2013 w ekstralidze białoruskiej i będącej zapleczem pierwszego zespołu Junosti Mińsk.

</doc>
<doc id="2734508" url="https://pl.wikipedia.org/wiki?curid=2734508" title="Haplochromini">
Haplochromini

Haplochromini – najliczniejsza grupa pielęgnic afrykańskich obejmująca około 80% zaliczanych do nich gatunków, klasyfikowana w randze plemienia. Ryby te stanowią szczególny obiekt zainteresowania biologów ewolucyjnych oraz akwarystów. Pierwszych interesuje głównie filogeneza tej grupy pielęgnic i ich szybka radiacja adaptacyjna, która doprowadziła do wytworzenia konwergentnych cech u gatunków ewoluujących w różnych jeziorach, a drugich różnorodność gatunków, ich biologia i etologia. Znaczący wkład w poznanie tej grupy pielęgnic wniosła Ethelwynn Trewavas.
Występowanie.
Haplochromini obejmuje wszystkie endemiczne pielęgnice z jezior Wiktorii i Malawi (Niasa), ponad połowę z jeziora Tanganika, oraz inne szeroko rozprzestrzenione w jeziorach i rzekach na kontynencie afrykańskim, poza jego zachodnią częścią. Jeden gatunek ("Astatotilapia flaviijosephi") występuje poza Afryką, w Izraelu i Syrii. Dawniej występowały również w nieistniejącym już jeziorze Makgadikgadi.
Liczba gatunków w jeziorze Malawi szacowana jest na około 1000, w Jeziorze Wiktorii na 500, a w Tanganice ponad 100, przy czym gatunki tanganikańskie są znacznie bardziej zróżnicowane niż w Jeziorze Wiktorii i Malawi. Mniej liczne grupy gatunków występują w jeziorach Kiwu, Rudolfa i mniejszych jeziorach Afryki Wschodniej, Około 200 żyje w afrykańskich rzekach. Przedstawione liczby gatunków uwzględniają również nowo odkryte, oczekujące na opis naukowy.
Ewolucja.
Pierwsze Haplochromini pojawiły się co najmniej 2 mln lat temu. Pochodzą od tanganikańskich endemitów. Pojawiły się w pierwszej fazie radiacji pielęgnic, jaka miała miejsce w jeziorze Tanganika. Od tych samych przodków pochodzą Tropheini, tradycyjnie klasyfikowane jako odrębne plemię. W tym samym czasie rozwinęły się pozostałe plemiona tego jeziora.
Na skutek ruchów geologicznych w regionie Wielkich Jezior Afrykańskich wielokrotnie zmieniały się połączenia wodne pomiędzy sąsiadującymi ze sobą zbiornikami. Pierwotne Haplochromini kilka razy wydostały się z jeziora Tanganika i kolonizowały nowe zbiorniki wodne, najpierw sąsiednie jeziora, a następnie większość obszarów Afryki. Najliczniej zasiedliły jezioro Malawi i Wiktorii, gdzie wytworzyły zróżnicowaną grupę wielu odizolowanych geograficznie, endemicznych i blisko spokrewnionych ze sobą gatunków (tzw. „stada” lub „roje” gatunków, od ang. "species flocks"). Żaden z nich nie występuje jednocześnie w tych trzech jeziorach. O ile pielęgnice jeziora Tanganika są bardzo zróżnicowane morfologicznie i ekologicznie, zaliczane do kilkunastu plemion, o tyle „roje” gatunków z jezior Malawi i Wiktorii zaliczane są tylko do jednego z nich – do Haplochromini.
W Malawi wykształciły się dwie grupy wyraźnie zróżnicowane ekologicznie: mbuna i utaka.
Inne, ale już mniej liczne w gatunki „roje” występują w kilku mniejszych jeziorach Afryki Wschodniej. Około 200 gatunków wydostało się poza jeziora i zasiedliło rzeki północnej, wschodniej, południowej oraz środkowej części kontynentu. Żaden z Haplochromini nie występuje w Afryce Zachodniej.
Początkowo uważano, że radiacja pielęgnic w Wielkich Jeziorach Afrykańskich została zapoczątkowana przez gatunki zasiedlające środowiska rzeczne. Analizy filogenetyczne oparte na badaniach molekularnych wykazują, że pierwotna radiacja nastąpiła w jeziorze Tanganika (dając początek plemionom Lamprologini i Ectodini), a dopiero później pojawiły się „roje” gatunków w jeziorach Wiktorii i Malawi, gdzie ewoluowały równolegle i podobnie do pielęgnic tanganikańskich – zajęły większość dostępnych siedlisk oraz wytworzyły niezależnie podobne cechy morfologiczne oraz zachowania. 
Klasyfikacja.
Nazwę Haplochromini wprowadził Max Poll w 1986. Typem nomenklatorycznym jest rodzaj "Haplochromis".
W szerokim znaczeniu plemię Haplochromini rozumiane jest jako dawna podrodzina Haplochrominae, do której zaliczano wszystkie pyszczaki (gębacze), u których inkubacja ikry odbywa się w pysku samicy (ang. "maternal mouthbrooding"). 
Samica z jajami noszonymi w pysku jest zdolna do przemieszczania się do nowych obszarów, gdzie może tworzyć populację potomną, co znacznie zwiększa zdolność rozprzestrzeniania się gatunku. 
Jednak tak zdefiniowany takson nie byłby monofiletyczny. Taka strategia rozrodcza, jaką jest inkubacja jaj w pysku rozwinęła się niezależnie u wielu grup pielęgnic o różnych tendencjach behawioralnych. Haplochromini "sensu lato" uznawane są za takson parafiletyczny.
Badanie relacji pokrewieństwa tak blisko spokrewnionych gatunków jest utrudnione m.in. przez ekstremalnie szybkie tempo formowania się nowych linii ewolucyjnych. Geny ewoluują zbyt wolno, by przy współczesnych metodach badawczych można było odczytać z nich dokładne informacje o filogenezie. Dla ustalenia monofiletyzmu grupy organizmów niezbędne jest znalezienie synapomorfii. W rozwoju tej grupy ryb stwierdzono następujące zmiany:
Filogeneza.
Badania molekularne wskazują na istnienie w obrębie opisywanej grupy 4 zasadniczych, pochodzących od wspólnego przodka linii rozwojowych, które pojawiły się prawie równocześnie. Są to:
Koblmüller i inni rozpoznali jeszcze dwie linie: jedna związana jest z "Ctenochromis pectoralis" a druga z "Astatoreochromis alluaudi".
Do „nowoczesnych Haplochromini” zaliczane są: 
Parafiletyczna grupa obejmująca pozostałe rodzaje:

</doc>
<doc id="2734510" url="https://pl.wikipedia.org/wiki?curid=2734510" title="Germany">
Germany

Osoby o nazwisku "Germany":
Osoby o imieniu "Germany":
Inne:

</doc>
<doc id="2734511" url="https://pl.wikipedia.org/wiki?curid=2734511" title="Jovica Nikolić">
Jovica Nikolić

Jovica Nikolić (ur. 11 lipca 1959 w Svetozarevie) – serbski piłkarz występujący na pozycji pomocnika. Trener piłkarski.
Kariera klubowa.
Nikolić karierę rozpoczynał w zespole FK Jagodina. W 1983 roku przeszedł do drużyny Crvena Zvezda. Przez 6 lat gry zdobył z nią 2 mistrzostwa Jugosławii (1984, 1988) oraz Puchar Jugosławii (1985). W 1989 roku wyjechał do Portugalii, by grać w tamtejszym drugoligowcu, SC Salgueiros. W 1990 roku awansował z nim do Primeira Divisão. W 1991 roku spadł z nim jednak do drugiej ligi. W Salgueiros spędził jeszcze dwa lata. Następnie, przez kolejne dwa występował w zespole FC Maia. W 1995 roku zakończył karierę.
Kariera reprezentacyjna.
W reprezentacji Jugosławii Nikolić wystąpił jeden raz. Było to 28 września 1985 roku w przegranym 1:2 meczu eliminacji Mistrzostw Świata 1986 z NRD. Rok wcześniej, w 1984 roku został powołany do kadry na Letnie Igrzyska Olimpijskie, podczas których zdobył z drużyną brązowy medal.

</doc>
<doc id="2734513" url="https://pl.wikipedia.org/wiki?curid=2734513" title="German Township">
German Township



</doc>
<doc id="2734514" url="https://pl.wikipedia.org/wiki?curid=2734514" title="DW378">
DW378



</doc>
<doc id="2734515" url="https://pl.wikipedia.org/wiki?curid=2734515" title="Wioślarstwo na Letnich Igrzyskach Olimpijskich 2012 – jedynka mężczyzn">
Wioślarstwo na Letnich Igrzyskach Olimpijskich 2012 – jedynka mężczyzn

Jedynka mężczyzn to jedna z konkurencji wioślarskich rozegranych podczas Letnich Igrzysk Olimpijskich 2012, która odbyła się między 28 lipca a 4 sierpnia na obiekcie Dorney Lake. Tytułu mistrza olimpijskiego z Pekinu nie obronił Norweg Olaf Tufte. Zwyciężył Nowozelandczyk Mahé Drysdale.
Wyniki.
Eliminacje.
Trójka najlepszych wioślarzy z każdego biegu awansowała do półfinału. Pozostali zawodnicy automatycznie zostali zakwalifikowani do repasaży. 
Repasaże.
Dwóch najlepszych zawodników z każdego repasażu awansowało do ćwierćfinałów. Pozostali wioślarze automatycznie zostali zakwalifikowani do półfinałów E/F.
Ćwierćfinały.
Trzech najlepszych zawodników awansowało do półfinałów, pozostali zawodnicy zostali automatycznie zakwalifikowani do półfinałów C/D.
Półfinały.
Półfinały E/F.
Trzech najlepszych zawodników awansowało do finału E, pozostali wioślarze wzięli udział w finale F.
Półfinały C/D.
Trzech pierwszych wioślarzy awansowało do finału C, pozostali zawodnicy wzięli udział w finale D.
Półfinały A/B.
Trzech pierwszych wioślarzy awansowało do głównego finału, pozostali zawodnicy wzięli udział w finale B.

</doc>
<doc id="2734517" url="https://pl.wikipedia.org/wiki?curid=2734517" title="Macedoński Kościół Greckokatolicki">
Macedoński Kościół Greckokatolicki

Macedoński Kościół greckokatolicki – jeden z Kościołów greckokatolickich rytu bizantyjskiego, uznający władzę i autorytet papieża. Ma charakter Kościoła "sui iuris".
Historia.
Egzarcha greckokatolicki dla Macedonii był wyznaczany w latach 1883-1924 w ramach bułgarskiego Kościoła greckokatolickiego. Po włączeniu Macedonii do Jugosławii ten teren podlegał pod diecezję Križevci. Od 2001 egzarchą dla grekokatolików w Macedonii jest każdorazowo biskup Skopja (unia "in persona episcopi"). Od 2010 Kościół ma charakter Kościoła "sui iuris". Obecnie liczy 15 tysięcy wiernych skupionych na terenie eparchii Matki Bożej Wniebowziętej w Strumicy-Skopju.

</doc>
<doc id="2734518" url="https://pl.wikipedia.org/wiki?curid=2734518" title="Austria (ujednoznacznienie)">
Austria (ujednoznacznienie)

Osoby:
Inne:
Kluby piłkarskie:
Zobacz też:

</doc>
<doc id="2734520" url="https://pl.wikipedia.org/wiki?curid=2734520" title="SK Austria Klagenfurt">
SK Austria Klagenfurt



</doc>
<doc id="2734521" url="https://pl.wikipedia.org/wiki?curid=2734521" title="Max Tundra">
Max Tundra

Ben Jacobs, znany pod pseudonimem Max Tundra to brytyjski multiinstrumentalista, producent muzyczny i wokalista muzyki elektroniczny. Do tej pory wydał trzy albumy, które otrzymywały pozytywne recenzje. Oprócz działalności solowej jest członkiem grupy Tunng. Początkiem jego zainteresowania muzyką był otrzymany Commodore Amiga 500.

</doc>
<doc id="2734522" url="https://pl.wikipedia.org/wiki?curid=2734522" title="Girlfriend">
Girlfriend



</doc>
<doc id="2734525" url="https://pl.wikipedia.org/wiki?curid=2734525" title="Ślepucha robakowata">
Ślepucha robakowata

Ślepucha robakowata ("Xerotyphlops vermicularis") − bardzo mały wąż z rodziny ślepuchowatych, przypominający dużą, błyszczącą dżdżownicę, zamieszkujący południowo - zachodnią Azję, Egipt i Bałkany.
Wygląd.
Robakowate, błyszczące, okrągłe w przekroju ciało tego węża i nie odróżniająca się od tułowia głowa, przywodzą na myśl dżdżownicę, oczy - w postaci ciemnych plamek przykrytych łuskami - są ledwie widoczne. Barwa różowawa, łuski błyszczące, gładkie, zaokrąglone. Otwór gębowy w dolnej części głowy, brzuch i boki ciała nieco jaśniejsze niż grzbiet. Długość maksymalnie do 35 cm, szerokość ciała nie przekracza 5 - 6 mm.
Występowanie.
W Europie ślepucha robakowata spotykana jest wyłącznie w Grecji (w tym na wyspach Morza Egejskiego), oraz w Albanii i południowej Bułgarii. Zamieszkiwany przez nią areał sięga jednak znacznie dalej na wschód i południowy - wschód: występuje w północno - wschodnim Egipcie, oraz w południowo - zachodniej Azji, od Libanu i Izraela po Gruzję i Rosję. Występuje na terenach otwartych, suchych i dobrze nasłonecznionych, porośniętych skąpą roślinnością, a także w wilgotniejszych położeniach górskich. Często spotykana w norach i mrowiskach.
Tryb życia.
Jak większość ślepuchowatych prowadzi bardzo skryty tryb życia, niezmiernie trudno ją spotkać, większą część życia spędza pod ziemią. Jej pożywienie stanowią wyłącznie drobne bezkręgowce, głównie niewielkie owady i pierścienice. Jest łagodnym, zupełnie bezbronnym zwierzęciem, kolec na końcu ogona, który służy w rzeczywistości jako podpora podczas kopania, bywa brany przez ignorantów za niebezpieczną broń, służącą rzekomo do wstrzykiwania jadu.
Rozmnażanie.
Jak większość węży z tej grupy, nie wykazuje dymorfizmu płciowego. Po kopulacji, do której dochodzi w kwietniu lub maju, samica wykupuje niewielkie norki w ziemi i składa w nich 6 - 8 jaj, wielkości około centymetra. 
Uwagi.
Jak wszystkie ślepuchowate, ma gładką, grubą skórę chroniącą przed ukąszeniami mrówek, oraz grubą, sztywną czaszkę. Jej oczy są praktycznie szczątkowe, są w stanie odróżnić jedynie światło od ciemności. 

</doc>
<doc id="2734526" url="https://pl.wikipedia.org/wiki?curid=2734526" title="Antoni (Amfitieatrow)">
Antoni (Amfitieatrow)

Antoni, imię świeckie Jakow Gawriiłowicz Amfitieatrow (ur. 15 października 1815 w ujeździe czelabińskim, zm. 8 listopada 1878 w Kazaniu) – rosyjski biskup prawosławny.
Był synem prawosławnego kapłana Gawriiła Amfitieatrowa i Tatiany Niesmiełowej, bratankiem biskupa Filareta (Amfitieatrowa). Miał troje rodzeństwa. W wieku piętnastu lat stracił ojca, odtąd rodzinie pomagali biskup Filaret oraz ks. Pietr Aleksinski, mąż siostry Tatiany Amfitieatrowej. W 1834 Jakow Amfitieatrow ukończył seminarium duchowne w Kałudze, zaś w roku następnym podjął studia teologiczne w Kijowskiej Akademii Duchownej. Akademia zatrudniała wówczas wielu czołowych teologów rosyjskich, jednak pewien wpływ na przyszłego biskupa wywarł z nich tylko jeden, Dymitr (Murietow). O wiele ważniejsze okazał się dla niego kontakt z mnichami Ławry Pieczerskiej i uczestnictwo w nabożeństwach w tymże klasztorze. W 1839 Jakow Amfitieatrow ukończył studia, uzyskując stopień magistra i został zatrudniony w katedrze teologii dogmatycznej. 12 września 1840 złożył wieczyste śluby mnisze przed swoim wujem, metropolitą kijowskim Filaretem. Z jego rąk przyjął 15 września święcenia kapłańskie. W 1840 został rektorem szkoły duchownej w Kijowie, w 1841 przeniesiono go na stanowisko inspektora seminarium duchownego w tym samym mieście, zaś w 1845 został jego rektorem. W 1845 otrzymał godność archimandryty. Od 1848 łączył obowiązki rektorskie z zadaniami przełożonego monasteru św. Mikołaja w Kijowie. W tym samym roku uzyskał stopień doktora teologii. Wyjechał wówczas na rok do Petersburga, gdzie zetknął się z metropolitą moskiewskim Filaretem, który wysoko go ocenił i w późniejszych latach rekomendował do obejmowania wysokich godności cerkiewnych. W 1851 Antoni (Amfitieatrow) został rektorem Kijowskiej Akademii Duchownej.
30 marca 1858 przyjął chirotonię biskupią i został biskupem czehryńskim, wikariuszem eparchii kijowskiej. Rok później został ordynariuszem eparchii smoleńskiej i wiaziemskiej. W 1866 został biskupem kazańskim i swijaskim, rok później został podniesiony do godności arcybiskupiej. W swojej eparchii przeprowadził, zgodnie z wytycznym Świątobliwego Synodu Rządzącego, reformę zarządu eparchii, w tym konsystorza. Współtworzył dwa nowe klasztory: monaster Zaśnięcia Matki Bożej w Czystopolu oraz monaster św. Michała Archanioła w Koźmodiemjanskim, który stał się ważnym ośrodkiem prowadzenia misji prawosławnej wśród ludności rdzennej. Z jego inicjatywy monaster Tichwińskiej Ikony Matki Bożej w Ciwilsku został przekształcony z męskiego w żeński. Biskup był również autorem szczegółowego planu nowego zespołu fresków w katedralnym soborze Zwiastowania w Kazaniu. Odbywał liczne podróże duszpasterskie po swojej eparchii, odwiedzając wiejskie parafie. Wydał zbiór swoich homilii, jak również publikował je w pismach prawosławnych. Założył bractwo św. Guriasza, które zajmowało się pracą misyjną i oświatową wśród rdzennej ludności regionu, a następnie wspierał je finansowo.
Zmarł w 1878 po kilkumiesięcznej chorobie i został pochowany w soborze Zwiastowania w Kazaniu.

</doc>
<doc id="2734527" url="https://pl.wikipedia.org/wiki?curid=2734527" title="Vladislav Baláž">
Vladislav Baláž

Vladislav Baláž (ur. 28 stycznia 1984 w Preszowie) – słowacki hokeista, reprezentant Słowacji.
Kariera.
Wychowanek Dragona Prešov. Od lipca 2012 do maja 2013 zawodnik czeskiego klubu HC Litvínov. Od sierpnia 2013 ponownie zawodnik HKm Zwoleń, związany rocznym kontraktem. Od końca stycznia 2014 zawodnik duńskiego klubu Herlev Eagles.
Uczestniczył w turniejach mistrzostw świata juniorów do lat 20 edycji 2004. W sezonie 2010/2011 był reprezentantem seniorskiej kadry Słowacji.

</doc>
<doc id="2734528" url="https://pl.wikipedia.org/wiki?curid=2734528" title="Saint Lucia na Letnich Igrzyskach Olimpijskich 2012">
Saint Lucia na Letnich Igrzyskach Olimpijskich 2012

Saint Lucia na Letnich Igrzyskach Olimpijskich 2012, które odbyły się w Londynie, reprezentowało 4 zawodników.
Był to piąty start reprezentacji Saint Lucia na letnich igrzyskach olimpijskich.

</doc>
<doc id="2734530" url="https://pl.wikipedia.org/wiki?curid=2734530" title="Nenad Gračan">
Nenad Gračan

Nenad Gračan (ur. 23 stycznia 1962 w Rijece) – chorwacki piłkarz występujący na pozycji pomocnika. Trener piłkarski.
Kariera klubowa.
Gračan karierę rozpoczynał w 1979 roku w zespole HNK Rijeka. Przez 6 lat rozegrał tam 106 spotkań i zdobył 24 bramki. W 1985 roku odszedł do Hajduka Split. W 1987 roku zdobył z nim Puchar Jugosławii. Graczem Hajduka był przez 4 lata. W 1989 roku wyjechał do Hiszpanii, by grać w tamtejszym Realu Oviedo. W Primera División zadebiutował 22 października 1989 roku w zremisowanym 1:1 pojedynku z CD Logroñés. W Realu grał przez 4 lata. Następnie, w latach 1995–1996 ponownie występował w HNK Rijeka. W 1996 roku zakończył karierę.
Kariera reprezentacyjna.
W reprezentacji Jugosławii Gračan zadebiutował 31 marca 1984 roku w wygranym 2:1 towarzyskim meczu z Węgrami. W tym samym roku został powołany do kadry na Letnie Igrzyska Olimpijskie, podczas których zdobył z drużyną brązowy medal.
W latach 1984–1986 w drużynie narodowej rozegrał łącznie 10 spotkań i zdobył 2 bramki.

</doc>
<doc id="2734531" url="https://pl.wikipedia.org/wiki?curid=2734531" title="Nenad Gracan">
Nenad Gracan



</doc>
<doc id="2734533" url="https://pl.wikipedia.org/wiki?curid=2734533" title="1. List Klemensa do Koryntian">
1. List Klemensa do Koryntian

1. List Klemensa do Koryntian (gr. "Κλήμεντος προς Κορινθίους Α", łac. "Epistula ad Corinthios") – list napisany przez biskupa Rzymu św. Klemensa do gminy chrześcijańskiej w Koryncie. Jest jedynym zachowanym pismem jego autorstwa i najstarszym obok "Didache" tekstem wczesnochrześcijańskim spoza kanonu Nowego Testamentu.
List powstał w ostatnich latach panowania cesarza Domicjana, prawdopodobnie około 96 roku. Przyczyną jego napisania były wewnętrzne spory w gminie korynckiej, sprowokowane usunięciem prezbiterów przez zbuntowanych młodych wyznawców. Klemens poprzez swój list nawołuje tamtejszych chrześcijan do zgody, pokory i odbycia pokuty. Podkreśla zwłaszcza sukcesję apostolską: Jezus otrzymaną od Ojca władzę przekazał Apostołom, a ci przekazali ją dalej swoim uczniom. Wychodzi ze stanowiska prymatu gminy rzymskiej, przekonany że udzielane przez niego pouczenie pochodzi bezpośrednio od Ducha Świętego. Z tego powodu list ten jest dowodem istnienia hierarchicznej struktury wśród pierwszych chrześcijan oraz jest wyrazem wiary w jej pochodzenie od Boga. W rozdziałach V-VI znajduje się najstarsza relacja o prześladowaniach chrześcijan za czasów Nerona i męczeństwie Apostołów Piotra i Pawła. Klemens podaje także informację o podróży św. Pawła do Hiszpanii (której brak w "Dziejach Apostolskich"). Na końcu listu umieszczona jest modlitwa, stanowiąca obok fragmentów z "Didache" najstarszy liturgiczny utwór chrześcijański.
Treść listu wskazuje, że autor znał dobrze Stary Testament, jak również kulturę grecką, opis harmonii wszechświata zdradza echa filozofii stoickiej. Posługuje się "Listem do Hebrajczyków", zna także listy św. Pawła. Ewangelii nie zna jeszcze w ostatecznym kształcie, posługując się zbiorem logiów (tj. wypowiedzi Jezusa). Słownictwo religijne, którego używa ma inne znaczenie od obecnego: μάρτυς ("martyr") używane jest w znaczeniu „świadek” a nie "męczennik", λειτουργια ("liturgia") to posługa, zaś πρεσβύτερος ("prezbiter") jest równoznaczne ze słowem „biskup”.
W pierwszych wiekach chrześcijaństwa "List Klemensa" włączany był niekiedy do kanonu Nowego Testamentu i często czytywany w kościołach, co potwierdzają świadectwa m.in. Dionizego z Koryntu i Euzebiusza z Cezarei.
Fragmenty Listu Klemensa do Koryntian są źródłem w Katechizmie Kościoła Katolickiego w artykułach odnoszących się do pokuty (n. 1432), sakramentu święceń (n. 1577) oraz posłuszeństwa wobec władzy świeckiej (n. 1900). Ponadto, współcześnie w Kościele katolickim fragmenty listu stanowią drugie czytanie w godzinie czytań na Środę Popielcową.

</doc>
<doc id="2734534" url="https://pl.wikipedia.org/wiki?curid=2734534" title="Spain">
Spain

Osoby o nazwisku Spain:
Muzyka:
Inne:
Zobacz też:

</doc>
<doc id="2734536" url="https://pl.wikipedia.org/wiki?curid=2734536" title="Hold Me in Your Arms">
Hold Me in Your Arms

Hold Me in Your Arms drugi album studyjny Ricka Astleya, wydany w 1988 roku nakładem RCA Records. W 2010 roku ukazało się zremasterowane wydawnictwo.
Lista utworów.
Utwory napisane przez Ricka Astleya, chyba że napisano inaczej. 

</doc>
<doc id="2734537" url="https://pl.wikipedia.org/wiki?curid=2734537" title="España">
España



</doc>
<doc id="2734538" url="https://pl.wikipedia.org/wiki?curid=2734538" title="Filip Przybylski">
Filip Przybylski

Filip Przybylski (ur. 23 września 1970 w Warszawie) - lektor, autor tekstów, aktor dubbingowy i filmowy, scenarzysta, muzyk.
Twórca głosów postaci do ponad 3 tys. projektów dla tv, radia, filmu, reklamy, teatru i innych mediów, m.in.: "Edek Debeściak" (Best Ed) – postać tytułowa, głos Czerwonego w reklamach M&amp;M's, głos Świstaka w reklamach czekolady Milka, głos w edukacyjnej zabawce kalkulator firmy Fisher-Price. Dubbingował kilka postaci w filmie "Essential Killing" (2010), w reż. Jerzego Skolimowskiego, oraz w audiobooku „Gra o tron”. Jest imitatorem rozpoznawalnych głosów (m.in. J. Himilsbach, głosy polityków). Narrator w programie „Ugotowani” TVN i innych programach tv.
Życiorys.
Ukończył studia na wydziale teatrologii warszawskiej PWST. Przez dwa lata był wolnym słuchaczem na wydziale grafiki warszawskiej ASP.
Grand Prix i Nagroda Publiczności na Festiwalu Piosenki Różnej "Morda" w Warszawie (własne teksty, muzyka i wykonanie); wyróżnienie na festiwalu „Jarmark Piosenki” w Warszawie (1987).
Autor i prowadzący w programach telewizyjnych: program muzyczny „Halo!Gramy”, program dla dzieci „Ye!Ye!Ye!” oraz własny program satyryczny „NOS” (1996–1998).
Autorskie teksty i skecze w pierwszych edycjach programu tv „HBO na stojaka!” (1998–2000).
Prezenter w pierwszym składzie Radio Pogoda stworzonym przez Wojciecha Manna i Jana Chojnackiego (1997–1998).
W latach 1998–2000 był copywriterem w agencji reklamowej NoS/BBDO i za reklamy radiowe otrzymał główne nagrody i nominacje na festiwalach reklamowych: Złote Orły, Kreatura, Tytan, oraz Megafon – przyznana jedyny raz przez prywatnych nadawców radiowych (RMF FM i Radio Zet) nagroda za najlepszą reklamę radiową roku.
Prowadzący i prezenter koncertów, imprez i festiwali, m.in. gala festiwalu Klubu Twórców Reklamy, koncert Włodzimierza Kiniorskiego w radiowym studio Trójki.
Nagroda Yacha na Yach Film Festiwal 2011 w kategorii „Innowacja” za teledysk do piosenki „Biegnę” Lachowicz and the Pigs (autor scenariusza).
Autor scenariusza i współreżyser teledysku "Za lasem" dla L.A.S.
Jako aktor zagrał epizody w filmach Juliusza Machulskiego ("Kiler") i Jerzego Stuhra ("Pogoda na jutro"), serialach "Niania", "Kasia i Tomek", "Piąty Stadion" oraz 5 postaci w 20-minutowym filmie reklamowym "Wyzwolenie Warszawy" dla firmy Americanos.

</doc>
<doc id="2734539" url="https://pl.wikipedia.org/wiki?curid=2734539" title="Free (album Ricka Astleya)">
Free (album Ricka Astleya)

Free – trzeci album studyjny Ricka Astleya, wydany w 1991 roku. Jest to pierwszy album Astleya, przy którego produkcji nie brała udziału grupa Stock Aitken Waterman. Singel "Cry for Help" okazał się być hitem i dostał się do zestawień Top 10 w Stanach i Wielkiej Brytanii."Free" znalazło się w zestawieniu UK Top 10 i US Top 40. Album ten zakończył czteroletni okres sukcesów Ricka Astleya.

</doc>
<doc id="2734540" url="https://pl.wikipedia.org/wiki?curid=2734540" title="Body &amp; Soul (album)">
Body &amp; Soul (album)

Body &amp; Soul – czwarty album studyjny Ricka Astleya, wydany w 1993 roku. Album uważany jest za porażkę, gdyż nawet nie znalazł się w zestawieniu UK Charts. Album przez tydzień utrzymywał się na miejscu #185 w zestawieniu Billboard 200 i osiągnął miejsce #28 we Włoszech. Album promowały dwa single. Po wydaniu tego albumu Astley na kilka lat odszedł z branży, jednak powrócił z nowym materiałem w 2001 roku.

</doc>
<doc id="2734541" url="https://pl.wikipedia.org/wiki?curid=2734541" title="Girlfriends">
Girlfriends



</doc>
<doc id="2734543" url="https://pl.wikipedia.org/wiki?curid=2734543" title="Pływanie na Letnich Igrzyskach Olimpijskich 2012 – 50 m stylem dowolnym kobiet">
Pływanie na Letnich Igrzyskach Olimpijskich 2012 – 50 m stylem dowolnym kobiet

Wyścig na 50 m stylem dowolnym kobiet był jedną z konkurencji pływackich rozgrywanych podczas XXX Igrzysk Olimpijskich w Londynie.
Wyznaczone przez FINA minima kwalifikacyjne wynosiły 25.27 (minimum A) oraz 26.15 (minimum B).
Obrończynią tytułu z Pekinu była Britta Steffen.
Rywalizacja rozpoczęła się 3 sierpnia o 10:00 czasu londyńskiego, półfinały rozegrane zostały tego samego dnia o 20:27. Finał konkurencji odbył się dzień później o 19:30 .
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.

</doc>
<doc id="2734544" url="https://pl.wikipedia.org/wiki?curid=2734544" title="Keep It Turned On">
Keep It Turned On

Keep It Turned On – piąty album studyjny Ricka Astleya, wydany w Niemczech 3 grudnia 2001 roku. Album doszedł do miejsca #56 w zestawieniu German Albums Chart. To pierwszy album Astleya od czasu albumu "Body and Soul" z 1993 roku.
Ponieważ album nie został wydany w Wielkiej Brytanii, utwory "Sleeping" i "Full of You" pojawiły się na paru składankach jako nowe utwory.

</doc>
<doc id="2734545" url="https://pl.wikipedia.org/wiki?curid=2734545" title="Bolwell">
Bolwell

Bolwell Corporation Pty. Ltd. – australijskie przedsiębiorstwo przemysłowe, produkujące samochody sportowe oraz materiały kompozytowe. 
Przedsiębiorstwo zostało założone przez Campbella Bolwella w 1962 roku. Spółka zajmowała się początkowo wyłącznie produkcją samochodów o nadwoziu wykonanym z włokna szklanego (łącznie wyprodukowanych zostało około 800 pojazdów). Z czasem Bolwell rozpoczął produkcję materiałów kompozytowych dla zastosowań przemysłowych, która stanowi obecnie podstawę działalności przedsiębiorstwa. Siedziba przedsiębiorstwa mieści się w Mordialloc, w stanie Wiktoria.

</doc>
<doc id="2734546" url="https://pl.wikipedia.org/wiki?curid=2734546" title="Portrait">
Portrait

Portrait – szósty album studyjny Ricka Astleya, wydany w 2005 roku. Album jest kolekcją coverów popowych standardów.

</doc>
<doc id="2734547" url="https://pl.wikipedia.org/wiki?curid=2734547" title="Skarby Gwahlura">
Skarby Gwahlura

Skarby Gwahlura ("Jewels of Gwahlur") – opowiadanie Roberta E. Howarda z gatunku magii i miecza opublikowane w marcu 1935 roku w czasopiśmie "Weird Tales".
Jest trzynastą częścią cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest wyprawa Conana po legendarne klejnoty Gwahlura.
Opis fabuły.
Conan wstępuje na służbę królestwa Keshanu, wsławiając się w walce z sąsiednim państwem Punt. Jego prawdziwym celem jest odkrycie, gdzie władcy Keshanu ukrywają swój legendarny skarb zwany klejonatmi Gwahlura. W tym samym czasie do Keshanu przybywa Stygijczyk Thutmekri jako poseł królestwa Zembabwei. W zamian za pomoc w wojnie z Puntem żąda on kilku klejnotów Gwahlura. Ostatecznie najwyższy kapłan Keshanu, Gorulga stwierdza, że przed podjęciem decyzji należy poznać wolę bogów i wyrusza do prastarej wyroczni w opuszczonym mieście Alkmeenon. Towarzyszy mu zaufany człowiek Thutmekriego, Zargheba. Ich śladem wyrusza Conan.
Bo dotarciu do Alkmeenon Conan odkrywa, że wyrocznią manipulował niegdyś mag Bit-Yakin, który jednak zmarł sto lat temu. Teraz to samo planuje zrobić Zargheba, który w roli wyroczni obsadza swoją niewolnicę Murielę. Okazuje się jednak, że choć Bit-Yakin zmarł, wciąż żyją jego sługi, olbrzymie małpoludy. Z ich rąk ginie najpierw Zargheba, a następnie kapłani Keshanu. Conan zdobywa klejnoty, ale traci je, ratując Murielę. 
Uwagi.
Pierwotny, nadany przez Howarda tytuł brzmiał "The Servants of Bit-Yakin" ("Słudzy Bit-Yakina"). Innym tytułem, pod którym ukazało się to opowiadanie, były "Teeth of Gwahlur" ("Zęby Gwahlura"). Sama historia pokazuje nieco inne oblicze Conana, gdyż częściej od miecza używa on tu swojego intelektu. Czytelnik dowiaduje się także, że Conan jest poliglotą, nie tylko mówiącym w wielu językach, ale także potrafiącym w nich czytać.
Publikacje.
Pierwszy raz opowiadanie "Skarby Gwahlura" wydrukowane zostało w magazynie "Weird Tales", w marcu 1935. W wersji książkowej po raz pierwszy opowiadanie pojawiło się w zbiorku "King Conan" w 1953.
Adaptacje.
Komiks na podstawie "Skarbów Gwahlura" ukazał się w 1977 pod tytułem "The Fangs of Gwahlur", w ramach serii "The Savage Sword of Conan" wydawnictwa Marvel Comics. Autorem scenariusza był Roy Thomas, zaś narysował go John Buscema. Ukazał się on także w języku polskim w 1988 pod tytułem "Klejnoty Gwahlura". 
Wydawnictwo Dark Horse Comics wydało w 2005 składającą się z trzech zeszytów mini-serię pod tytułem "Conan and the Jewels of Gwahlur", której autorem był P. Craig Russell.

</doc>
<doc id="2734550" url="https://pl.wikipedia.org/wiki?curid=2734550" title="Ivan Toplak">
Ivan Toplak

Ivan Toplak (ur. 21 września 1931 w Belgradzie, zm. 26 lipca 2021 w Mariborze) – serbski piłkarz występujący na pozycji napastnika, trener piłkarski.
Kariera klubowa.
Toplak karierę rozpoczynał w 1951 roku w zespole Olimpija Lublana. W 1954 roku odszedł do drużyny Crvena Zvezda. Przez 7 lat zdobył z nią 4 mistrzostwa Jugosławii (1956, 1957, 1959, 1960) oraz 2 Puchary Jugosławii (1958, 1959). W 1961 roku zakończył karierę.
Kariera reprezentacyjna.
W reprezentacji Jugosławii Toplak wystąpił jeden raz. Było to 28 listopada 1956 roku w przegranym 0:3 towarzyskim meczu z Anglią.
Kariera trenerska.
Karierę jako trener Toplak rozpoczął w 1964 roku w drużynie Crvena Zvezda. W 1967 roku wyjechał do Stanów Zjednoczonych, gdzie trenował ekipy California Clippers, drużynę piłkarską Uniwersytetu Stanforda oraz San Jose Earthquakes. W 1976 roku został selekcjonerem reprezentacji Jugosławii. Pracował tam do 1977 roku.
Następnie Toplak prowadził reprezentację Jugosławii U-20 oraz U-21. Z tą drugą w 1978 roku wygrał Mistrzostwa Europy, a w 1980 roku zakończył je na półfinale. W 1979 roku natomiast z drużyną U-20 wziął udział w Mistrzostwach Świata, które Jugosławia zakończyła na fazie grupowej.
W 1980 roku prowadzona przez Toplaka ekipa Jugosławii zajęła 4. miejsce w Letnich Igrzyskach Olimpijskich. W 1984 roku wraz z kadrą U-23 wywalczył brązowy medal Letnich Igrzysk Olimpijskich. Potem ponownie był selekcjonerem pierwszej reprezentacji Jugosławii, a także selekcjonerem reprezentacji Indonezji.

</doc>
<doc id="2734551" url="https://pl.wikipedia.org/wiki?curid=2734551" title="Rolando Serrano">
Rolando Serrano

José Rolando Serrano Lázaro (ur. 13 listopada 1938 w Pamplonie, zm. 13 czerwca 2022 w Cúcuta) – kolumbijski piłkarz grający podczas kariery na pozycji pomocnika.
Kariera klubowa.
Karierę piłkarską Rolando Serrano rozpoczął w klubie Cúcuta Deportivo w 1957. W 1961 przeszedł do klubu América Cali, by po 3 latach powrócić do Cúcuty w 1964. W kolejnych latach występował w Uniónie Magdalena, Millonarios i Atlético Junior, w którym zakończył karierę w 1969.
Ogółem w latach 1957-1969 rozegrał w lidze kolumbijskiej 379 spotkania, w których zdobył 24 bramki.
Kariera reprezentacyjna.
W reprezentacji Kolumbii Serrano zadebiutował 30 kwietnia 1961 w wygranym 1-0 spotkaniu eliminacji mistrzostw świata 1962 z Peru. Ostatni raz w reprezentacji wystąpił 25 kwietnia 1962 w przegranym 0-1 towarzyskim spotkaniu z Meksykiem.
W samym roku został powołany przez selekcjonera Adolfo Pedernerę do kadry na mistrzostwa świata w Chile. Na turnieju finałowym wystąpił w dwóch meczach z ZSRR i Jugosławią. W 1963 uczestniczył w Copa América. Na turnieju w Boliwii wystąpił w trzech meczach z Brazylią, Boliwią i Peru, który był jego ostatnim meczem w reprezentacji. Od 1961 do 1963 rozegrał w reprezentacji 9 meczów.
Inne.
Jego wnuczką jest tenisistka María Camila Osorio Serrano, mistrzyni juniorskiego US Open.

</doc>
<doc id="2734554" url="https://pl.wikipedia.org/wiki?curid=2734554" title="Ministerstwo Skarbu (II RP)">
Ministerstwo Skarbu (II RP)



</doc>
<doc id="2734557" url="https://pl.wikipedia.org/wiki?curid=2734557" title="Myrosław Marynowycz">
Myrosław Marynowycz

Myrosław Marynowycz, ukr. Мирослав Франкович Маринович (ur. 4 stycznia 1949 we wsi Komarowice rejonu starosamborskiiego obwodu lwowskiego) – ukraiński dziennikarz, tłumacz, pedagog, prorektor Ukraińskiego Uniwersytetu Katolickiego we Lwowie, działacz społeczny, współzałożyciel Ukraińskiej Grupy Helsińskiej i ukraińskiej Amnesty International, prezes ukraińskiego ośrodka Międzynarodowego PEN-Klubu.
Życiorys.
Pochodzi z pobożnej rodziny, jego dziadek był kapłanem Ukraińskiego Kościoła Greckokatolickiego. Uczęszczał do szkoły średniej w Drohobyczu; w latach 1959–1964 uczył się gry na bajanie w szkole muzycznej.
Studiował na Wydziale Elektrycznym Politechniki Lwowskiej (1967–1972). W tym czasie wypowiadał się krytycznie o ustroju Związku Radzieckiego, za co został usunięty ze studiów.
Pracował w Drohobyczu w zakładach wiertniczych, w których był sekretarzem komitetu zakładowego Komsomołu (1966–1967) i w zakładach „Pozytron” w Iwano-Frankiwsku jako tłumacz z języka angielskiego (1972–1973). W latach 1973–1974 odbył służbę wojskową, po czym (1975–1976) pracował w Kijowie jako redaktor techniczny czasopisma "Початкова школа" (Szkoła początkowa, wydawnictwo "Техніка"). W roku 1976 spotkał działacza na rzecz praw człowieka, Mykołę Matusewycza, i wraz z nim założył Ukraińską Grupę Helsińską. Został aresztowany 23 kwietnia 1977 i skazany na 7 lat robót przymusowych w Rosji i 5 lat zesłania w Kazachstanie.
Po powrocie z zesłania pracował jako operator w rafinerii w Drohobyczu (1987–1990), a następnie (1990–1993) został pracownikiem naukowym Instytutu Studiów Wschodnioeuropejskich w Kijowie. Był współzałożycielem ukraińskiej Amnesty International (1991).
W latach 1991–1996 wykładał historię chrześcijaństwa na Ukrainie w Drohobyckim Instytucie Pedagogicznym i w Drohobyckim Instytucie Zarządzania. W roku 1996 wyjechał do Columbia University w Nowym Jorku. Był stypendystą kursu „Religia, wolność religijna i prawa człowieka” (1996–1997). Był również stypendystą Instytutu Studiów Wschodnich w holenderskim Uniwersytecie Katolickim w Nijmegen (1999). W roku 1997 założył Instytut Religii i Społeczeństwa w Akademii Teologicznej we Lwowie, późniejszym Uniwersytecie Katolickim, który prowadził do 2007 r. Od roku 2008 jest prorektorem tej uczelni.
Od roku 2004 jest członkiem kapituły redakcyjnej czasopisma „Ji”. W roku 2005 korzystał ze stypendium im. Marion Dönhoff w Würzburgu, a w 2006 r. był stypendystą w Kanadyjskim Instytucie Studiów Ukraińskich (Edmonton – Ottawa) Od września 2010 jest prezesem ukraińskiego ośrodka Międzynarodowego PEN-Klubu.

</doc>
<doc id="2734558" url="https://pl.wikipedia.org/wiki?curid=2734558" title="Wioślarstwo na Letnich Igrzyskach Olimpijskich 2012 – dwójka podwójna mężczyzn">
Wioślarstwo na Letnich Igrzyskach Olimpijskich 2012 – dwójka podwójna mężczyzn

Dwójka podwójna mężczyzn to jedna z konkurencji wioślarskich rozgrywanych podczas Letnich Igrzysk Olimpijskich 2012, która odbyła się między 28 lipca a 2 sierpnia na obiekcie Dorney Lake. Tytułu mistrzów olimpijskich z Pekinu nie obroniła australijska dwójka David Crawshay i Scott Brennan. Zwyciężyli Nowozelandczycy Nathan Cohen i Joseph Sullivan.
Wyniki.
Eliminacje.
Trzy najlepsze załogi z każdego biegu awansują do półfinału. Pozostałe załogi automatycznie zostają zakwalifikowane do repesażu. 
Repasaż.
Pierwsze trzy osady zakwalifikują się do półfinału.
Półfinały.
Pierwsze trzy pierwsze osady z każdego półfinału zakwalifikują się do finału.

</doc>
<doc id="2734560" url="https://pl.wikipedia.org/wiki?curid=2734560" title="Droga stanowa 2 (Australia)">
Droga stanowa 2 (Australia)

Droga stanowa nr 2, "(State Route 2)" - numeryczne oznaczenie dwóch australijskich dróg przebiegających na obszarze Terytorium Północnego, o łącznej długości 203 km. Droga jest częścią turystycznego szlaku Red Centre Way.
Nazwy własne dróg, wchodzących w skład drogi stanowej nr 20

</doc>
<doc id="2734562" url="https://pl.wikipedia.org/wiki?curid=2734562" title="Saint Kitts i Nevis na Letnich Igrzyskach Olimpijskich 2012">
Saint Kitts i Nevis na Letnich Igrzyskach Olimpijskich 2012

Saint Kitts i Nevis na Letnich Igrzyskach Olimpijskich 2012, które odbyły się w Londynie, reprezentowało 6 zawodników.
Był to piąty start reprezentacji Saint Kitts i Nevis na letnich igrzyskach olimpijskich.

</doc>
<doc id="2734573" url="https://pl.wikipedia.org/wiki?curid=2734573" title="Kolarstwo na Letnich Igrzyskach Olimpijskich 2012 – wyścig ze startu wspólnego mężczyzn">
Kolarstwo na Letnich Igrzyskach Olimpijskich 2012 – wyścig ze startu wspólnego mężczyzn

Wyścig ze startu wspólnego mężczyzn podczas Letnich Igrzysk Olimpijskich 2012 został rozegrany 28 lipca w Londynie. W tej konkurencji wystartowało 145 zawodników, a tytułu mistrza olimpijskiego bronił Samuel Sánchez. Zwycięzcą został reprezentant Kazachstanu Aleksandr Winokurow, wyprzedzając na finiszu Rigoberta Urána.

</doc>
<doc id="2734584" url="https://pl.wikipedia.org/wiki?curid=2734584" title="Przemysław Dębiak">
Przemysław Dębiak

Przemysław Dębiak (ur. 28 lipca 1983 w Gdyni) – polski informatyk, wielokrotny zwycięzca międzynarodowych konkursów programistycznych, ekspert w dziedzinie algorytmiki, sztucznej inteligencji i eksploracji danych, członek Mensy.
Jest również wielokrotnym mistrzem Polski w rozwiązywaniu łamigłówek i reprezentantem Polski na World Puzzle Championship i World Sudoku Championship.

</doc>
<doc id="2734585" url="https://pl.wikipedia.org/wiki?curid=2734585" title="Portugal">
Portugal

Osoby o nazwisku Portugal:
Inne:

</doc>
<doc id="2734586" url="https://pl.wikipedia.org/wiki?curid=2734586" title="Androstanolon">
Androstanolon



</doc>
<doc id="2734588" url="https://pl.wikipedia.org/wiki?curid=2734588" title="Larisa Griga">
Larisa Griga



</doc>
<doc id="2734590" url="https://pl.wikipedia.org/wiki?curid=2734590" title="Waigeucola palpalis">
Waigeucola palpalis

Waigeucola palpalis – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Waigeucola.
Występowanie.
Gatunek jest endemiczny dla Indonezji.

</doc>
<doc id="2734591" url="https://pl.wikipedia.org/wiki?curid=2734591" title="Jauhen Hutarowicz">
Jauhen Hutarowicz



</doc>
<doc id="2734595" url="https://pl.wikipedia.org/wiki?curid=2734595" title="Danmark">
Danmark

Zobacz też:

</doc>
<doc id="2734596" url="https://pl.wikipedia.org/wiki?curid=2734596" title="Zdzisław Makowski">
Zdzisław Makowski

Zdzisław Makowski (ur. 12 stycznia 1920 w Piotrkowie Trybunalskim, zm. 13 września 2007 w Krakowie) – polski lekkoatleta, sprinter, później radca prawny.
Na pierwszych powojennych mistrzostwach Polski w 1945 zwyciężył w biegu na 100 metrów. Rok później zajął wraz z kolegami zajął 6. miejsce w sztafecie 4 × 100 metrów.
Rekordy życiowe:
Był zawodnikiem AZS Kraków. Ukończył studia prawnicze na Wydziale Prawa i Administracji Uniwersytetu Jagiellońskiego i pracował jako radca prawny.

</doc>
<doc id="2734598" url="https://pl.wikipedia.org/wiki?curid=2734598" title="Komitet Centralny Partii Pracy Korei">
Komitet Centralny Partii Pracy Korei

Komitet Centralny Partii Pracy Korei (kor. 조선로동당 중앙위) – centralna instancja i naczelny organ kształtowania polityki Koreańskiej Republiki Ludowo-Demokratycznej (Korei Północnej). Zatwierdza i kontroluje realizację bieżących kampanii polityczno-ideologicznych, opracowuje i sprawuje pieczę nad polityką i pracą północnokoreańskiego rządu, a także proponuje oraz zatwierdza wszelkie zmiany na najwyższych stanowiskach państwowych KRLD (zarówno cywilnych, jak i wojskowych).
Funkcjonowanie Komitetu Centralnego Partii Pracy Korei.
Skład Komitetu Centralnego jest formalnie wybierany podczas Kongresu Partii Pracy Korei. Obecnie Komitet Centralny liczy 118 członków oraz 105 zastępców. Zgodnie z wewnątrzpartyjnymi regulacjami PPK, Komitet Centralny powinien odbywać spotkania plenarne nie rzadziej, niż co 6 miesięcy. Podczas posiedzeń plenarnych w gronie członków KC dyskutowane są sprawy polityki partii oraz państwa, a także ustalane nominacje na nowych członków Biura Politycznego KC, sekretarzy KC. Ponadto, mają być wówczas wybierani nowi członkowie Komitetu oraz ich zastępcy (kandydaci na członka KC). W odróżnieniu od innych partii komunistycznych i socjalistycznych na świecie, Komitet Centralny nie ma prawa wyboru Generalnego Sekretarza Partii, lecz wyboru tego dokonuje się bezpośrednio na Kongresie.
Formalne obowiązki KC są opisane w artykule 23. Statutu Partii Pracy Korei: „Komitet Centralny zarządza pracą Partii i wszelkimi sprawami organizacyjnymi pomiędzy Kongresami Partii. Komitet Centralny ustanawia monolityczny system ideologiczny dla całej Partii, zajmuje się tworzeniem i realizacją polityk Partii w różnych dziedzinach, dba o podwyższanie rangi i osiągnięć Partii, kontroluje aspekty administracyjne i ekonomiczne na wszystkich szczeblach zarządzania Partią, jest odpowiedzialny za organizację Rewolucyjnych Sił Zbrojnych, reprezentuje Partię w stosunkach z innymi partiami politycznymi w kraju i za granicą, a także rozporządza finansami Partii.”
Punkt 24. Statutu mówi natomiast: „Posiedzenia plenarne Komitetu Centralnego powinny odbywać się nie rzadziej niż raz na sześć miesięcy. Podczas spotkań plenarnych omawia się sprawy ważne z punktu widzenia Partii, dokonuje wyboru Generalnego Sekretarza, sekretarzy oraz członków Biura Politycznego oraz jego Komitetu Stałego, omawia się sprawy organizacyjne Sekretariatu KC oraz wybiera członków gremiów politycznych i wojskowych Partii.”
W praktyce praca Komitetu Centralnego Partii Pracy Korei wygląda inaczej, niż wynika to z wewnątrzpartyjnych regulacji. Spotkania plenarne KC odbywają się o wiele rzadziej, niż powinny według Statutu PPK. Ostatnie, 21. Plenum 6. Komitetu Centralnego (tj. powstałego na 6. Kongresie PPK) odbyło się w grudniu 1993, jeszcze za życia pierwszego dyktatora Korei Północnej, Kim Ir Sena. Ponadto ostatni, 6. Kongres PPK odbył się w październiku 1980. Tym samym wszelkie zmiany w KC faktycznie zatwierdzane są najczęściej nieformalnie, w drodze bezpośrednich, zakulisowych ustaleń najwyższych władz Korei Północnej, lub, jak to miało miejsce w ostatnich latach, podczas Konferencji PPK. Pierwsza od 44 lat, 3. Konferencja odbyła się 28 września 2010, a 11 kwietnia 2012 wiele istotnych decyzji odnośnie do roszad personalnych na szczytach władz KRLD zapadło podczas 4. Konferencji PPK. Konferencje Delegatów PPK mają jednak formalnie nieco inny, niższy status od partyjnych Kongresów.
Historycznie rola Komitetu Centralnego PPK była bardzo silna za rządów Kim Ir Sena, pierwszego przywódcy północnokoreańskiego państwa totalitarnego. Po śmierci Kim Ir Sena w 1994 i przejęciu władzy w KRLD przez jego syna, Kim Dzong Ila, zakres władzy i rola KC w kształtowaniu polityki państwa osłabła, czego oznaką było odejście od organizowania Kongresów Partii w istotnych dla państwa momentach historycznych. Kim Dzong Il najważniejszym ośrodkiem władzy państwowej uczynił nieistniejącą Komisję Obrony Narodowej KRLD. Była to część realizacji polityki opartej na doktrynie Songun, zakładającej o wiele większą niż do tej pory rolę Koreańskiej Armii Ludowej, czyli północnokoreańskiej armii, w kształtowaniu polityki państwa.
Struktura Komitetu Centralnego PPK.
Komitetowi Centralnemu bezpośrednio są podporządkowane trzy gremia: Biuro Polityczne, Komisja Kontroli Partyjnej oraz Sekretariat.
Biuro Polityczne KC (kor. 정치국, według stanu z 28 lipca 2012 liczący 18 członków i 13 zastępców) zarządza sprawami partyjnymi i wprowadza ewentualne zmiany w polityce oraz ideologii państwa pomiędzy spotkaniami plenarnymi Komitetu Centralnego. Szczególnie istotnym elementem politbiura jest jego Komitet Stały (kor. 상임위원회), 4-osobowe (Kim Dzong Un, Kim Yŏng Nam, Choe Yŏng Rim, Ch’oe Ryong Hae – stan z dnia 28 lipca 2012) kolegium stojące na czele Biura. Komitet Stały Biura Politycznego jest najważniejszym politycznie gremium Partii Pracy Korei. Komisja Kontroli Partyjnej (kor. 검열위원회) zajmuje się sprawami związanymi z członkostwem w Partii Pracy Korei, a także rozstrzyga wszelkie spory między członkami PPK i orzeka w sprawach dyscyplinarnych.
Rolą sekretariatu (kor. 비서국) jest koordynacja pracy administracyjnej każdego z kilkunastu wydziałów merytorycznych, będących częścią Komitetu Centralnego. Każdy z sekretarzy (członków Sekretariatu) jest odpowiedzialny za inną dziedzinę polityki (np. Ch’oe T’ae Bok za sprawy zagraniczne). Niekiedy sekretarz może być także szefem wydziału KC (np. obecnie Kim Ki Nam jest dyrektorem Wydziału Propagandy i Agitacji, gdy jednocześnie za to samo odpowiada jako sekretarz).
Organem KC, odpowiedzialnym za zarządzanie sprawami wojskowymi jest Centralna Komisja Wojskowa (kor. 중앙군사위원회), złożona głównie z generałów będących członkami KC. Jest to jedno z dwóch najważniejszych gremiów decyzyjnych KRLD (obok zlikwidowanej Komisji Obrony Narodowej, która znajdowała się poza strukturą KC), sprawujących zwierzchnictwo nad armią.
Kompetencje poszczególnych z kilkunastu wydziałów KC w dużej mierze pokrywają się z resortami rządu KRLD. Ocenia się jednak, że szefowie wydziałów w Komitecie Centralnym posiadają w swoich dziedzinach o wiele większą władzę i możliwości wpływu na politykę państwa, niż ministrowie. Za najważniejszy i najbardziej wpływowy wydział KC uchodzi Wydział Administracyjny (kor. 행정부), którego dyrektorem był Jang Sŏng T’aek (do 2013), członek ścisłej elity rządzącej Koreą Północną.
Organem prasowym Komitetu Centralnego jest gazeta "Rodong Sinmun" (kor. 로동신문), największy i najważniejszy północnokoreański dziennik.
Członkowie Komitetu Centralnego i jego organów.
Kang Nŭng Su, Kang Dong Yun, Kang Sŏk Ju (do 2016), Kang Yang Mo, Kang P'yo Yŏng, Ko Pyŏng Hyŏn, Kwak Pŏm Gi, Kim Kuk T’ae (do 2013), Kim Kyŏng Ok, Kim Kyŏng Hŭi, Kim Ki Nam, Kim Ki Ryong (do 2017), Kim Rak Hŭi, Kim Myŏng Guk (do 2016), Kim Pyŏng Ryul, Kim Pyŏng Ho, Kim Sŏng Dŏk, Kim Song Ch'ŏl, Kim Yang Gŏn, Kim Yŏng Nam, Kim Yŏng Il, Kim Yŏng Ch'ŏl, Kim Yŏng Ch’un (do 2018), Kim Yong Jin, Kim Wŏn Hong, Kim In Sik, Kim Jŏng Gak, Kim Dzong Suk, Kim Dzong Un, Kim Jŏng Im, Kim Ch’ang Sŏp, Kim Ch’ŏl Man, Kim Ch’un Sam, Kim T'ae Bong, Kim P'yŏng Hae, Kim Hyŏng Ryong, Kim Hyŏng Sik, Kim Hi T’aek, Ryang Man Gil, Ryŏ Ch’un Sŏk, Ro Tu Ch'ŏl, Ro Pae Gwŏn, Ryu Yŏng Sŏp, Ri Ryong Nam, Ri Man Gŏn, Ri Myŏng Su, Ri Mu Yŏng, Ri Pyŏng Sam, Ri Pyŏng Ch'ŏl, Ri Pong Dŏk, Ri Pong Juk, Ri Yŏng Gil, Ri Yŏng Su, Ri Yong Mu, Ri Yong Ch'ŏl, Ri Yong Hwan, Ri Ŭl Sol, Ri T'ae Nam, Ri Hyŏng Gŭn, Ri Hi Hŏn, Rim Kyŏng Man, Mun Kyŏng Dŏk, Pak Kwang Ch'ŏl, Pak To Ch’un, Pak Myŏng Ch'ŏl, Pak Su Gil, Pak Sŭng Wŏn, Pak Ŭi Ch’un, Pak Jae Gyŏng, Pak Jong Gŭn, Pak T'ae Dŏk, Paek Se Bong, Pyŏn Yŏng Rip, Pyŏn In Sŏn, Sŏng Ja Rip, An Jŏng Su, Yang Tong Hun, Yang Hyŏng Sŏp, O Kŭk Ryŏl, O Kŭm Ch'ŏl, O Su Yong, O Il Jŏng, U Tong Ch'ŭk, Yun Tong Hyŏn, Yun Jŏng Rin, Jang Pyŏng Gyu, Jang Ch'ŏl, Jŏn Kil Su, Jŏn Ryong Guk, Jŏn Pyŏng Ho, Jŏn Jin Su, Jŏn Ch’ang Bok, Jŏn Ha Ch'ŏl, Jŏn Hŭi Jŏng, Jŏng Myŏng Do, Jŏng In Guk, Jŏng Ho Gyun, Jo Kyŏng Ch'ŏl, Jo Pyŏng Ju, Ju Kyu Ch’ang, Ju Yŏng Sik, Ch'a Sŭng Su, Ch'ae Hŭi Jŏng, Ch’oe Kyŏng Sŏng, Ch’oe Ryong Hae, Ch’oe Pu Il, Ch’oe Sang Ryŏ, Ch’oe Yŏng Dŏk, Ch’oe Yŏng Rim, Ch’oe T’ae Bok, Ch’oe Hŭi Jŏng, T'ae Jong Su, Han Kwang Bok, Han Dong Gŭn, Hyŏn Yŏng Ch'ŏl (do 2015), Hyŏn Ch'ŏl Hae, Hong In Bŏm
Kang Kwan Il, Kang Kwan Ju, Kang Ki Sŏp, Kang Min Ch'ŏl, Kang Hyŏng Pong, Ko Su Il, Kwŏn Hyŏk Pong, Kim Kyŏk Sik, Kim Kye Gwan, Kim Tong Ŭn, Kim Tong I, Kim Tong Il (I), Kim Tong Il (II), Kim Myŏng Sik, Kim Pyŏng Hun, Kim Pong Ryong, Kim Yŏng Su, Kim Yŏng Jae, Kim Yŏng Ho, Kim Yong Gwang, Kim U Ho, Kim Ch’ang Myŏng, Kim Ch'ŏn Ho, Kim Ch’ung Gŏl, Kim T'ae Mun, Kim Hŭi Yŏng, No Kwang Ch'ŏl, Tong Yŏng Il, Tong Jŏng Ho, Ryŏn In Yun, Ro Kyŏng Jun, Ro Sŏng Sil, Ryu Kyŏng, Ri Guk Jun, Ri Ki Su, Ri Myŏng Gil, Ri Min Ch'ŏl, Ri Sang Gŭn, Ri Sŏng Kwŏn, Ri Su Yong, Ri Yong Ju, Ri Yong Ho, Ri Il Nam, Ri Jae Il, Ri Je Sŏn, Ri Jong Sik, Ri Ch'an Hwa, Ri Ch’ang Han, Ri Ch'ŏl, Ri Ch’un Il, Ri T'ae Sŏp, Ri T'ae Ch'ŏl, Ri Hong Sŏp, Ri Hi Su, Pak Ri Sun, Pak Pong Ju, Pak Ch’ang Bŏm, Paek Kye Ryong, Paek Ryong Ch'ŏn, Sŏ Tong Myŏng, Son Ch'ŏng Nam, Song Kwang Ch'ŏl, Sin Sŭng Hun, An Tong Ch’un, Yang In Guk, O Ch'ŏl San, Jang Myŏng Hak, Jang Yong Gŏl, Jang Ho Ch'an, Jŏn Kyŏng Sŏn, Jŏn Kwang Rok, Jŏn Sŏng Ung, Jŏn Ch’ang Rim, Jŏng Myŏng Hak, Jŏng Pong Gŭn, Jŏng Pong P'il, Jŏng Un Ha, Jo Sŏng Hwan, Jo Yŏng Ch'ŏl, Jo Jae Yŏng, Ji Jae Ryong, Cha Kyŏng Il, Ch'a Yong Myŏng, Ch'a Jin Su, Ch’oe Kwan Jun, Ch’oe Ki Ryong, Ch’oe Tae Il, Ch’oe Pong Ho, Ch’oe Yŏng Do, Ch’oe Yong, Ch’oe Ch'an Gŏn, Ch’oe Ch’un Sik, Ch’oe Hyŏn, T'ae Hyŏng Ch'ŏl, Han Ch’ang Nam, Han Ch’ang Sun, Han Hŭng P'yo, Hŏ Sŏng Gil, Hyŏn Sang Ju, Hong Kwang Sun, Hong Sŏ Hŏn, Hong Sŭng Mu, Hwang Pyŏng Sŏ, Hwang Sun Hŭi, Hwang Hak Wŏn
Siedziba.
Oficjalna siedziba KC PPK mieści się przy pl. Kim Ir Sena (kor. 김일성광장), zaś szereg wydziałów w innych częściach miasta, m.in. nieopodal (ok. 2 km) w kompleksie KC nazywanym też „zakazanym miastem” (kor. 자금성) przy ul. Changgwan (kor. 창광로/ hancha: 蒼光路) w dzielnicy Chung (kor. 중구역) – Wydział Organizacyjny, Wydział Propagandy i Agitacji, Centralna Komisja Kontroli, Instytut Historii Partii, Wydział Administracyjny, Biuro 35, Biuro 38, Biuro 39, Wydział Przemysłu Lekkiego, Wydział Przemysłu Obronnego, Wydział Wojskowy, Wydział Ogólny, Sekretariat I Sekretarza wraz z rezydencją Kim Dzong Una, klinika rodziny Kim; oraz przy ul. Kumsong (kor. 금성거리/ hancha: 金城通) (ok. 5 km) w kompleksie KC Moranbong (kor. 모란봉구역) w dzielnicy o tej samej nazwie – Wydział Zjednoczonego Frontu, Wydział Międzynarodowy, Wydział Zarządzania, i szereg agend Wydziału Propagandy i Agitacji.

</doc>
<doc id="2734601" url="https://pl.wikipedia.org/wiki?curid=2734601" title="Zamach w Bangkoku (2012)">
Zamach w Bangkoku (2012)

Zamach w Bangkoku 14 lutego 2012 – seria eksplozji w stolicy Tajlandii. Władze kraju poinformowały, iż był to nieudany atak Irańczyków na izraelskich dyplomatów. W wyniku wybuchów 5 osób odniosło obrażenia. Kilkoro z zamachowców zostało schwytanych, wśród nich jeden z ciężkimi obrażeniami ciała.
Tło.
Zamach nastąpił dzień po aktach terroryzmu w Delhi i w Tbilisi. Izrael oskarżył o ich przeprowadzenie Iran.
Eksplozje.
Pierwszy wybuch nastąpił około godziny 14:00 w pobliżu „bezpiecznego domu”, który podejrzani wynajęli. Eksplozja zniszczyła część dachu budynku. Zamachowiec wybiegł z domu i będąc w ciężkim stanie próbował zatrzymać przejeżdżającą taksówkę. Kiedy kierowca odmówił jego zabrania ten rzucił w kierunku pojazdu granat, który uszkodził pojazd i ranił taksówkarza. Policjanci próbujący schwytać zamachowca również zostali obrzuceni granatami. Jeden z nich odbił się od drzewa i spadł wprost pod nogi zamachowca urywając mu je. 
Śledztwo.
Dochodzenie prowadzili tajscy urzędnicy, policjanci oraz specjaliści medycyny sądowej. Z odzieży zebrano próbki materiałów wybuchowych, które poddano analizie. Przeglądano również nagrania z kamer przemysłowych. 
Trzech Irańczyków oskarżonych o zamach, Moradi, Khazaei i Zadeh przylecieli 8 lutego do Phuket w południowej Tajlandii. Następnie udali się do Pattaya, gdzie według mediów mieli spędzić pięć dni w towarzystwie trzech prostytutek, a następnie udać się do Bangkoku.
17 lutego tajski urzędnik ogłosił, że dochodzenie nie wykazało związku między podejrzanymi a organizacją terrorystyczną oraz że zamachy prawdopodobnie nie były próbą zabicia Izraelskiego ministra obrony Ehuda Baraka, który planował zwiedzanie kraju.
Reakcje.
Tajska policja przeprowadziła przeszukania budynku po budynku wokół żydowskiej synagogi przy drodze Sukhumvit. Świątynia była już pod 24-godzinną ochronę policyjną po aresztowaniu w styczniu rzekomego agenta Hezbollahu pochodzenia szwedzko-libańskiego. 

</doc>
<doc id="2734602" url="https://pl.wikipedia.org/wiki?curid=2734602" title="Za Czarną Rzeką">
Za Czarną Rzeką

Za Czarną Rzeką ("Beyond the Black River") – opowiadanie Roberta E. Howarda z gatunku magii i miecza opublikowane w maju i czerwcu 1935 roku w czasopiśmie "Weird Tales".
Jest czternastą częścią cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest pobyt Conana na pograniczu aquilońsko-piktyjskim.
Fabuła.
Conan wstępuje do strzegących kolonizowanych obszarów pogranicza piktyjskiego wojsk bythuńskich, będących na służbie królestwa Aquilonii. Od pewnego czasu wśród Piktów działa szaman Zogar Sag, gromadzący wokół siebie kolejne plemiona. W trakcie jednego z patroli Conan spotyka Balthusa, młodego osadnika, wspólnie z którym walczy z Piktami. Balthus dołącza też do oddziału, z którym Conan wyrusza by zabić Zogar Saga. Jednak wyprawa kończy się fiaskiem, oddział wpada w pułapkę, zaś Balthus dostaje się do niewoli i ma być złożony w ofierze jednemu z pradawnych stworów, które przywołał Zogar Sag. Ratuje go Conan i wspólnie wyruszają, aby ostrzec osadników przed wyruszającą ku nim inwazją Piktów. Spóźniają się jednak i aby ocalić osadników, Balthus staje samotnie do walki, zabijając wielu Piktów. Ostatecznie ginie, lecz osadników udaje się ewakuować dzięki Conanowi. 
Uwagi.
"Za Czarną Rzeką" uchodzi za jedno z najlepszych opowiadań o Conanie napisanych przez Howarda. Autor nawiązał tu do klasycznej sytuacji występującej w westernach, z obroną niewielkiego fortu przed dużym oddziałem dzikich włącznie. Jedyny raz w dziejach opowieści o Conanie pojawił się tutaj epilog, opisujący z perspektywy czasu wydarzenia, które rozegrały się po zakończeniu zasadniczej akcji opowiadania.
Publikacje.
Pierwszy raz opowiadanie "Za Czarną Rzeką" wydrukowane zostało w magazynie "Weird Tales", w dwóch częściach – w maju i czerwcu 1935. W wersji książkowej po raz pierwszy opowiadanie pojawiło się w zbiorku "King Conan" w 1953.
Adaptacje.
Komiks na podstawie "Za Czarną Rzeką" ukazał się w 1978 w ramach serii "The Savage Sword of Conan" wydawnictwa Marvel Comics. Autorem scenariusza był Don Glut, zaś rysunków John Buscema.

</doc>
<doc id="2734604" url="https://pl.wikipedia.org/wiki?curid=2734604" title="Pskowskij wiestnik">
Pskowskij wiestnik

Pskowskij wiestnik () – kolaboracyjne pismo w okupowanym Pskowie podczas II wojny światowej
Pierwszy numer pisma wyszedł w okupowanym Pskowie 9 października 1941 r. Ukazywało się ono co tydzień w soboty po rosyjsku. Było drukowane w Rydze. Na pierwszej stronie początkowo był umieszczony herb miasta z niemiecką jego nazwą Pleskau. W lutym 1942 r. zniknął niemiecka nazwa Pskowa, zaś w czerwcu tego roku herb. Pojawiło się natomiast motto: "Pracujący wszystkich krajów, łączcie się w celu walki z bolszewizmem!". Pismo było bogato ilustrowane. Znajdowały się w nim niemieckie komunikaty wojenne z frontów II wojny światowej, zarządzenia i obwieszczenia władz miejskich, artykuły i felietony o charakterze propagandowym dotyczące życia na okupowanych terenach ZSRR. Ostatni numer gazety wyszedł jesienią 1942 r.

</doc>
<doc id="2734605" url="https://pl.wikipedia.org/wiki?curid=2734605" title="Sawaiellus berlandi">
Sawaiellus berlandi

Sawaiellus berlandi – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Sawaiellus.
Występowanie.
Gatunek jest endemiczny dla wysp Samoa.

</doc>
<doc id="2734606" url="https://pl.wikipedia.org/wiki?curid=2734606" title="Jia Xiuquan">
Jia Xiuquan

Jia Xiuquan (chin. upr. 贾秀全, chin. trad. 賈秀全, pinyin "Jiǎ Xiùquán"; ur. 9 listopada 1963 w Dalian) – były chiński piłkarz występujący na pozycji obrońcy, a aktualnie trener piłkarski.
Kariera klubowa.
Jia karierę rozpoczynał w 1980 roku w zespole Bayi FC. W 1981 roku, a także w 1986 roku wywalczył z nim mistrzostwo Chin. W sezonach 1983, 1984 oraz 1986 został także uznany Chińskim Piłkarzem Roku. W 1987 roku przeszedł do jugosłowiańskiego Partizana. W 1989 roku zdobył z nim Puchar Jugosławii. W tym samym roku odszedł z klubu. Następnie grał w malezyjskim klubie PDRM FA, a w 1992 roku został graczem japońskiej drużyny Gamba Osaka. W 1993 roku zakończył tam karierę.
Kariera reprezentacyjna.
W reprezentacji Chin Jia zadebiutował w 1983 roku. W 1984 roku znalazł się w drużynie na Puchar Azji. Na tamtym turnieju Chiny zajęły 2. miejsce. Jia natomiast został jego królem strzelców oraz MVP.
W 1988 roku wziął udział w Letnich Igrzyskach Olimpijskich, z których piłkarze Chin odpadli po fazie grupowej. W tym samym roku wraz z ekipą Chin zajął 4. miejsce na Pucharze Azji.
W 1992 roku po raz trzeci został powołany do kadry na Puchar Azji, który Chiny zakończyły na 3. miejscu. W latach 1983-1992 w drużynie narodowej Jia rozegrał łącznie 50 spotkań i zdobył 7 bramek.

</doc>
<doc id="2734607" url="https://pl.wikipedia.org/wiki?curid=2734607" title="Narodowa Komisja Obrony (Korea Północna)">
Narodowa Komisja Obrony (Korea Północna)



</doc>
<doc id="2734608" url="https://pl.wikipedia.org/wiki?curid=2734608" title="Wolność wewnętrzna">
Wolność wewnętrzna

Wolność wewnętrzna − książka o. Jacques'a Philippe'a opublikowana w 2002 we Francji, na temat wolności według chrześcijańskiej kultury i nauczania. Jej podtytuł brzmi: "Moc wiary, nadziei i miłości".
Książka została wydana po polsku w 2003 r. nakładem Wydawnictwa "M".

</doc>
<doc id="2734609" url="https://pl.wikipedia.org/wiki?curid=2734609" title="Microconomma armatipes">
Microconomma armatipes

Microconomma armatipes – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Microconomma.
Występowanie.
Gatunek wykazany z Kamerunu.

</doc>
<doc id="2734610" url="https://pl.wikipedia.org/wiki?curid=2734610" title="Badessania metatarsalis">
Badessania metatarsalis

Badessania metatarsalis – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Badessania.

</doc>
<doc id="2734611" url="https://pl.wikipedia.org/wiki?curid=2734611" title="Citi Open 2012 (kobiety)">
Citi Open 2012 (kobiety)

Citi Open 2012 – tenisowy turniej WTA z cyklu Washington Open rozgrywany w dniach 29 lipca–5 sierpnia 2012 roku w Waszyngtonie na kortach twardych o puli nagród 220 000 dolarów amerykańskich.

</doc>
<doc id="2734613" url="https://pl.wikipedia.org/wiki?curid=2734613" title="Fijicolana tuberculata">
Fijicolana tuberculata

Fijicolana tuberculata – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Fijicolana.
Występowanie.
Gatunek wykazany z wysp Melanezji.

</doc>
<doc id="2734614" url="https://pl.wikipedia.org/wiki?curid=2734614" title="Luca Tesconi">
Luca Tesconi

Luca Tesconi (ur. 3 stycznia 1982 w Pietrasanta) – włoski strzelec sportowy specjalizujący się w konkurencji pistoletu pneumatycznego 10 m, wicemistrz olimpijski. 
W 2012 roku, w Londynie zdobył srebrny medal igrzysk olimpijskich w konkurencji pistoletu pneumatycznego.

</doc>
<doc id="2734615" url="https://pl.wikipedia.org/wiki?curid=2734615" title="Tetebius latibunus">
Tetebius latibunus

Tetebius latibunus – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Tetebius.
Występowanie.
Gatunek wykazany z prowincji Tete w Mozambiku.

</doc>
<doc id="2734618" url="https://pl.wikipedia.org/wiki?curid=2734618" title="Liu Haiguang">
Liu Haiguang

Liu Haiguang (chin. upr. 柳海光, pinyin "Liǔ Hǎiguāng"; ur. 11 lipca 1963 w Szanghaju) – chiński piłkarz występujący na pozycji napastnika.
Kariera klubowa.
Liu karierę rozpoczynał w 1982 roku w zespole Shanghai FC. Grał tam przez sześć sezonów. W 1987 roku przeszedł do jugosłowiańskiego Partizana. W 1989 roku zdobył z nim Puchar Jugosławii. W tym samym roku wrócił do Shanghai FC. W 1991 roku zakończył tam karierę.
Kariera reprezentacyjna.
W reprezentacji Chin Liu zadebiutował w 1983 roku. W 1988 roku wziął udział w Letnich Igrzyskach Olimpijskich, z których piłkarze Chin odpadli po fazie grupowej. W tym samym roku został powołany do kadry na Puchar Azji, który Chiny zakończyły na 4. miejscu. W latach 1983-1990 w drużynie narodowej Liu rozegrał łącznie 47 spotkań i zdobył 16 bramek.

</doc>
<doc id="2734620" url="https://pl.wikipedia.org/wiki?curid=2734620" title="Vlachiolus vojtechi">
Vlachiolus vojtechi

Vlachiolus vojtechi – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Vlachiolus.
Występowanie.
Gatunek jest endemiczny dla Kuby.

</doc>
<doc id="2734621" url="https://pl.wikipedia.org/wiki?curid=2734621" title="Reventula amabilis">
Reventula amabilis

Reventula amabilis – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Reventula.
Występowanie.
Gatunek jest endemiczny dla Jamajki.

</doc>
<doc id="2734622" url="https://pl.wikipedia.org/wiki?curid=2734622" title="Saint Vincent i Grenadyny na Letnich Igrzyskach Olimpijskich 2012">
Saint Vincent i Grenadyny na Letnich Igrzyskach Olimpijskich 2012

Saint Vincent i Grenadyny na Letnich Igrzyskach Olimpijskich 2012, które odbyły się w Londynie, reprezentowało 3 zawodników.
Był to siódmy start reprezentacji Saint Vincent i Grenadyn na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni

</doc>
<doc id="2734624" url="https://pl.wikipedia.org/wiki?curid=2734624" title="Orsa daphne">
Orsa daphne

Orsa daphne – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Orsa.
Występowanie.
Gatunek jest endemiczny dla wyspy Haiti.

</doc>
<doc id="2734628" url="https://pl.wikipedia.org/wiki?curid=2734628" title="Benoitinus elegans">
Benoitinus elegans

Benoitinus elegans – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Benoitinus.
Występowanie.
Gatunek jest endemiczny dla Seszeli.

</doc>
<doc id="2734629" url="https://pl.wikipedia.org/wiki?curid=2734629" title="Cornigera flava">
Cornigera flava

Cornigera flava – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Cornigera.
Występowanie.
Gatunek jest endemiczny dla Wenezueli.

</doc>
<doc id="2734632" url="https://pl.wikipedia.org/wiki?curid=2734632" title="Parasamoa gressitti">
Parasamoa gressitti

Parasamoa gressitti – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Parasamoa.

</doc>
<doc id="2734634" url="https://pl.wikipedia.org/wiki?curid=2734634" title="Adelle Tracey">
Adelle Tracey

Adelle Roshumba Tracey (ur. 27 maja 1993 w Seattle) – brytyjska lekkoatletka specjalizująca się w biegach średnich, od 26 czerwca 2022 reprezentującą Jamajkę.
Zdobyła srebrny medal w biegu na 800 metrów podczas olimpijskiego festiwalu młodzieży Europy w 2009 roku. Była jedną z siedmiorga młodych brytyjskich sportowców, którzy zapalili znicz olimpijski podczas ceremonii otwarcia igrzysk olimpijskich w Londynie (2012). Do zapalenia znicza wytypowała ją trzykrotna medalistka olimpijska w biegach średnich Kelly Holmes.
Medalistka mistrzostw Wielkiej Brytanii w juniorskich kategoriach wiekowych.
Rekordy życiowe w biegu na 800 metrów: stadion – 1:59,20 (21 lipca 2022, Kalifornia); hala – 2:00,23 (1 lutego 2020, Glasgow).

</doc>
<doc id="2734636" url="https://pl.wikipedia.org/wiki?curid=2734636" title="Neocynortina dixoni">
Neocynortina dixoni

Neocynortina dixoni – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Neocynortina.
Występowanie.
Gatunek jest endemiczny dla Kostaryki.

</doc>
<doc id="2734637" url="https://pl.wikipedia.org/wiki?curid=2734637" title="Hovanoceros bison">
Hovanoceros bison

Hovanoceros bison – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Hovanoceros.

</doc>
<doc id="2734638" url="https://pl.wikipedia.org/wiki?curid=2734638" title="Malgaceros boviceps">
Malgaceros boviceps

Malgaceros boviceps – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Malgaceros.

</doc>
<doc id="2734639" url="https://pl.wikipedia.org/wiki?curid=2734639" title="Skroda (dopływ Nysy Łużyckiej)">
Skroda (dopływ Nysy Łużyckiej)

Skroda – rzeka, prawobrzeżny dopływ Nysy Łużyckiej o długości 31,83 km.
Płynie w południowej części województwa lubuskiego w powiecie żarskim. Jej źródła znajdują się na Wzniesieniach Żarskich pomiędzy Olbrachtowem a Drozdowem. Zasila stawy rybne w Rościcach. W dolnym biegu rzeki utworzono rezerwat przyrody Nad Młyńską Strugą. Jej lewobrzeżnymi dopływami są Skrodzica i Skródka, a prawobrzeżnymi Pluskawa i Bielec.

</doc>
<doc id="2734640" url="https://pl.wikipedia.org/wiki?curid=2734640" title="Strzelectwo na Letnich Igrzyskach Olimpijskich 2012 – pistolet pneumatyczny, 10 m (mężczyźni)">
Strzelectwo na Letnich Igrzyskach Olimpijskich 2012 – pistolet pneumatyczny, 10 m (mężczyźni)

Strzelanie z pistoletu pneumatycznego z odl. 10 m mężczyzn, było jedną z konkurencji strzeleckich rozgrywanych na igrzyskach w Londynie.
Zawody rozpoczęły się o godzinie 12:00 czasu miejscowego. Wtedy to rozegrano kwalifikacje do finału. Decydująca faza, która miała wyłonić mistrza olimpijskiego odbyła się o godzinie 15:30 czasu miejscowego.
W samych kwalifikacjach do finałowej serii tej konkurencji wystartowało 44 zawodników. Do finału zakwalifikowało się ośmiu najlepszych zawodników kwalifikacji.
Finałowa seria liczyła 10 strzałów dla każdego z uczestników. Do sumy wyniku walczących zawodników w finale liczyły się także strzały z kwalifikacji. 
Złoty medal zdobył Koreańczyk Jin Jong-oh, który wygrał kwalifikacje z wynikiem 588. Drugie miejsce zajął Włoch Luca Tesconi. Trzecie miejsce zajął Serb Andrija Zlatić.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda kwalifikacyjna – 60 strzałów"
"Runda finałowa – 10 strzałów"
Kwalifikacje.
Legenda:

</doc>
<doc id="2734642" url="https://pl.wikipedia.org/wiki?curid=2734642" title="Badessa ampycoides">
Badessa ampycoides

Badessa ampycoides – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Badessa.
Występowanie.
Gatunek jest endemiczny dla Fidżi.

</doc>
<doc id="2734643" url="https://pl.wikipedia.org/wiki?curid=2734643" title="Cienie w Zambouli">
Cienie w Zambouli

Cienie w Zambouli ("Shadows in Zamboula") – opowiadanie Roberta E. Howarda opublikowane w listopadzie 1935 roku w czasopiśmie "Weird Tales".
Jest czternastą częścią cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest pobyt Conana w mieście Zamboula i jego uwikłanie w konflikt między władzą świecką a religijną.
Opis fabuły.
Conan przybywa do miasta Zamboula i nie mając zbyt wiele pieniędzy wybiera nocleg w podejrzanej oberży, której właściciel, jak się okazuje, sprzedaje swoich klientów ludożercom. Conanowi udaje się wydostać na ulicę, gdzie spotyka kobietę i pozbawionego zmysłów mężczyznę, ściganych przez kanibali. Ratuje ich, zaś kobieta prosi go o pomoc w odzyskaniu lekarstwa dla jej ukochanego. Conan zgadza się i obydwoje wyruszają do świątyni. Conan stacza jedną z najcięższych walk w swoim życiu, walcząc ze strażnikiem świątyni, Baal-pteorem. Jego towarzyszka zostaje schwytana, jednak Conan uwalnia ją. Dopiero wtedy mówi ona Conanowi, że jest kochanką władcy miasta, a towarzysz, dla którego szukała lekarstwa, jest jej panem. Conan mści się na karczmarzu, który wydał go kanibalom, po czym pospiesznie opuszcza miasto. Dopiero wtedy okazuje się, że już od początku wiedział kim jest dwójka ludzi spotkanych na ulicy, zaś nieprzytomnemu władcy miasta skradł pierścień. 
Uwagi.
W opowiadaniu tym pada imię Hanumana, hinduskiego bóstwa. Jest to drugi, po Wieży słonia przypadek odwołania do mitów hinduskich w opowieściach o Conanie. Pierwotny tytuł tego opowiadania brzmiał "The Man-Eaters of Zamboula" ("Ludożercy z Zambouli").
Publikacje.
Pierwszy raz opowiadanie "Cienie w Zambouli" wydrukowane zostało w magazynie "Weird Tales", w listopadzie 1935. W wersji książkowej po raz pierwszy opowiadanie pojawiło się w zbiorku "Conan the Barbarian" w 1954.
Adaptacje.
Komiks na podstawie "Cieni w Zambouli" ukazał się w 1976 pod tytułem "Shadow-God in Zamboula" w ramach serii "The Savage Sword of Conan" wydawnictwa Marvel Comics. Autorem scenariusza był Doug Moench, zaś narysował go Mike Zeck.

</doc>
<doc id="2734645" url="https://pl.wikipedia.org/wiki?curid=2734645" title="Gu Guangming">
Gu Guangming

Gu Guangming (chiń. upr. 古广明, chiń. trad. 古廣明, pinyin "Gǔ Guǎngmíng"; ur. 31 stycznia 1959 w Kantonie) – chiński piłkarz występujący na pozycji pomocnika. Trener piłkarski.
Kariera klubowa.
Gu karierę rozpoczynał w 1978 roku w zespole Guangdong Provincial Team. W 1979 roku, a także w 1983 roku wywalczył z nim mistrzostwo Chin. W 1986 roku został graczem niemieckiego klubu TuS Koblenz z czwartej ligi. W 1987 roku przeszedł do drugoligowego zespołu SV Darmstadt 98, jednocześnie stając się pierwszym chińskim piłkarzem w zawodowej lidze europejskiej. W 2. Bundeslidze zadebiutował 22 lipca 1987 roku w wygranym 2:0 pojedynku z 1. FC Saarbrücken, w którym strzelił także gola. Przez 5 lat w barwach Darmstadtu rozegrał 108 spotkań i zdobył 8 bramek.
Kariera reprezentacyjna.
W reprezentacji Chin Gu zadebiutował w 1978 roku. W 1980 roku wziął udział w Pucharze Azji, z którego piłkarze Chin odpadli po fazie grupowej.
W 1984 roku ponownie został powołany do kadry na Puchar Azji, który Chiny zakończyły na 2. miejscu. W drużynie narodowej Gu grał w latach 1978-1992.

</doc>
<doc id="2734646" url="https://pl.wikipedia.org/wiki?curid=2734646" title="Feretrius quadrioculatus">
Feretrius quadrioculatus

Feretrius quadrioculatus – gatunek kosarza z podrzędu Laniatores i rodziny Samoidae. Jedyny znany przedstawiciel monotypowego rodzaju Feretrius.
Występowanie.
Gatunek wykazany z Samoa.

</doc>
<doc id="2734647" url="https://pl.wikipedia.org/wiki?curid=2734647" title="Kaczuszki">
Kaczuszki



</doc>
<doc id="2734648" url="https://pl.wikipedia.org/wiki?curid=2734648" title="Andrija Zlatić">
Andrija Zlatić

Andrija Zlatić, cyr. Андрија Златић (ur. 25 stycznia 1978 w Užicach) – serbski strzelec sportowy specjalizujący się w konkurencji pistoletu pneumatycznego 10 m, brązowy medalista olimpijski, dwukrotny wicemistrz świata.
Dwukrotny uczestnik igrzysk olimpijskich. W 2012 roku, w Londynie zdobył brązowy medal igrzysk olimpijskich w konkurencji pistoletu pneumatycznego.

</doc>
<doc id="2734649" url="https://pl.wikipedia.org/wiki?curid=2734649" title="Akdalima jamaicana">
Akdalima jamaicana

Akdalima jamaicana – gatunek kosarza z podrzędu Laniatores i rodziny Samoidae.
Występowanie.
Gatunek jest endemiczny dla Jamajki.

</doc>
<doc id="2734650" url="https://pl.wikipedia.org/wiki?curid=2734650" title="Malediwy na Letnich Igrzyskach Olimpijskich 2012">
Malediwy na Letnich Igrzyskach Olimpijskich 2012

Malediwy na Letnich Igrzyskach Olimpijskich 2012, które odbyły się w Londynie, reprezentowało 5 zawodników. Nie zdobyli oni żadnego medalu.
Był to siódmy start reprezentacji Malediwów na letnich igrzyskach olimpijskich.
Reprezentanci.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2734651" url="https://pl.wikipedia.org/wiki?curid=2734651" title="Akdalima vomeroi">
Akdalima vomeroi

Akdalima vomeroi – gatunek kosarza z podrzędu Laniatores i rodziny Samoidae.
Występowanie.
Gatunek jest endemiczny dla Meksyku.

</doc>
<doc id="2734656" url="https://pl.wikipedia.org/wiki?curid=2734656" title="Kim Wŏn Hong">
Kim Wŏn Hong

Kim Wŏn Hong (kor. 김원홍, ur. 17 lipca 1945) – północnokoreański polityk i dowódca wojskowy, generał Koreańskiej Armii Ludowej (kor. 대장). Ze względu na przynależność do najważniejszych gremiów politycznych Korei Północnej, uznawany za członka ścisłej elity władzy KRLD.
Kariera.
Kim Wŏn Hong urodził się w 1945 roku w powiecie Poch'ǒn (obecnie prowincja Ryanggang). Absolwent Wojskowej Akademii Politycznej im. Kim Ir Sena w Pjongjangu.
Awansowany na trzygwiazdkowego generała-pułkownika (kor. 상장) w lipcu 2003, a na czterogwiazdkowego generała (kor. 대장) w kwietniu 2009 roku. Deputowany Najwyższego Zgromadzenia Ludowego KRLD, parlamentu KRLD, począwszy od X kadencji (tj. nieprzerwanie od lipca 1998 roku). 
Podczas 3. Konferencji Partii Pracy Korei 28 września 2010 roku został wybrany na członka Centralnej Komisji Wojskowej KC Partii Pracy Korei, a także zasiadł w samym KC. Dalsze awanse otrzymał podczas kolejnej, 4. Konferencji PPK 11 kwietnia 2012. Wtedy to wszedł do Komisji Obrony Narodowej KRLD, Biura Politycznego KC, a także objął stanowisko szefa Agencji Bezpieczeństwa Narodowego KRLD (kor. 국가안전보위부 – nie mylić z Ministerstwem Bezpieczeństwa Publicznego, kor. 인민보안부, czyli północnokoreańską Policją). Tym samym Kim Wŏn Hong zasiadał w dwóch najważniejszych organach KRLD, sprawujących zwierzchnictwo nad armią – w Centralnej Komisji Wojskowej KC oraz w nieistniejącej Komisji Obrony Narodowej KRLD.
Po śmierci Kim Dzong Ila w grudniu 2011 roku, Kim Wŏn Hong znalazł się na 58. miejscu w 233-osobowym Komitecie Żałobnym. Według specjalistów, miejsca na listach tego typu określały rangę polityka w hierarchii aparatu władzy.
Kawaler Orderu Kim Dzong Ila (luty 2012).

</doc>
<doc id="2734658" url="https://pl.wikipedia.org/wiki?curid=2734658" title="Hummelinckiolus parvus">
Hummelinckiolus parvus

Hummelinckiolus parvus – gatunek kosarza z podrzędu Laniatores i rodziny Samoidae. Jedyny znany współcześnie żyjący przedstawiciel rodzaju. Drugi gatunek znany wyłącznie ze skamieniałości w bursztynie.
Występowanie.
Gatunek jest endemiczny dla północnej części archipelagu Wysp Nawietrznych na Morzu Karaibskim.

</doc>
<doc id="2734659" url="https://pl.wikipedia.org/wiki?curid=2734659" title="Arganotus strinatii">
Arganotus strinatii

Arganotus strinatii – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Gwatemali.

</doc>
<doc id="2734660" url="https://pl.wikipedia.org/wiki?curid=2734660" title="Arganotus robustus">
Arganotus robustus

Arganotus robustus – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wyspy Haiti.

</doc>
<doc id="2734662" url="https://pl.wikipedia.org/wiki?curid=2734662" title="Arganotus macrochelis">
Arganotus macrochelis

Arganotus macrochelis – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Meksyku.

</doc>
<doc id="2734664" url="https://pl.wikipedia.org/wiki?curid=2734664" title="Samoa sechellana">
Samoa sechellana

Samoa sechellana – gatunek kosarza z podrzędu Laniatores i rodziny Samoidae.
Występowanie.
Gatunek endemiczny dla Seszeli.

</doc>
<doc id="2734665" url="https://pl.wikipedia.org/wiki?curid=2734665" title="Uraz głowy">
Uraz głowy



</doc>
<doc id="2734666" url="https://pl.wikipedia.org/wiki?curid=2734666" title="Samoa obscura">
Samoa obscura

Samoa obscura – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wysp Samoa.

</doc>
<doc id="2734667" url="https://pl.wikipedia.org/wiki?curid=2734667" title="Samoa variabilis">
Samoa variabilis

Samoa variabilis – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wysp Samoa.

</doc>
<doc id="2734668" url="https://pl.wikipedia.org/wiki?curid=2734668" title="Godegisel">
Godegisel



</doc>
<doc id="2734669" url="https://pl.wikipedia.org/wiki?curid=2734669" title="Pellobunus trispinatus">
Pellobunus trispinatus

Pellobunus trispinatus – gatunek kosarza z podrzędu Laniatores i rodziny Samoidae.
Występowanie.
Gatunek endemiczny dla wyspy Trynidad.

</doc>
<doc id="2734670" url="https://pl.wikipedia.org/wiki?curid=2734670" title="Pellobunus mexicanus">
Pellobunus mexicanus

Pellobunus mexicanus – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Meksyku.

</doc>
<doc id="2734671" url="https://pl.wikipedia.org/wiki?curid=2734671" title="Pellobunus longipalpus">
Pellobunus longipalpus

Pellobunus longipalpus – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wyspy Trynidad.

</doc>
<doc id="2734672" url="https://pl.wikipedia.org/wiki?curid=2734672" title="Pellobunus insulcatus">
Pellobunus insulcatus

Pellobunus insulcatus – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Salwadoru.

</doc>
<doc id="2734673" url="https://pl.wikipedia.org/wiki?curid=2734673" title="Pellobunus insularis">
Pellobunus insularis

Pellobunus insularis – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Kostaryki oraz Panamy.

</doc>
<doc id="2734675" url="https://pl.wikipedia.org/wiki?curid=2734675" title="Pellobunus haitiensis">
Pellobunus haitiensis

Pellobunus haitiensis – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wyspy Haiti.

</doc>
<doc id="2734676" url="https://pl.wikipedia.org/wiki?curid=2734676" title="Pellobunus camburalesi">
Pellobunus camburalesi

Pellobunus camburalesi – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wyspy Wenezueli.

</doc>
<doc id="2734677" url="https://pl.wikipedia.org/wiki?curid=2734677" title="Atanazy (Sokołow)">
Atanazy (Sokołow)

Atanazy, imię świeckie Andriej Grigorjewicz Sokołow (ur. 27 czerwca 1801 w Buju, zm. 1 stycznia 1868) – rosyjski biskup prawosławny.
Był synem prawosławnego diakona Grigorija Stiefanowa, nazwisko Sokołow otrzymał w seminarium duchownym w Kostromie. W 1825 uzyskał tytuł kandydata nauk teologicznych. W czasie studiów dodatkowo uczył się języka hebrajskiego u znanego rosyjskiego hebraisty ks. Gierasima Pawskiego. Wieczyste śluby mnisze złożył 22 sierpnia 1825, natychmiast po zakończeniu studiów. Rok później obronił dysertację magisterską. W latach 1826-1828 był inspektorem seminarium duchownego w Pskowie; od 1827 do 1828 był również przełożonym monasteru Przemienienia Panskiego w Mirożu z godnością archimandryty. W 1828 został rektorem kolegium teologicznego w Charkowie. Następnie kierował jako rektor seminariami w Czernihowie (1830–1832), Twerze (1832–1838) i Petersburgu (1838–1841).
25 czerwca 1841 przyjął chirotonię na biskupa tomskiego i jenisejskiego. Koordynował prace nad budową soboru katedralnego w Tomsku, jako pierwszy odbył podróż duszpasterską w dół Jeniseju, prowadził pracę misyjną, także w środowiskach staroobrzędowych, bez korzystania z administracyjnych środków przymusu religijnego. W 1853 został przeniesiony na katedrę irkucką. Otrzymał równocześnie godność arcybiskupa. W 1856 został ordynariuszem eparchii kazańskiej.
Działając w eparchii zamieszkanej w znacznej mierze przez muzułmańskich (lub tylko formalnie należących do Kościoła prawosławnego) Tatarów, nie przedstawił programu działań misyjnych; nie wspierał tłumaczenia Pisma Świętego na język tatarski. Sympatyzował z ideami liberalnymi; regularnie czytał zabronioną w Rosji gazetę "Kołokoł" wydawaną przez Aleksandra Hercena i przekazywał dalej zawarte w niej treści. Został za to w 1861 upomniany przez Świątobliwy Synod Rządzący. Bronił również przed represjami Afanasija Szczapowa, profesora Uniwersytetu Kazańskiego, uczestnika publicznej panichidy w intencji zabitych uczestników rozruchów chłopskich w Biezdnej.
Autor przekładu "Czetii-Minei" Dymitra z Rostowa z języka cerkiewnosłowiańskiego na język rosyjski oraz tłumaczeń prac świętych Grzegorza z Nyssy i Ireneusza z Lyonu.
Odszedł w stan spoczynku w 1866, rok po przejściu udaru mózgu. Dwa lata później zmarł i został pochowany w soborze Zwiastowania w Kazaniu.

</doc>
<doc id="2734679" url="https://pl.wikipedia.org/wiki?curid=2734679" title="Maracaynatum cubanum">
Maracaynatum cubanum

Maracaynatum cubanum – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Kuby.

</doc>
<doc id="2734680" url="https://pl.wikipedia.org/wiki?curid=2734680" title="Maracaynatum stridulans">
Maracaynatum stridulans

Maracaynatum stridulans – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Kuby.

</doc>
<doc id="2734681" url="https://pl.wikipedia.org/wiki?curid=2734681" title="Maracaynatum trinidadense">
Maracaynatum trinidadense

Maracaynatum trinidadense – gatunek kosarza z podrzędu Laniatores i rodziny Samoidae.
Występowanie.
Gatunek wykazany z wyspy Trynidad.

</doc>
<doc id="2734684" url="https://pl.wikipedia.org/wiki?curid=2734684" title="Maracaynatum orchidearum">
Maracaynatum orchidearum

Maracaynatum orchidearum – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Wenezueli.

</doc>
<doc id="2734686" url="https://pl.wikipedia.org/wiki?curid=2734686" title="Nierośno (gromada)">
Nierośno (gromada)

Nierośno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nierośno z siedzibą GRN w Nierośnie utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Nierośno, Krugło, Łozowo ze zniesionej gminy Dąbrowa oraz gromada Mościcha ze zniesionej gminy Sidra w tymże powiecie. Dla gromady ustalono 14 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 do gromady Nierośno przyłączono obszar zniesionej gromady Reszkowce.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734687" url="https://pl.wikipedia.org/wiki?curid=2734687" title="Maracaynatum mariaeteresae">
Maracaynatum mariaeteresae

Maracaynatum mariaeteresae – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Wenezueli.

</doc>
<doc id="2734688" url="https://pl.wikipedia.org/wiki?curid=2734688" title="Maracaynatum linaresi">
Maracaynatum linaresi

Maracaynatum linaresi – gatunek kosarza z podrzędu Laniatores i rodziny Samoidae.
Występowanie.
Gatunek wykazany z Wenezueli.

</doc>
<doc id="2734690" url="https://pl.wikipedia.org/wiki?curid=2734690" title="Badessa">
Badessa



</doc>
<doc id="2734691" url="https://pl.wikipedia.org/wiki?curid=2734691" title="Badessania">
Badessania



</doc>
<doc id="2734692" url="https://pl.wikipedia.org/wiki?curid=2734692" title="Benoitinus">
Benoitinus



</doc>
<doc id="2734693" url="https://pl.wikipedia.org/wiki?curid=2734693" title="Cornigera">
Cornigera



</doc>
<doc id="2734694" url="https://pl.wikipedia.org/wiki?curid=2734694" title="Feretrius">
Feretrius



</doc>
<doc id="2734695" url="https://pl.wikipedia.org/wiki?curid=2734695" title="Fijicolana">
Fijicolana



</doc>
<doc id="2734696" url="https://pl.wikipedia.org/wiki?curid=2734696" title="Hovanoceros">
Hovanoceros



</doc>
<doc id="2734697" url="https://pl.wikipedia.org/wiki?curid=2734697" title="Malgaceros">
Malgaceros



</doc>
<doc id="2734698" url="https://pl.wikipedia.org/wiki?curid=2734698" title="Microconomma">
Microconomma



</doc>
<doc id="2734699" url="https://pl.wikipedia.org/wiki?curid=2734699" title="Neocynortina">
Neocynortina



</doc>
<doc id="2734701" url="https://pl.wikipedia.org/wiki?curid=2734701" title="Orsa (kosarz)">
Orsa (kosarz)



</doc>
<doc id="2734702" url="https://pl.wikipedia.org/wiki?curid=2734702" title="Parasamoa">
Parasamoa



</doc>
<doc id="2734703" url="https://pl.wikipedia.org/wiki?curid=2734703" title="Haplochromis euchilus">
Haplochromis euchilus



</doc>
<doc id="2734704" url="https://pl.wikipedia.org/wiki?curid=2734704" title="Reventula">
Reventula



</doc>
<doc id="2734705" url="https://pl.wikipedia.org/wiki?curid=2734705" title="Sawaiellus">
Sawaiellus



</doc>
<doc id="2734706" url="https://pl.wikipedia.org/wiki?curid=2734706" title="Tetebius">
Tetebius



</doc>
<doc id="2734707" url="https://pl.wikipedia.org/wiki?curid=2734707" title="Vlachiolus">
Vlachiolus



</doc>
<doc id="2734708" url="https://pl.wikipedia.org/wiki?curid=2734708" title="Waigeucola">
Waigeucola



</doc>
<doc id="2734709" url="https://pl.wikipedia.org/wiki?curid=2734709" title="Pokośna (gromada)">
Pokośna (gromada)

Pokośna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pokośna z siedzibą GRN w Pokośnej (w obecnym brzmieniu "Pokośno") utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Pokośna, Laudańszczyzna, Leszczany i Okopy ze zniesionej gminy Suchowola oraz gromada Wroczyńszczyzna i miejscowość Bagny wieś z dotychczasowej gromady Bagny ze zniesionej gminy Dąbrowa w tymże powiecie. Dla gromady ustalono 13 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromadę Pokośna zniesiono 31 grudnia 1961, a jej obszar włączono do gromad Suchowola (wsie Laudańszczyzna, Leszczany, Okopy i Pokośna oraz kolonię Gajewo) i Suchodolina (wsie Bagny i Wroczyńszczyzna).

</doc>
<doc id="2734710" url="https://pl.wikipedia.org/wiki?curid=2734710" title="Fajsal ibn Bandar ibn Abd al-Aziz Al Su’ud">
Fajsal ibn Bandar ibn Abd al-Aziz Al Su’ud

Fajsal ibn Bandar ibn Abd al-Aziz Al Su’ud (ur. 1943) – saudyjski książę.
Jest najstarszym synem księcia Bandara. Pełnił funkcję gubernatora prowincji al-Kasim w latach 1992-2015, od 29 stycznia 2015 jest gubernatorem Rijadu. Wchodzi w skład ciała odpowiedzialnego za ustalanie kształtu linii sukcesji tronu.

</doc>
<doc id="2734711" url="https://pl.wikipedia.org/wiki?curid=2734711" title="Ostrowie (gromada)">
Ostrowie (gromada)

Ostrowie (od 1969 "Dąbrowa Białostocka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ostrowie z siedzibą GRN w Ostrowiu utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Ostrowie, Kropiwno, Grabowo i Szuszalewo ze zniesionej gminy Dąbrowa w tymże powiecie. Dla gromady ustalono 13 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromadę Ostrowie zniesiono 1 stycznia 1969 w związku z przeniesieniem siedziby GRN z Ostrowia do Dąbrowy Białostockiej i przemianowaniem gromady na "gromada Dąbrowa Białostocka".

</doc>
<doc id="2734713" url="https://pl.wikipedia.org/wiki?curid=2734713" title="Czerwone ćwieki">
Czerwone ćwieki

Czerwone ćwieki ("Red Nails") – opowiadanie Roberta E. Howarda opublikowane niedługo po jego śmierci, w trzech częściach w okresie od lipca do października 1936 roku w czasopiśmie „Weird Tales”.
Jest ostatnią częścią cyklu opowiadań fantasy tego autora, których bohaterem jest potężny wojownik ery hyboryjskiej – Conan z Cymerii. Treścią opowiadania jest pobyt Conana i towarzyszącej mu wojowniczki Valerii w pradawnym mieście Xuchotl.
Fabuła.
Conan ściga wojowniczkę Valerię, która zwróciła jego uwagę. Gdy ją spotyka, ich konie padają ofiarami smoka, który następnie próbuje dopaść jeźdźców. Conanowi udaje się pokonać potwora, jednak w obawie przed kolejnymi uciekają i trafiają do miasta wyglądającego na opuszczone. Gdy wkraczają do środka okazuje się, że całe miasto składa się z połączonych ze sobą pomieszczeń. Zamieszkują je dwa wrogie plemiona, które niegdyś przybyły tutaj, sprowadzone przez niewolnika poprzednich władców miasta, Tolcemeka. Dzicy pozabijali mieszkańców i zajęli ich miejsce, zaś ich władcami stali się bracia Tecuhltli i Xotalanc. Tolcemek został wygnany, a między braćmi zaczęła się wojna od czasu, kiedy Tecuhltli skradł narzeczoną Xotalancowi. Od tamtej pory członkowie obu plemion toczą wojnę w korytarzach Xuchotl. Conan i Valeria dołączają do jednej ze stron i trafiają przed oblicze jej wodza - Olmeca oraz jego kochanki, Tasceli.
W międzyczasie drugie z plemion przypuszcza szturm, jednak dzięki pomocy Conana i Valerii, obrońcy całkowicie niszczą napastników. Po bitwie ranna Valeria zostaje uwięziona przez Tascelę. Okazuje się, że czarownica jest tą, od której zaczął się cały konflikt i zamierza teraz zabić Valerię, aby przejąć jej siły życiowe. Jednocześnie Tescala postanawia pozbyć się Olmeca, który usiłował zgwałcić Valerię. Na miejsce przybywa Conan, jednak zostaje schwytany w pułapkę. Wtedy okazuje się, że Tolcemek, którego wszyscy mieli za zmarłego, powrócił, uzbrojony w zabójczą różdżkę. Tescala uwalnia Conana, aby go pokonał. Conan wykonuje zadanie, a Tescala zostaje zabita przez Valerię. Następnie oboje opuszczają całkowicie martwe już miasto.
Uwagi.
"Czerwone ćwieki" uchodzą za jedno z najlepszych opowiadań Howarda. Valeria to jedyna, obok Bělit z opowiadania Królowa Czarnego Wybrzeża postać kobieca, która jest dla Conana rzeczywistą partnerką i prawdopodobnie najsilniejsza z bohaterek, jakie pojawiły się w opowieściach o Conanie. Nazwa miasta Xuchotl oraz jego historia sugerują związek z Xuthal, które Conan odwiedził w opowiadaniu "Pełzający cień".
"Czerwone ćwieki" to ostatnie opowiadanie o Conanie napisane przez Howarda. Przed jego publikacją planował zerwać współpracę z "Weird Tales" z powodu nieregularnie wypłacanych należności i zrezygnować z pisania fantasy, gdyż dawało mu to zbyt niskie dochody. 
Publikacje.
Pierwszy raz opowiadanie "Czerwone ćwieki" wydrukowane zostało w trzech kolejnych numerach magazynu "Weird Tales", począwszy od lipca 1936 roku. W wersji książkowej po raz pierwszy opowiadanie pojawiło się w zbiorku "Sword of Conan" w 1952.
Adaptacje.
Komiks na podstawie "Czerwonych ćwieków" ukazał się w 1973 w ramach serii "Savage Tales" wydawnictwa Marvel Comics. Autorem scenariusza był Barry Windsor-Smith, zaś narysował go John Buscema. 
Bohaterka o imieniu Valeria występuje w filmie Conan Barbarzyńca z roku 1982, jednak fabularnie jej postać wzorowana była na Bělit. 
W 2007 zapowiedziano film animowany pt. "Conan: The Red Nails", jednak prawdopodobnie projekt został zarzucony, gdyż od 2007 jego oficjalna strona nie jest aktualizowana.

</doc>
<doc id="2734714" url="https://pl.wikipedia.org/wiki?curid=2734714" title="Zwierzyniec Wielki (gromada)">
Zwierzyniec Wielki (gromada)

Zwierzyniec Wielki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zwierzyniec Wielki z siedzibą GRN w Zwierzyńcu Wielkim utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Zwierzyniec Wielki, Trzyrzeczki, Małowista, Chmielówka, Kuderewszczyzna, Zwierzyniec Mały, Lewki, Olsza, Hamulka i Sadek ze zniesionej gminy Dąbrowa oraz gromada Pięciowłóki ze zniesionej gminy Suchowola w tymże powiecie. Dla gromady ustalono 16 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734716" url="https://pl.wikipedia.org/wiki?curid=2734716" title="Suchodolina (gromada)">
Suchodolina (gromada)

Suchodolina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchodolina z siedzibą GRN w Suchodolinie utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Suchodolina, Wesołowo, Wiązówka, Sławno, Jałówka, Sadowo i Brzozowo oraz miejscowość Bagny kolonia z dotychczasowej gromady Bagny ze zniesionej gminy Dąbrowa w tymże powiecie. Dla gromady ustalono 16 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1961 do gromady Suchodolina włączono wsie Bagny i Wroczyńszczyzna ze zniesionej gromady Pokośna.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734719" url="https://pl.wikipedia.org/wiki?curid=2734719" title="Różanystok (gromada)">
Różanystok (gromada)

Różanystok – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchodolina z siedzibą GRN w Różanymstoku utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Grodziszczany (z Różanymstokiem), Grzebienie, Jaczno, Harasimowicze i Stock ze zniesionej gminy Dąbrowa w tymże powiecie. Dla gromady ustalono 23 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734720" url="https://pl.wikipedia.org/wiki?curid=2734720" title="Nowy Dwór (gromada w powiecie dąbrowskim)">
Nowy Dwór (gromada w powiecie dąbrowskim)

Nowy Dwór – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nowy Dwór z siedzibą GRN w Nowy Dworze utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Nowy Dwór, Jaginty, Rogacze Kolonia i Grzebienie Kolonia oraz miejscowości Bobra Wielka PGR i Chwojnowszczyzna kolonia z dotychczasowej gromady Sieruciowce i wieś Chworościany z dotychczasowej gromady Chworościany ze zniesionej gminy Nowy Dwór w tymże powiecie. Dla gromady ustalono 20 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 do gromady Nowy Dwór przyłączono obszar zniesionej gromady Butrymowce.
1 stycznia 1972 do gromady Nowy Dwór przyłączono obszar zniesionej gromady Dubaśno; z gromady Nowy Dwór wyłączono natomiast część gruntów Państwowego Funduszu Ziemi o powierzchni 225,54 (działki 912, 913 i 1494) oraz część gruntów Nadleśnictwa Kumiałka o powierzchni 36,28 ha (działki 1492 i 1493), włączając je do gromady Zalesie w powiecie sokólskim.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Nowy Dwór.

</doc>
<doc id="2734721" url="https://pl.wikipedia.org/wiki?curid=2734721" title="Alfons Senger">
Alfons Senger

Alfons Senger (ur. 3 października 1915 w Środzie Wielkopolskiej, zm. 7 września 1991 w Poznaniu) – polski chirurg, profesor, kierownik Poznańskiej Kliniki Ortopedii.
Życiorys.
Ukończył Gimnazjum im. Marii Magdaleny (matura 1934), następnie, od 1936, studiował na Uniwersytecie Poznańskim.
W czasie II wojny światowej pracował jako robotnik, a później jako asystent w Szpitalu Miejskim przy ul. Szkolnej na Oddziale Rentgenowskim i Chirurgicznym. Studia ukończył po wojnie, dyplom lekarza uzyskał w maju 1945. W tym czasie zaczął pracować w redakcji czasopisma "Chirurgia Narządów Ruchu i Ortopedia Polska" (w 1976 został redaktorem naczelnym). W latach 1947-1948 odbył służbę wojskową w Legnicy i w Poznaniu.
Pod koniec 1946 rozpoczął współpracę z prof. Degą w Klinice Ortopedycznej. W 1950 został doktorem. W 1954 mianowany zastępcą kierownika Kliniki Ortopedycznej. W 1955 habilitował się (praca "Krytyczna ocena sposobów określania antetorsji kości udowej w związku z zagadnieniem zwichnięcia biodra").
Od roku 1957 organizował w Gdańsku Klinikę Ortopedyczną na Akademii Medycznej.
W 1965 został profesorem nadzwyczajnym, a w 1972 – zwyczajnym. W 1967 wrócił do Poznania i został kierownikiem Katedry i Kliniki Ortopedycznej oraz Szpitala Ortopedycznego.
Należał do Polskiego Towarzystwa Ortopedycznego i Traumatologicznego. Napisał ponad 100 prac naukowych.

</doc>
<doc id="2734722" url="https://pl.wikipedia.org/wiki?curid=2734722" title="Dubaśno (gromada)">
Dubaśno (gromada)

Dubaśno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dubaśno z siedzibą GRN w Dubaśnie utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Dubaśno, Chilmony i Koniuszki oraz miejscowość Sieruciowce wieś z dotychczasowej gromady Sieruciowce ze zniesionej gminy Nowy Dwór w tymże powiecie. Dla gromady ustalono 16 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromadę Dubaśno zniesiono 1 stycznia 1972, a jej obszar włączono gromady Nowy Dwór.

</doc>
<doc id="2734723" url="https://pl.wikipedia.org/wiki?curid=2734723" title="Kamienna Stara (gromada)">
Kamienna Stara (gromada)

Kamienna Stara (pod koniec "Stara Kamienna") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamienna Stara z siedzibą GRN w Kamiennej Starej utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Kamienna Stara, Kamienna Nowa, Miedzianowo, Nowa Wieś i Osmołowszczyzna ze zniesionej gminy Dąbrowa w tymże powiecie. Dla gromady ustalono 15 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
Gromadę Stara Kamienna zniesiono 1 stycznia 1972, a jej obszar włączono do gromady Dąbrowa Białostocka.

</doc>
<doc id="2734725" url="https://pl.wikipedia.org/wiki?curid=2734725" title="Kiersnówka (gromada)">
Kiersnówka (gromada)

Kiersnówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kiersnówka z siedzibą GRN w Kiersnówce utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Kiersnówka, Chmielniki, Ostrówek, Grymiaczki, Głęboczyzna, Leśniki, Grodzisk i Podgrodzisk ze zniesionej gminy Suchowola w tymże powiecie. Dla gromady ustalono 11 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 do gromady Kiersnówka przyłączono obszar zniesionej gromady Horodnianka.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734726" url="https://pl.wikipedia.org/wiki?curid=2734726" title="Horodnianka (gromada)">
Horodnianka (gromada)

Horodnianka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Horodnianka z siedzibą GRN w Horodniance utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Horodnianka, Podhorodnianka, Domuraty, Podostrówek, Ciemne i Rudkowszczyzna ze zniesionej gminy Suchowola w tymże powiecie. Dla gromady ustalono 10 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 gromadę Horodnianka zniesiono, włączając ją do gromady Kiersnówka.

</doc>
<doc id="2734727" url="https://pl.wikipedia.org/wiki?curid=2734727" title="Li Jinyu">
Li Jinyu

Li Jinyu (chin. upr. 李金羽, pinyin "Lǐ Jīnyǔ"; ur. 6 lipca 1977 w Shenyang) – chiński piłkarz występujący na pozycji napastnika.
Kariera klubowa.
Li karierę rozpoczynał w 1997 roku w zespole Liaoning Shuangxing. W 1998 roku zmienił on nazwę na Liaoning Tianrun i Li wywalczył z nim wicemistrzostwo Chin. W 1999 roku został wypożyczony do francuskiego AS Nancy z Division 1. W sezonie 1998/1999 rozegrał tam 6 spotkań. Potem wrócił do Liaoning, noszącego teraz nazwę Fushun. W sezonie 1999 ponownie został z nim wicemistrzem Chin. W 2000 roku klub nosił już nazwę Liaoning Fushun Tegang i Li zdobył z nim Superpuchar Chin. W sezonie 2002 Liaoning grał jako Liaoning Bird, a w sezonie 2003 jako Liaoning Zhongshun. W sezonie 2002 Li został laureatem Chińskiego Złotego Buta.
W 2004 roku odszedł do zespołu Shandong Luneng Taishan. Spędził tam 7 sezonów. W tym czasie zdobył z nim 3 mistrzostwa Chin (2006, 2008, 2010) 2 Puchary Chin (2004, 2006) oraz Puchar Ligi Chińskiej (2004). W latach 2006 oraz 2007 otrzymał także Chińskiego Złotego Buta. W 2010 roku zakończył karierę.
Kariera reprezentacyjna.
W reprezentacji Chin Li zadebiutował w 1997 roku. W 2004 roku został powołany do kadry na Puchar Azji. Zagrał na nim w meczach z Bahrajnem (2:2, gol), Indonezją (5:0), Katarem (1:0), Irakiem (3:0), Iranem (1:1, 4:3 w rzutach karnych) oraz Japonią (1:3). Tamten turniej Chiny zakończyły na 2. miejscu.
W latach 1997-2008 w drużynie narodowej Li rozegrał łącznie 67 spotkań i zdobył 23 bramki.

</doc>
<doc id="2734728" url="https://pl.wikipedia.org/wiki?curid=2734728" title="Reszkowce (gromada)">
Reszkowce (gromada)

Reszkowce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Reszkowce z siedzibą GRN w Reszkowcach utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Reszkowce, Nowinka i Bity Kamień ze zniesionej gminy Dąbrowa oraz gromada Romanówka ze zniesionej gminy Sidra w tymże powiecie. Dla gromady ustalono 11 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
31 grudnia 1959 gromadę Reszkowce zniesiono, włączając ją do gromady Nierośno.

</doc>
<doc id="2734732" url="https://pl.wikipedia.org/wiki?curid=2734732" title="Wólka (gromada w powiecie dąbrowskim)">
Wólka (gromada w powiecie dąbrowskim)

Wólka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wólka z siedzibą GRN w Wólce utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Wólka, Dubasiewskie Kolonia, Olszanka, Kopciówka, Hałodolina, Połomin i Połomin Kolonia ze zniesionej gminy Suchowola w tymże powiecie. Dla gromady ustalono 15 członków gromadzkiej rady narodowej.
31 grudnia 1959 z gromady Wólka wyłączono obszar lasów państwowych N-ctwa Kumiałka obejmujący oddziały 104-110, 110 A, 110 B, 111—118 o łącznej powierzchni 375,90 ha, włączając go do gromady Suchowola; równocześnie do gromady Wólka przyłączono wsie Sucha Góra i Kizielewszczyzna oraz kolonie Piątak i Tablewoze zniesionej gromady Krasne oraz wsie Czerwonka i Morgi, kolonię Bachmackie oraz obszar lasów państwowych N-ctwa Kumiałka obejmujący oddziały 98—103 ze zniesionej gromady Czerwonka.
31 grudnia 1961 roku gromadę przyłączono do powiatu dąbrowskiego.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734733" url="https://pl.wikipedia.org/wiki?curid=2734733" title="Magno Novaes">
Magno Novaes

Magno Macedo Novaes (ur. 31 marca 1983 w São Paulo) – piłkarz brazylijski grający na pozycji bramkarza w AS Béziers.

</doc>
<doc id="2734734" url="https://pl.wikipedia.org/wiki?curid=2734734" title="Chodorówka Nowa (gromada)">
Chodorówka Nowa (gromada)

Chodorówka Nowa (pod koniec "Nowa Chodorówka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chodorówka Nowa z siedzibą GRN w Chodorówce Nowej utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Chodorówka Nowa, Krzywa, Dubasiewszczyzna, Chodorówka Stara, Trzyrzecze, Dryga
i Nowe Stojło ze zniesionej gminy Suchowola w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Chodorówka Nowa przyłączono wieś Skindzierz ze zniesionej gromady Zagórze oraz wieś Kizielany ze zniesionej gromady Krasne.
31 grudnia 1961 roku gromadę przyłączono do powiatu dąbrowskiego.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2734736" url="https://pl.wikipedia.org/wiki?curid=2734736" title="Suchowola (gromada w powiecie dąbrowskim)">
Suchowola (gromada w powiecie dąbrowskim)

Suchowola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Suchowola z siedzibą GRN w Suchowoli utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowej gromady Suchowola ze zniesionej gminy Suchowola w tymże powiecie. Dla gromady ustalono 20 członków gromadzkiej rady narodowej.
31 grudnia 1959 do gromady Suchowola przyłączono obszar lasów państwowych N-ctwa Kumiałka obejmujący oddziały 104-110, 110 A, 110 B, 111—118 o łącznej powierzchni 375,90 ha z gromady Wólka, wsie Brukowo, Chlewisk Górny i Chlewisk Dolny oraz kolonię Zgierszczańskie ze zniesionej gromady Czerwonka, a także wsie Jatwieź Duża, Jatwieź Mała i Karpowicze ze zniesionej gromady Jatwieź Duża w powiecie monieckim.
31 grudnia 1961 roku gromadę przyłączono do powiatu dąbrowskiego. Tego samego dnia przyłączono do niej wsie Laudańszczyzna, Leszczany, Okopy i Pokośna oraz kolonię Gajewo ze zniesionej gromady Pokośna.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Suchowola.

</doc>
<doc id="2734738" url="https://pl.wikipedia.org/wiki?curid=2734738" title="Dąbrowa Białostocka (gromada 1954–1964)">
Dąbrowa Białostocka (gromada 1954–1964)

Dąbrowa Białostocka (4 X 1954–6 III 1961 "Dąbrowa"; od 1965 "miasto Dąbrowa Białostocka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrowa z siedzibą GRN w Dąbrowie Grodzieńskiej (w obecnym brzmieniu "Dąbrowa Białostocka") utworzono – jako jedną z 8759 gromad – w powiecie sokólskim w woj. białostockim, na mocy uchwały nr 22/V WRN w Białymstoku z dnia 4 października 1954. W skład jednostki weszły obszary dotychczasowych gromad Dąbrowa Grodzieńska (z Juryzdyką), Małyszówka, Jasionówka i Kirejewszczyzna ze zniesionej gminy Dąbrowa w tymże powiecie. Dla gromady ustalono 18 członków gromadzkiej rady narodowej.
1 stycznia 1956 roku gromadę przyłączono do nowo utworzonego powiatu dąbrowskiego.
W związku ze zmianą nazwy siedziby gromady na "Dąbrowa Białostocka" z dniem 10 marca 1961, WRN w Białymstoku zmieniła 27 czerwca 1961 nazwę gromady na "gromada Dąbrowa Białostocka", z mocą od 10 marca 1961
Gromadę Dąbrowa Białostocka zniesiono 1 stycznia 1965 w związku z nadaniem jej praw miejskich.
Uwaga: Jednostka o nazwie "gromada Dąbrowa Białostocka" – lecz o zupełnie innym obszarze – istniała też w latach 1969–72; twór ten był kontynuacją dawnej gromady Ostrowie, a zmiana nazwy spowodowana była zmianą siedziby GRN.

</doc>
<doc id="2734739" url="https://pl.wikipedia.org/wiki?curid=2734739" title="Sachsen Lipsk">
Sachsen Lipsk



</doc>
<doc id="2734740" url="https://pl.wikipedia.org/wiki?curid=2734740" title="Real time PCR">
Real time PCR



</doc>
<doc id="2734742" url="https://pl.wikipedia.org/wiki?curid=2734742" title="HMS Alecto (1839)">
HMS Alecto (1839)

„HMS Alecto” − brytyjska fregata bocznokołowa wodowana w roku 1839.
W latach 40. XIX wieku, inż. Isambard Kingdom Brunel wykonał obszerne opracowanie na temat pędników śrubowych. Zostało ono przeanalizowane przez Admiralicję, która potwierdziła najważniejszą korzyść z zastosowania tego rodzaju napędu okrętów parowych, polegającą na eliminacji zagrożenia zniszczeniem pędników w postaci kół łopatkowych narażonych na ogień okrętów przeciwnika. Zgodnie z radą Brunela, Admiralicja autoryzowała budowę do celów eksperymentalnych małego eskortowca parowego z napędem śrubowym, nazwanego "Rattler". W 1845 przeprowadzono próby szybkości "Rattlera" i "Alecto" − zwyciężył "Rattler" co przyczyniło się do przekonania Admiralicji do użycia napędu śrubowego w okrętach wojennych. 

</doc>
<doc id="2734744" url="https://pl.wikipedia.org/wiki?curid=2734744" title="2. List Klemensa do Koryntian">
2. List Klemensa do Koryntian

2. List Klemensa do Koryntian – pismo ze schyłku okresu ojców apostolskich, wcześniej mylnie przypisywane biskupowi Rzymu św. Klemensowi. Jest w rzeczywistości jedną z najwcześniejszych zachowanych homilii chrześcijańskich, współczesną "Homilii paschalnej" Melitona z Sardes.
Autorstwo.
Najstarsze rękopisy i przekład syryjski przypisują autorstwo "listu" św. Klemensowi, choć już Euzebiusz z Cezarei i Hieronim ze Strydonu podawali tę informację w wątpliwość. Utwór jest stylistycznie odmienny od autentycznego Klemensowego "1. Listu do Koryntian", nie nawiązuje także doń pod względem treści i wbrew tytułowi nie ma cech listu. Elementy antygnostyczne i podobieństwo treściowe do "Pasterza" Hermasa pozwalają datować utwór na połowę II wieku. Jako miejsce powstania wskazuje się Rzym, Aleksandrię lub Korynt. 
Treść.
Tematem "2. Listu do Koryntian" jest zbawienie i drogi prowadzące do jego osiągnięcia. Zawiera wezwanie do nawrócenia się, pokuty oraz obojętności wobec rzeczy doczesnych. Autor podkreśla boską oraz ludzką naturę Jezusa i buduje naukę o Kościele – mistycznym ciele Chrystusa, co ma wyraźny wymiar antygnostycki. Jednocześnie jednak nie zagłębia się w poważne problemy dogmatyczne, a sam utwór ma niskie walory literackie, autor powtarza się i gubi w wywodach.

</doc>
<doc id="2734745" url="https://pl.wikipedia.org/wiki?curid=2734745" title="Zairebiantes microphthalmus">
Zairebiantes microphthalmus

Zairebiantes microphthalmus – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Zairebiantes oraz całej podrodziny Zairebiantinae.
Występowanie.
Gatunek jest endemiczny dla Demokratycznej Republiki Konga (dawnego Zairu).

</doc>
<doc id="2734746" url="https://pl.wikipedia.org/wiki?curid=2734746" title="Teslim Fatusi">
Teslim Fatusi

Teslim Babatunde Fatusi (ur. 17 września 1977 w Lagos) – nigeryjski piłkarz występujący na pozycji pomocnika.
Kariera klubowa.
Fatusi karierę rozpoczynał w 1993 roku w zespole Stationery Stores. W połowie 1994 roku odszedł do szwajcarskiego Servette FC. Po pół roku spędzonym w tym klubie, przeniósł się jednak do węgierskiego Pécsi Munkás. Tam również grał przez pół roku. Potem przeszedł do Ferencvárosi TC. W 1996 roku zdobył z nim mistrzostwo Węgier.
W 1996 roku Fatusi wrócił do Servette FC. Tym razem występował tam przez rok. W 1997 roku został graczem tunezyjskiego Espérance Tunis. W 1998 roku wywalczył z nim mistrzostwo Tunezji. Po tym sukcesie przeniósł się do południowoafrykańskiego Mamelodi Sundowns. W 1999 roku, a także w 2000 roku zdobył z nim mistrzostwo RPA.
W 2000 roku Fatusi podpisał kontrakt z belgijskim KSV Roeselare. Po roku odszedł jednak do Polonii Warszawa. Spędził tam rok. Następnie grał w niemieckich zespołach 1. FC Magdeburg (Oberliga) oraz Sachsen Lipsk (Regionalliga), saudyjskim Al-Khaleej, nigeryjskim Shooting Stars, a także wietnamskich Thể Công i Tây Ninh. W 2008 roku zakończył karierę.
Kariera reprezentacyjna.
W reprezentacji Nigerii Fatusi zadebiutował w 1996 roku. W tym samym roku został powołany do kadry na Letnie Igrzyska Olimpijskie, na których wywalczył z drużyną złoty medal.
W latach 1996–1997 w drużynie narodowej rozegrał łącznie 4 spotkania i zdobył 1 bramkę.

</doc>
<doc id="2734747" url="https://pl.wikipedia.org/wiki?curid=2734747" title="Zairebiantes">
Zairebiantes



</doc>
<doc id="2734748" url="https://pl.wikipedia.org/wiki?curid=2734748" title="Zairebiantinae">
Zairebiantinae



</doc>
<doc id="2734750" url="https://pl.wikipedia.org/wiki?curid=2734750" title="Ghoulies w koledżu">
Ghoulies w koledżu

Ghoulies w koledżu (ang. "Ghoulies III: Ghoulies Go to College") – amerykański horror komediowy z 1991 roku, należący do serii "Ghoulies". 
Opis fabuły.
Złośliwe małe demony pojawiają się w uniwersyteckim miasteczku, gdzie sieją postrach wśród młodzieży i nauczycieli. 

</doc>
<doc id="2734751" url="https://pl.wikipedia.org/wiki?curid=2734751" title="T’aebaek Sanmaek">
T’aebaek Sanmaek



</doc>
<doc id="2734752" url="https://pl.wikipedia.org/wiki?curid=2734752" title="Vestitecola haitensis">
Vestitecola haitensis

Vestitecola haitensis – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Vestitecola.
Występowanie.
Gatunek jest endemiczny dla wyspy Haiti.

</doc>
<doc id="2734753" url="https://pl.wikipedia.org/wiki?curid=2734753" title="Stenostygnus pusio">
Stenostygnus pusio

Stenostygnus pusio – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Stenostygnus.
Występowanie.
Gatunek wykazany został dotąd z Brazylii, Gujany Francuskiej, Kolumbii oraz Ekwadoru.

</doc>
<doc id="2734754" url="https://pl.wikipedia.org/wiki?curid=2734754" title="Martibianta virginsulana">
Martibianta virginsulana

Martibianta virginsulana – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Martibianta.
Występowanie.
Gatunek wykazany został z Wysp Dziewiczych.

</doc>
<doc id="2734755" url="https://pl.wikipedia.org/wiki?curid=2734755" title="Klejnoty Gwahlura">
Klejnoty Gwahlura



</doc>
<doc id="2734756" url="https://pl.wikipedia.org/wiki?curid=2734756" title="Grigorij Klimow">
Grigorij Klimow

Grigorij Piotrowicz Klimow, ros. Григорий Петрович Климов (ur. 26 września 1918 r. w Nowoczerkasku, zm. 10 grudnia 2007 r. w Nowym Jorku) – radziecki wojskowy (podporucznik), emigracyjny działacz antykomunistyczny, publicysta i pisarz.
Urodził się pod nazwiskiem Igor Borysowicz Kałmykow. W 1941 r. ukończył studia w Nowoczerkaskim Instytucie Przemysłowym, zaś w 1945 r. Wojskowy Instytut Języków Obcych w Moskwie. Skierowano go w stopniu podporucznika do służby wojskowej w sowieckim sektorze Berlina jako tłumacz języka niemieckiego. W 1947 r., kiedy otrzymał wiadomość o planowanym powrocie do ZSRR, zdezerterował do zachodnich Niemiec. Tam żył pod fałszywym nazwiskiem Ralf Werner. Pisał artykuły do pisma "Посев". W 1949 r. zatrudniono go przy realizacji amerykańskiego projektu pod nazwą Harvard Project on the Soviet Social System pod egidą US Army i CIA, polegającego na badaniu polityczno-socjologicznym społeczeństwa sowieckiego. Prowadził wywiady z uciekinierami z ZSRR. W latach 1951-1955 stał na czele Centralnej Unii Powojennych Emigrantów z ZSRR. Jednocześnie pełnił funkcję redaktora naczelnego pism "Свобода" i "Der Antikommunist". W 1953 r. w czasopiśmie Reader’s Digest ukazała się w odcinkach jego powieść pt. "Машина Террора" (wydana potem pod tytułem "Берлинский Кремль" w 3 językach). Została ona tym samym roku zekranizowana przez zachodnioniemiecką kinematografię pt. "Weg ohne Umkehr". Napisał ją pod pseudonimem literackim Grigorij Piotrowicz Klimow. Tak samo podpisywał swoje kolejne książki ("Князь мира сего" (1970), "Дело 69" (1973), "Имя моё Легион" (1975), "Протоколы советских мудрецов" (1981), "Красная Каббала" (1987), "Божий народ" (1989), "Откровение", "Ключи познания" i "Семейный альбом" (2002), "Гитлер был евреем?"). Stały się one bardzo popularne w Rosji po 1991 r. Grigorij P. Klimow niejako stał się pionierem opisywania "pikantnych szczegółów" z życia historycznych osobistości. Reprezentował też antysemickie poglądy. Jego książki znalazły się z tego względu w Rosji w Federalnym Spisie Materiałów Ekstremistycznych.

</doc>
<doc id="2734757" url="https://pl.wikipedia.org/wiki?curid=2734757" title="Bidoma indivisa">
Bidoma indivisa

Bidoma indivisa – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Bidoma.
Występowanie.
Gatunek wykazany został z wyspy Haiti.

</doc>
<doc id="2734758" url="https://pl.wikipedia.org/wiki?curid=2734758" title="Caribbiantes cubanus">
Caribbiantes cubanus

Caribbiantes cubanus – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Caribbiantes.
Występowanie.
Gatunek wykazany został z Kuby.

</doc>
<doc id="2734759" url="https://pl.wikipedia.org/wiki?curid=2734759" title="Decuella cubaorientalis">
Decuella cubaorientalis

Decuella cubaorientalis – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Decuella.
Występowanie.
Gatunek wykazany został z Kuby.

</doc>
<doc id="2734760" url="https://pl.wikipedia.org/wiki?curid=2734760" title="Vestitecola">
Vestitecola



</doc>
<doc id="2734761" url="https://pl.wikipedia.org/wiki?curid=2734761" title="Stenostygnus">
Stenostygnus



</doc>
<doc id="2734762" url="https://pl.wikipedia.org/wiki?curid=2734762" title="Martibianta">
Martibianta



</doc>
<doc id="2734763" url="https://pl.wikipedia.org/wiki?curid=2734763" title="Bidoma">
Bidoma



</doc>
<doc id="2734764" url="https://pl.wikipedia.org/wiki?curid=2734764" title="Caribbiantes">
Caribbiantes



</doc>
<doc id="2734765" url="https://pl.wikipedia.org/wiki?curid=2734765" title="Decuella">
Decuella



</doc>
<doc id="2734767" url="https://pl.wikipedia.org/wiki?curid=2734767" title="Ghoulies IV">
Ghoulies IV

Ghoulies IV – amerykański horror komediowy z 1994 roku, należący do serii "Ghoulies". 
Opis fabuły.
Pan Ciemności imieniem Faust pragnie wydostać się z zaświatów na Ziemię. Wysyła swoją czcicielkę Alexandrę z misją odnalezienia amuletu mającego moc przywołania go z zaświatów. Alexandrze udaje się otworzyć mniejszy portal do innego świata, przez który przedostają się dwa niewielkie demony (Ghoulies). Alexandra podejmuje kolejne próby otworzenia portalu, przy okazji mordując wielu niewinnych ludzi. Chaos pogłębia działanie dwóch Ghouliesów. Policjant Jonathan Graves i jego była narzeczona, dziennikarka Monica podejmują próbę powstrzymania Alexandry i demonów. 

</doc>
<doc id="2734768" url="https://pl.wikipedia.org/wiki?curid=2734768" title="Armand de Las Cuevas">
Armand de Las Cuevas

Armand de Las Cuevas (ur. 26 czerwca 1968 w Troyes, zm. 2 sierpnia 2018 w Reunion) – francuski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Armand de Las Cuevas odniósł w 1990 roku, kiedy wywalczył brązowy medal w indywidualnym wyścigu na dochodzenie podczas mistrzostw świata w Maebashi. W wyścigu tym wyprzedzili go jedynie Wiaczesław Jekimow z ZSRR oraz kolejny reprezentant Francji – Francis Moreau. Francuz startował przede wszystkim w wyścigach szosowych, nigdy jednak nie zdobył medalu na szosowych mistrzostwach świata. Na szosie de Las Cuevas zwyciężył między innymi w: Tour de Bretagne (1988), Grand Prix Ouest France-Plouay (1991), Grand Prix des Nations (1993), Clásica de San Sebastián i Vuelta a Burgos (1994), Route du Sud oraz Critérium du Dauphiné (1998). W 1994 roku zajął dziewiąte miejsce w klasyfikacji generalnej Giro d’Italia, przy czym wygrał jeden z etapów i przez krótki czas był liderem. Ponadto w 1991 roku był mistrzem Francji w wyścigu ze startu wspólnego, nigdy jednak nie wystąpił na igrzyskach olimpijskich.
W 1999 przeniósł się na Réunion, gdzie założył szkołę kolarską. Zmarł śmiercią samobójczą 2 sierpnia 2018 roku.

</doc>
<doc id="2734769" url="https://pl.wikipedia.org/wiki?curid=2734769" title="Szermierka na Letnich Igrzyskach Olimpijskich 2012 – floret indywidualnie kobiet">
Szermierka na Letnich Igrzyskach Olimpijskich 2012 – floret indywidualnie kobiet

Turniej olimpijski we florecie kobiet podczas XXX Letnich Igrzysk Olimpijskich w Londynie odbył się w dniu 28 lipca 2012 roku w ExCel Exhibition Centre.

</doc>
<doc id="2734770" url="https://pl.wikipedia.org/wiki?curid=2734770" title="Mielavs un Pārcēlāji">
Mielavs un Pārcēlāji

Mielavs un Pārcēlāji – łotewski zespół muzyczny, założony w 2005 roku przez byłych członków Jauns Mēness, Ainarsa Mielavsa, Gintsa Solę i Jurisa Kroičsa. Mielavs un Pārcēlāji, w przeciwieństwie do czasów Jauns Mēness, grają spokojną i liryczną muzykę.
Już w roku założenia został wydany pierwszy album "Parunā ar sevi". W radio pojawiły się single "Paņem mani", "Sniegs izkūst tavos matos" i "Pāri jumtiem lido kaijas", do którego stworzony został również teledysk. Album został nominowany do łotewskiej nagrody muzycznej jako najlepsza płyta z muzyką pop i w wyniku głosowania jury, zajął drugie miejsce, a piosenka "Pāri jumtiem lido kaijas" dostała nominację do najlepszego utworu popowego.
W 2006 został wydany drugi album grupy "Tad, kad pasauli pārdos". Na początku 2007 roku z zespołu odszedł Juris Kroičs. W wydanym w 2008 roku "Bezgalīga lēnā deja" na instrumentach perkusyjnych zagrał Anrijs Grinbergs.

</doc>
<doc id="2734771" url="https://pl.wikipedia.org/wiki?curid=2734771" title="Swiss Super League (2005/2006)">
Swiss Super League (2005/2006)

Swiss Super League (2005/2006) – 107. edycja najwyższej piłkarskiej klasy rozgrywkowej w Szwajcarii. Rozpoczęły się 13 lipca 2005 roku, zakończyły się natomiast 14 maja 2006 roku. W rozgrywkach wzięło udział dziesięć drużyn. Mistrzowski tytuł wywalczyła drużyna . Królem strzelców ligi został Alhassane Keita z FC Zürich, który zdobył 20 goli.
Drużyny.
Po poprzednim sezonie spadł: .
Rozgrywki.
Tabela.
 
Baraże o Super League.
Drużyna, która zajęła 9. pozycję w Super League zagrała dwumecz przeciwko wicemistrzowi Challenge League.

</doc>
<doc id="2734773" url="https://pl.wikipedia.org/wiki?curid=2734773" title="Administratorzy warmińscy">
Administratorzy warmińscy

Administratorzy warmińscy – zarządcy diecezji warmińskiej od czasu zakończenia II wojny światowej do 1972.
Zarówno zarządcy diecezji w Polsce, jak i w Niemczech nie posiadali tytułu biskupa warmińskiego, z tym że zarządcy niemieccy są uznawani w oficjalnych rocznikach watykańskich.

</doc>
<doc id="2734774" url="https://pl.wikipedia.org/wiki?curid=2734774" title="Andrea Bellati">
Andrea Bellati

Andrea Bellati (ur. 29 maja 1965 w Mendrisio) – szwajcarski kolarz torowy, czterokrotny medalista mistrzostw świata.
Kariera.
Największym sukcesem w karierze Andrei Bellatiego jest zdobycie brązowego medalu w wyścigu ze startu zatrzymanego amatorów podczas mistrzostw świata w Maebashi w 1990 roku. W wyścigu tym uległ jedynie Austriakowi Rolandowi Königshoferowi i Włochowi Davidowi Solariemu. Ponadto Bellati zdobył sześć medali torowych mistrzostw Szwajcarii, przy czym czterokrotnie zwyciężał. Nigdy nie brał udziału w igrzyskach olimpijskich.

</doc>
<doc id="2734775" url="https://pl.wikipedia.org/wiki?curid=2734775" title="Maria Bobrownicka">
Maria Bobrownicka

Maria Bobrownicka (ur. 8 czerwca 1920 w Krakowie, zm. 29 maja 2012) – polska filolog, slawistka, bohemistka i komparatystka, wykładowca Uniwersytetu Jagiellońskiego, członek czynny Polskiej Akademii Umiejętności.
Życiorys.
Maria Bobrownicka była córką Edmunda, mistrza krawieckiego, mającego swój zakład w Pasażu Bielaka. Ukończyła prywatne gimnazjum prowadzone przez Zgromadzenie Córek Bożej Miłości. W 1938 roku rozpoczęła studia polonistyczne na Uniwersytecie Jagiellońskim. Podczas okupacji kontynuowała studia na Tajnym Uniwersytecie Jagiellońskim. Tytuł magistra uzyskała w 1947 roku, na podstawie pracy "Tomasz Padurra, zapomniany poeta romantyczny". Rozpoczęła pracę w Zakładzie Młodszych Literatur Słowiańskich, kierowanym przez profesora Tadeusza Stanisława Grabowskiego.
Stopień doktora uzyskała w 1949 roku, na podstawie pracy "Recepcja Juliusa Zeyera wśród Młodej Polski", pisanej pod kierunkiem profesora Stanisława Pigonia, habilitację w 1960 roku na podstawie rozprawy "Studia nad twórczością Juliusa Zeyera". Po przejściu profesora Grabowskiego na emeryturę objęła kierownictwo Zakładem. W marcu 1968 roku stanęła po stronie studentów, uczestniczyła w ich wiecu, co spowodowało odroczenie przyznania jej tytułu profesora nadzwyczajnego, otrzymanego ostatecznie w 1972 roku.
Tytuł profesora zwyczajnego otrzymała w 1990 roku. W 1996 roku została członkiem korespondentem, w 2004 członkiem czynnym Polskiej Akademii Umiejętności. Była również członkiem Komisji Historycznoliterackiej i Słowianoznawczej Polskiej Akademii Nauk, Komitetu Słowianoznawstwa PAN oraz Association Internationale de Littérature Comparée (Międzynarodowego Towarzystwa Literatury Porównawczej. W zakres jej zainteresowań naukowych wchodziły zagadnienia oświecenia i modernizmu oraz teatru i dramatu w literaturach zachodnio- i południowosłowiańskich. Jej dorobek obejmuje 245 pozycji: monografii, artykułów, prac zbiorowych, haseł encyklopedycznych, recenzji i innych. W 1996 roku zorganizowała, na zaproszenie papieża Jana Pawła II, z którym rozpoczynała studia polonistyczne przed wojną, sympozjum slawistyczne w Castel Gandolfo. Do przejścia na emeryturę była związana z Instytutem Filologii Słowiańskiej Uniwersytetu Jagiellońskiego.
Była odznaczona Krzyżem Oficerskim Orderu Odrodzenia Polski i Medalem Komisji Edukacji Narodowej. Z okazji 90. urodzin Wydawnictwo Uniwersytetu Jagiellońskiego opublikowało poświęcony jej zbiór artykułów "Zrozumieć Słowiańszczyznę", redagowany przez profesor Marię Dąbrowską-Partykę.
Zmarła 29 maja 2012 roku i została pochowana na Cmentarzu Rakowickim.

</doc>
<doc id="2734776" url="https://pl.wikipedia.org/wiki?curid=2734776" title="Mauro Nespoli">
Mauro Nespoli

Mauro Nespoli (ur. 22 listopada 1987 r. w Vogherze) – włoski łucznik specjalizujący się w łuku klasycznym, złoty i srebrny medalista igrzysk olimpijskich, mistrz świata, trzykrotny złoty medalista igrzysk europejskich.
Igrzyska olimpijskie.
Na igrzyskach olimpijskich w 2008 roku w Pekinie w zawodach drużynowych razem z Ilario Di Buò i Marco Galiazzo zdobył srebrny medal, przegrywając w finale z reprezentantami Korei Południowej 225–227. W rywalizacji indywidualnej odpadł w pierwszej rundzie po porażce z Brytyjczykiem Alanem Willsem.
Cztery lata później w Londynie wraz z Michele Frangilli i Marco Galiazzo zdobył złoty medal w turnieju drużyn. W finale wygrali z Amerykanami 219–218. Indywidualnie ponownie poniósł klęskę w pierwszej rundzie, przegrywając z Chen Yu-cheng reprezentującego Chińskie Tajpej.
W 2016 roku w Rio de Janeiro w zawodach indywidualnych dotarł do ćwierćfinału, w którym przegrał 5–6 z Francuzem Jeanem-Charlesem Valladontem. W rywalizacji drużynowej razem z Marco Galiazzo i Davidem Pasqualuccim odpadli w ćwierćfinale po porażce z Chińczykami.

</doc>
<doc id="2734777" url="https://pl.wikipedia.org/wiki?curid=2734777" title="Jedz, módl się, kochaj (książka)">
Jedz, módl się, kochaj (książka)

Jedz, módl się, kochaj (ang. "Eat, Pray, Love") - książka autobiograficzna Elizabeth Gilbert opublikowana w 2006 roku.
Treść.
Amerykanka Elizabeth Gilbert przed trzydziestką miała męża, dom za miastem, dobrą pracę. Mimo to nie była szczęśliwa ani nie czuła się spełniona. Zdecydowała się rozwieść z mężem i porzucić wszystko. Rozwód był bardzo wyczerpujący, Elizabeth popadła w ciężką depresję. Po dojściu do siebie odbyła podróże po Włoszech, Indiach i Indonezji. Włochy nauczyły ją jak cieszyć się życiem bez poczucia winy. W Indiach przeżyła fascynację hinduizmem i ćwiczyła się w sztuce medytacji. W Indonezji znalazła idealnego kochanka.
Na podstawie książki powstał film o tym samym tytule.

</doc>
<doc id="2734780" url="https://pl.wikipedia.org/wiki?curid=2734780" title="Under the Mistletoe">
Under the Mistletoe

Under the Mistletoe – pierwszy świąteczny album i drugi album studyjny kanadyjskiego piosenkarza Justina Biebera. Premiera albumu miała miejsce 1 listopada 2011 w Stanach Zjednoczonych i 14 listopada 2011 w Polsce.
Pierwszy i jedyny singel z płyty "Mistletoe" ukazał się 17 października 2011.
Nagrania w Polsce uzyskały status złotej płyty.

</doc>
<doc id="2734781" url="https://pl.wikipedia.org/wiki?curid=2734781" title="Wiktorija Jermoljewa">
Wiktorija Jermoljewa

Wiktorija (Wika) Jermoljewa (, ; ur. 2 listopada 1978 w Kijowie) – ukraińska pianistka. Karierę rozpoczęła jako klasyczna pianistka wygrywając kilka międzynarodowych konkursów pianistycznych, później zyskała większą popularność na serwisie YouTube jako "vkgoeswild", gdzie regularnie zamieszczała wiele utworów głównie rockowych, zaaranżowanych na fortepian. Po sukcesie odniesionym na serwisie YouTube, zaniechała całkowicie kariery klasycznej pianistki.
Studia.
Po ukończeniu studiów na Ukraińskiej Narodowej Akademii Muzycznej im. Piotra Czajkowskiego w Kijowie w 2000 roku, podjęła naukę na studiach podyplomowych w Akademii Muzycznej im. Franciszka Liszta w Budapeszcie (ukończone) oraz na Międzynarodowej Akademii Fortepianu w mieście Imola we Włoszech. Dalszą edukację odbyła na Codarts Academy of Music and Modern Dance w Rotterdamie.
Kariera.
Od 2006 roku skoncentrowała się na graniu muzyki rockowej, w dużej mierze wykonując ciężkie utwory z gatunku muzyki metalowej. Jej opracowania mają miliony odsłon na serwisie YouTube, a liczba subskrybentów kanału przekroczyła 500 tys. Wśród opracowanych utworów znajdują się również ścieżki filmowe, których zapisy nutowe nie są powszechnie dostępne.
29 stycznia 2011 roku zagrała swój pierwszy koncert rockowy w Reykjaviku wraz z perkusistą Brianem Viglione’em. W październiku 2010 zagrała na koncercie w ramach Targów Democamp na MTP w Poznaniu.

</doc>
<doc id="2734782" url="https://pl.wikipedia.org/wiki?curid=2734782" title="Lothar Ulsaß">
Lothar Ulsaß

Lothar Ulsaß (ur. 9 września 1940 w Hanowerze, zm. 16 czerwca 1999 w Wiedniu) – niemiecki piłkarz, grający na pozycji napastnika.
Kariera piłkarska.
Lothar Ulsaß profesjonalną karierę rozpoczął w 1958 roku w klubie Sportfreunde Ricklingen. Grał też w Arminii Hannover, ale większą popularność zyskał dzięki grze w Eintrachcie Brunszwik, do którego przybył w 1964 roku i zadebiutował w jej barwach w Bundeslidze. Zdobył z tym klubem w sezonie 1966/1967 tytuł mistrza Niemiec. Niedługo potem okazał się jednym z głównych bohaterów skandalu ligowego, za co przez Niemiecki Związek Piłki Nożnej zdyskwalifikowany na półtora roku. Po wygaśnięciu dyskwalifikacji, odszedł z klubu w 1973 roku. W sumie spędził w tym klubie 201 meczów i strzelił 84 gole. Następnie, w 1973 roku przeniósł się do austriackiego Wiener SC, w którym w 1974 roku zakończył piłkarską i uznał ją za swoją nową ojczyznę.
Kariera reprezentacyjna.
Lothar Ulsaß w reprezentacji Niemiec zadebiutował w Karlsruhe dnia 24 kwietnia 1965 roku, w wygranym meczu (5:0) eliminacji do mistrzostw świata 1966 przeciwko Cyprowi.
Choć grał w meczach eliminacyjnych mistrzostw świata 1966, mistrzostw Europy 1968 i mistrzostw świata 1970, trener Helmut Schön nie powołał Ulsaßa na żaden z tych turniejów.
Ostatni raz w kadrze zagrał we Frankfurcie dnia 26 marca 1969 roku, w zremisowanym meczu (1:1) przeciwko Walii, w którym został on zmieniony w 74. minucie przez Ludwiga Müllera.
"Gole Ulsaßa w reprezentacji."
Śmierć.
Lothar Ulsaß zmarł 16 czerwca 1999 roku w Wiedniu na udar mózgu.

</doc>
<doc id="2734784" url="https://pl.wikipedia.org/wiki?curid=2734784" title="Klub go go">
Klub go go



</doc>
<doc id="2734786" url="https://pl.wikipedia.org/wiki?curid=2734786" title="Aizlaid šaubas negaisam līdz">
Aizlaid šaubas negaisam līdz

Aizlaid šaubas negaisam līdz – wydany w 1991 w formacie płyty winylowej, debiutancki album łotewskiej grupy Jauns Mēness.
Zawiera 10 utworów. Do najpopularniejszych utworów z albumu można zaliczyć balladę "Piekūns skrien debesīs", która stał się jedną z najbardziej znanych piosenek zespołu wszech czasów i pozwoliło jej dostać Grand Prix na ważnych europejskich festiwalach w Sopocie '91 i Bregencji '91. Do utworu nakręcony został teledysk, który emitowany był również na antenie zagranicznych telewizji.
W roku 2001 album został ponownie wydany, tym razem w formacie CD, jako drugi dysk antologii Kopotie Ieraksti – utworów zebranych zespołu.

</doc>
<doc id="2734788" url="https://pl.wikipedia.org/wiki?curid=2734788" title="Jacob Wukie">
Jacob Wukie

Jacob Wukie (ur. 11 maja 1986) – amerykański łucznik, srebrny medalista olimpijski z Londynu.
Startuje w konkurencji łuków klasycznych. Zawody w 2012 były jego jedynymi igrzyskami olimpijskimi. Partnerowali mu Brady Ellison i Jake Kaminski.

</doc>
<doc id="2734790" url="https://pl.wikipedia.org/wiki?curid=2734790" title="Janis Drymonakos">
Janis Drymonakos



</doc>
<doc id="2734793" url="https://pl.wikipedia.org/wiki?curid=2734793" title="Walter Brugna">
Walter Brugna

Walter Brugna (ur. 28 stycznia 1965 w Rivolta d'Adda) – włoski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Walter Brugna osiągnął w 1988 roku, kiedy podczas mistrzostw świata w Gandawie wywalczył brązowy medal w wyścigu ze startu zatrzymanego zawodowców. W wyścigu tym wyprzedzili go jedynie Danny Clark z Australii i Constant Tourné z Belgii (Tourné został zdyskwalifikowany, jednak Włochowi nie przyznano srebrnego medalu). Na rozgrywanych rok później mistrzostwach świata w Lyonie w tej samej konkurencji Brugna był drugi, ulegając tylko swemu rodakowi Giovanniemu Renosto. Na mistrzostwach świata w Maebashi w 1990 roku Walter był już najlepszy, bezpośrednio wyprzedzając Petera Steigera ze Szwajcarii i Australijczyka Danny'ego Clarka. Brugna startował także w wyścigach szosowych wygrywając między innymi we włoskiej miejscowości Crema w 1988 roku oraz trzy etapy Vuelta a la Argentina w 1991 roku. Nigdy nie brał udziału w igrzyskach olimpijskich.

</doc>
<doc id="2734795" url="https://pl.wikipedia.org/wiki?curid=2734795" title="Jake Kaminski">
Jake Kaminski

Jake Kaminski (ur. 11 sierpnia 1988 w Buffalo) – amerykański łucznik, srebrny medalista olimpijski z Londynu i Rio de Janeiro.
Startuje w konkurencji łuków klasycznych. W 2012 wywalczył srebrny medal igrzysk olimpijskich w drużynie. Partnerowali mu Brady Ellison i Jacob Wukie. Cztery lata później także stanął na drugim stopniu podium, razem z Ellisonem i Zachem Garrettem. W 2011 brał udział w igrzyskach panamerykańskich, a drużynowo Amerykanie zajęli pierwsze miejsce. W 2012 był dwukrotnym medalistą halowych mistrzostw świata: wygrał w drużynie i był drugi indywidualnie. W 2013 został mistrzem świata w drużynie.

</doc>
<doc id="2734796" url="https://pl.wikipedia.org/wiki?curid=2734796" title="100 + 1 vēlēšanās">
100 + 1 vēlēšanās

100 + 1 vēlēšanās – wydany w 1995 roku trzeci studyjny album grupy Jauns Mēness.
Zawiera 12 utworów. W przeciwieństwie do poprzednich albumów, "Aizlaid šaubas negaisam līdz" i "Izrāde spogulī", większość utworów jest w języku łotewskim, po angielsku zaś jedynie dwie piosenki.
Poczynając od tego albumu można zauważyć zmiany w stylu muzycznym zespołu, stopniowo przechodząc od epickich ballad rockowych do łotewskiej muzyki ludowej. Najbardziej popularnymi utworami albumu były "Tavs superveikals" i "Divatā".
Do piosenki "Divatā" został nakręcony teledysk, który został uznany za najlepszy łotewski teledysk roku 1995.
Autorami wszystkich piosenek są Ainars Mielavs i Gints Sola. Album został wydany ponownie w 2001 roku, jako czwarty krążek antologii "Kopotie Ieraksti".

</doc>
<doc id="2734797" url="https://pl.wikipedia.org/wiki?curid=2734797" title="Stefan Rosiński (ekonomista)">
Stefan Rosiński (ekonomista)

Stefan Leon Sławomir Rosiński (ur. 20 lutego 1888 w Radomiu, zm. 16 grudnia 1964 w Poznaniu) – polski ekonomista, profesor Uniwersytetu Poznańskiego, profesor i dziekan Wydziału Handlu Akademii Handlowej w Poznaniu, w latach 1945–1949 jej prorektor; działacz niepodległościowy, urzędnik państwowy.
Życiorys.
Był synem Marcelego Rosińskiego, pracownika notarialnego; i Elżbiety z domu Czajkowskiej.
Po ukończeniu szkoły powszechnej w Radomiu kontynuował naukę w tamtejszym gimnazjum humanistycznym, skąd po zaliczeniu czterech klas przeniósł się w 1903 roku do cesarskiego Gimnazjum Aleksandrowskiego w Rydze. Tam w lipcu 1907 roku uzyskał maturę.
W latach nauki szkolnej rozpoczął działalność w tajnych polskich organizacjach niepodległościowych. W latach 1905–1908 kierował Związkiem Młodzieży Polskiej „Przyszłość”. Następnie, od 1909 roku, był członkiem Związku Młodzieży Polskiej „Zet”. Od 1910 roku należał do „Koła Braci” Zetu w Monachium, które w organizacji stanowiło wyższy stopień. Pełnił funkcję przewodniczącego Koła Zetowego i był członkiem władz Związku.
W 1909 roku rozpoczął studia z ekonomii politycznej na Wydziale Filozoficznym Uniwersytetu Lwowskiego. W 1910 roku przeniósł się na Królewski Uniwersytet Ludwika Bawarskiego w Monachium, gdzie na Wydziale Nauk Ekonomiczno-Społecznych kontynuował studia m.in. pod kierunkiem profesorów Lujo Brentano i Walthera Lotza. W 1914 roku uzyskał tam stopień doktora na podstawie pracy "Der Getreidehandel im Königreich Polen und die deutschen Getreidezölle" napisanej pod kierunkiem prof. Lotza. Praca została wydana drukiem w 1916 roku. Ponadto Stefan Rosiński w latach 1910–1919 opublikował szereg artykułów dotyczących polityki i gospodarki.
W czasie I wojny światowej brał udział w pracach naukowych organizowanych przez Naczelny Komitet Narodowy i przez Centralne Towarzystwo Rolnicze w Warszawie, w którym w latach 1917–1919 był kierownikiem Wydziału Społeczno-Ekonomicznego. Uczestniczył w Zjeździe Politycznym Wychodźstwa w Rosji w lipcu 1917 w Moskwie i został wybrany do Komisji Organizacyjnej.
W 1916 roku poślubił malarkę Zofię Dziurzyńską. W 1919 roku zamieszkał w Poznaniu i podjął pracę w Ministerstwie byłej Dzielnicy Pruskiej jako Naczelnik Wydziału Polityki Gospodarczej, a następnie od lutego 1920 roku jako szef Departamentu Przemysłu i Handlu.
We wrześniu 1920 roku rozpoczął pracę na Uniwersytecie Poznańskim (UP) jako zastępca profesora, i objął stanowisko zastępcy kierownika Katedry Ekonomiki Szczegółowej i Polityki Ekonomicznej. Prowadził wykłady z polityki handlowej, nauki o pieniądzu i kredycie, historii doktryn i metod ekonomicznych, a od 1938 także z ekonomii politycznej. Od 1928 roku prowadził ogólny kurs ekonomii politycznej na Wydziale Rolniczo-Leśnym UP.
W 1926 roku równolegle podjął pracę dydaktyczną na nowo powstałej Wyższej Szkole Handlowej w Poznaniu. Wszedł tam, jako delegat Rady Profesorów, w skład Kuratorium „sprawującego opiekę” nad uczelnią, podejmującego decyzje w sprawach organizacji studiów, wyposażenia i finansów.
W 1930 habilitował się w zakresie ekonomii i polityki ekonomicznej na podstawie rozprawy "Problem działania ceł w teorii ekonomii". W swej pracy rozważał gospodarczą rolę ceł z uwzględnieniem teorii cen i teorii podziału dochodu społecznego. Równocześnie uzyskał na Uniwersytecie Poznańskim docenturę. W 1934 roku został mianowany profesorem nadzwyczajnym w Wyższej Szkole Handlowej i powołany na Katedrę Ekonomii Społecznej. W maju 1939 roku objął obowiązki zastępcy prorektora uczelni, przemianowej uprzednio na Akademię Handlową. Do 1939 roku Stefan Rosiński wykładał w WSH/AH naukę o pieniądzu i kredycie, a od 1938 także ekonomię polityczną.
W 1921 roku został członkiem Poznańskiego Towarzystwa Przyjaciół Nauk, w którym w 1927 roku wszedł w skład Komisji Nauk Społecznych. Był członkiem Komisji Morskiej Instytutu Bałtyckiego. W latach 1929–1935 był radcą Izby Przemysłowo-Handlowej w Poznaniu. W latach 1920–1923 i 1933–1939 był redaktorem działu ekonomicznego "Ruchu Prawniczego, Ekonomicznego i Socjologicznego". W latach 1936–1939 opracowywał hasła to "Encyklopedii Nauk Politycznych".
W 1939 roku, po wkroczeniu wojsk niemieckich do Poznania, poprzez niemiecki obóz przejściowy dla wysiedlanej ludności polskiej na Głównej został wysiedlony do Krakowa, gdzie aż do końca wojny pracował w Zarządzie Głównym Banku Emisyjnego w Polsce.
Wczesną wiosną 1945 powrócił do Poznania, gdzie mianowany jeszcze w tym samym roku profesorem nadzwyczajnym ekonomii politycznej na Uniwersytecie Poznańskim podjął wykłady i objął Katedrę Ekonomii I. W latach 1949–1952 wraz z Janem Zdzitowieckim prowadził jako dyrektor Zakład Nauk Ekonomicznych Uniwersytetu Poznańskiego. W 1954 roku uzyskał tytuł profesora zwyczajnego UP.
Równocześnie podjął ponownie wykłady na Akademii Handlowej w Poznaniu, gdzie od 1945 roku był profesorem zwyczajnym. W latach 1945–1950 kierował tam Katedrą Ekonomii Politycznej, w latach 1945–1949 był prorektorem uczelni. Był także stałym, aktywnym członkiem Rady Profesorów, zajmującej się „organizacją studiów, doborem treści nauczania, pracą wychowawczą z młodzieżą oraz doborem kadry nauczającej”. W roku akademickim 1950/1951, po przekształceniu Akademii Handlowej na wielowydziałową Wyższą Szkołę Ekonomiczną, pełnił funkcję dziekana nowo utworzonego Wydziału Handlu. Zorganizował i uruchomił Katedrę Finansów i Kredytu, którą kierował do marca 1952 roku. Uczestniczył także w pracach Kuratorium. W marcu 1952 WSE rozwiązała z nim stosunek służbowy z powodu braku „klasowego” ujęcia treści prowadzonych wykładów.
W latach 1945–1947 zasiadał w Komisji Rewizyjnej Poznańskiego Towarzystwa Przyjaciół Nauk, od 1958 roku był członkiem Wydziału Historii i Nauk Społecznych PTPN. Od 1946 był członkiem Oddziału Polskiego Towarzystwa Ekonomicznego w Poznaniu i uczestniczył w Radzie Naukowej tej organizacji w Warszawie.
W latach 1945–1948 był redaktorem "Roczników Akademii Handlowej w Poznaniu". Z jego wykładów ukazały się skrypty akademickie.
We wrześniu 1960 przeszedł na emeryturę.
Zmarł 16 grudnia 1964 w Poznaniu i został pochowany na cmentarzu na Junikowie.

</doc>
<doc id="2734798" url="https://pl.wikipedia.org/wiki?curid=2734798" title="Believe (album Justina Biebera)">
Believe (album Justina Biebera)

Believe – trzeci album studyjny kanadyjskiego piosenkarza Justina Biebera. Światowa premiera albumu miała miejsce 15 czerwca 2012. 19 czerwca 2012 płyta ukazała się w Stanach Zjednoczonych i w Polsce. Pierwszy singel z płyty - "Boyfriend" - ukazał się 23 marca 2012. Drugi "As Long as You Love Me" miał swoją premierę 10 lipca 2012, a trzeci "Beauty and a Beat" wykonywany z Nicki Minaj, 12 października 2012. W Polsce album uzyskał status platynowej płyty.
Lista utworów.
"Believe" zawiera 13 utworów. Wersja Deluxe - 16 utworów. Wersja japońska i "Japan Tour Edition" - 17 utworów. Wersja szwedzka i edycja Spotify posiada dodatkowy utwór - "Fairytale" (feat. Jaden Smith). Bonusową piosenką, która znajduje się na edycji iTunes jest "Love Me Like You Do". "Believe" w ekskluzywnej wersji Claire's posiada remix piosenki "Boyfriend". 
Wersja standardowa.
1. All Around The World (feat. Ludacris)
2. Boyfriend
3. As Long As You Love Me (feat. Big Sean)
4. Catching Feelings
5. Take You
6. Right Here (feat. Drake)
7. Fall
8. Die In Your Arms
9. Thought of You
10. Beauty and a Beat (feat. Nicki Minaj)
11. One Love
12. Be Alright
13. Believe
iTunes Bonus Track.
14. Love Me Like You Do
 Edycja Szwedzka / Spotify Bonus Track.
14. Fairytale (feat. Jaden Smith)
Claire's Exclusive Bonus Track.
14. Boyfriend (Vice Remix)
 Edycja Deluxe.
14. Out of Town Girl 
15. She Don’t Like The Lights
16. Maria
 Edycja japońska / Japan Tour Edition.
17. Just Like Them

</doc>
<doc id="2734799" url="https://pl.wikipedia.org/wiki?curid=2734799" title="Kazimierz Bogdanowicz (generał)">
Kazimierz Bogdanowicz (generał)

Kazimierz Bogdanowicz (ur. 2 marca 1928 w Gawryliszkach w gminie Podbrzezie, zm. 25 marca 2009 w Warszawie) – polski dowódca wojskowy, generał brygady Wojska Polskiego.
Życiorys.
W latach 1943–1944 był żołnierzem Armii Krajowej. W jej szeregach wziął udział w akcji „Burza”. W 1949 został powołany do odbycia zasadniczej służby wojskowej i wcielony do 16 Kołobrzeskiego pułku piechoty w Krakowie, jako elew szkoły podoficerskiej. W latach 1950–1951 był podchorążym Oficerskiej Szkoły Broni Pancernej w Poznaniu, a w latach 1951–1953 podchorążym Technicznej Oficerskiej Szkoły Wojsk Pancernych w Giżycku.
Po ukończeniu szkoły oficerskiej został przydzielony do 26 pułku artylerii pancernej w Gubinie-Komorowie i wyznaczony na stanowisko pomocnika dowódcy kompanii do spraw technicznych. W tym samym roku został przeniesiony do 69 pułku zmechanizowanego w Kostrzynie nad Odrą, w którym objął dowództwo kompanii. W latach 1956–1959 był słuchaczem Akademii Sztabu Generalnego im. gen. broni Karola Świerczewskiego w Rembertowie.
W 1959, po ukończeniu studiów, został pomocnikiem, a następnie starszym pomocnikiem szefa sztabu do spraw operacyjnych 22 Drezdeńskiego pułku czołgów średnich w Żaganiu. W 1964 został wyznaczony na stanowisko szefa sztabu – zastępcy dowódcy do spraw liniowych 8 Drezdeńskiego pułku czołgów średnich w Żaganiu. Trzy lata później, w 1967, został starszym pomocnikiem szefa Wydziału Operacyjnego Sztabu 11 Drezdeńskiej Dywizji Pancernej w Żaganiu. W 1971 objął stanowisko szefa Wydziału Operacyjnego Sztabu 5 Saskiej Dywizji Pancernej w Gubi­nie. W 1973 został szefem sztabu – zastępcą dowódcy 11 Drezdeńskiej Dywizji Pancernej w Żaganiu. W 1976 został przeniesiony na równorzędne stanowisko szefa sztabu – zastępcy dowódcy 3 Pomorskiej Dywizji Zmechanizowanej w Lublinie.
W 1978 objął dowództwo 3 Pomorskiej Dywizji Zmechanizowanej i sprawował je przez kolejnych pięć lat. W 1983 na stanowisku dowódcy dywizji został awansowany na generała brygady. W tym samym roku został zastępcą dowódcy do spraw liniowych Warszawskiego Okręgu Wojskowego, a następnie do spraw obrony terytorialnej. W latach 1987–1991 dowodził Zgrupowaniem Jednostek Zabezpieczenia MON. 4 lutego 1992 został przeniesiony w stan spoczynku.
Na emeryturze pełnił między innymi funkcję prezesa Zarządu Stowarzyszenia Miłośników Polskiego Oręża im. Marszałka Józefa Piłsudskiego. Dzięki jego staraniom w Warszawie został zbudowany Pomnik Czynu Zbrojnego Polonii Amerykańskiej. Zmarł 25 marca 2009. Pochowany 1 kwietnia 2009 na Cmentarzu Wojskowym na Powązkach (kwatera F II, rząd 11, grób 10) 
Życie prywatne.
Mieszkał w Warszawie, żonaty, dwoje dzieci. Jego brat był żołnierzem 5 Dywizji Piechoty (2 Armia WP) i w 1945 brał udział w bitwie pod Budziszynem.

</doc>
<doc id="2734801" url="https://pl.wikipedia.org/wiki?curid=2734801" title="Swiss Super League (2006/2007)">
Swiss Super League (2006/2007)

Swiss Super League (2006/2007) – 108. edycja najwyższej piłkarskiej klasy rozgrywkowej w Szwajcarii. Rozpoczęły się 19 lipca 2006 roku, zakończyły się natomiast 24 maja 2007 roku. W rozgrywkach wzięło udział dziesięć drużyn. Mistrzowski tytuł wywalczyła drużyna . Królem strzelców ligi został Mladen Petrić z , który zdobył 19 goli.
Drużyny.
Po poprzednim sezonie spadł: i .
Rozgrywki.
Baraże o Super League.
Drużyna, która zajęła 9. pozycję w Super League zagrała dwumecz przeciwko wicemistrzowi Challenge League.

</doc>
<doc id="2734803" url="https://pl.wikipedia.org/wiki?curid=2734803" title="Michael Markussen">
Michael Markussen

Michael Markussen (ur. 9 stycznia 1955 w Roskilde) – duński kolarz torowy i szosowy, pięciokrotny medalista torowych mistrzostw świata.
Kariera.
Pierwszy sukces w karierze Michael Markussen osiągnął w 1972 roku, kiedy zdobył złoty medal w drużynowej jeździe na czas podczas mistrzostw Danii juniorów. W tej samej konkurencji zajął dziesiąte miejsce na rozgrywanych w 1980 roku igrzyskach olimpijskich w Moskwie. Rok później zdobył brązowy medal w wyścigu punktowym amatorów na torowych mistrzostwach świata w Brnie, ulegając jedynie Lutzowi Haueisenowi z NRD i Leonardowi Nitzowi z USA. W tej samej konkurencji wywalczył również srebrny medal podczas mistrzostw świata w Leicester w 1982 roku oraz złoty na mistrzostwach w Zurychu rok później. W 1984 roku brał udział w igrzyskach olimpijskich w Los Angeles, gdzie w wyścigu punktowym był dziewiąty, a rywalizację w drużynowym wyścigu na dochodzenie zakończył na piątej pozycji. Cztery lata później, już jako zawodowiec, zdobył brązowy medal w swojej koronnej konkurencji, przegrywając ze Szwajcarem Danielem Wyderem i Włochem Adriano Baffim. Ostatni medal zdobył na mistrzostwach świata w Maebashi w 1990 roku, gdzie w wyścigu punktowym był drugi za Francuzem Laurentem Biondim. Ponadto Markussen wielokrotnie zdobywał medale mistrzostw Danii, zarówno w kolarstwie torowym jak i szosowym.

</doc>
<doc id="2734804" url="https://pl.wikipedia.org/wiki?curid=2734804" title="Kõrveküla (ujednoznacznienie)">
Kõrveküla (ujednoznacznienie)

3 miejscowości w Estonii:

</doc>
<doc id="2734805" url="https://pl.wikipedia.org/wiki?curid=2734805" title="Felipe Kitadai">
Felipe Kitadai

Felipe Kitadai (ur. 28 lipca 1989) – brazylijski judoka. Brązowy medalista olimpijski z Londynu.
Walczy w kategorii do 60 kilogramów i to w niej sięgnął po medal w dniu swoich 23 urodzin. Zawody w 2012 były jego pierwszymi igrzyskami olimpijskimi. W 2011 zwyciężył w igrzyskach panamerykańskich, ma również w dorobku medale mistrzostw kontynentu. Triumfator 6. Światowych igrzysk wojskowych w 2015 roku

</doc>
<doc id="2734807" url="https://pl.wikipedia.org/wiki?curid=2734807" title="Negreaella">
Negreaella

Negreaella – rodzaj kosarzy z podrzędu Laniatores i rodziny Biantidae. Gatunkiem typowym jest "Negreaella yumuriensis".
Występowanie.
Wszystkie gatunki są endemitami Kuby.
Systematyka.
Opisano dotychczas 5 gatunków z tego rodzaju:

</doc>
<doc id="2734809" url="https://pl.wikipedia.org/wiki?curid=2734809" title="Manahunca">
Manahunca

Manahunca – rodzaj kosarzy z podrzędu Laniatores i rodziny Biantidae. Gatunkiem typowym jest "Manahunca bielawskii".
Występowanie.
Wszystkie gatunki są endemitami Kuby.
Systematyka.
Opisano dotychczas 3 gatunków z tego rodzaju:

</doc>
<doc id="2734810" url="https://pl.wikipedia.org/wiki?curid=2734810" title="Galibrotus">
Galibrotus

Galibrotus – rodzaj kosarzy z podrzędu Laniatores i rodziny Biantidae. Gatunkiem typowym jest "Galibrotus carlotanus".
Występowanie.
Wszystkie gatunki są endemitami Kuby.
Systematyka.
Opisano dotychczas 3 gatunki z tego rodzaju:

</doc>
<doc id="2734811" url="https://pl.wikipedia.org/wiki?curid=2734811" title="Diecezja San Jose w Kalifornii">
Diecezja San Jose w Kalifornii

Diecezja San Jose w Kalifornii (łac. "Dioecesis Sancti Josephi in California", ang. "Diocese of San Jose in California") jest diecezją Kościoła rzymskokatolickiego w metropolii San Francisco w Stanach Zjednoczonych w środkowo-zachodniej części stanu Kalifornia.
Historia.
Diecezja została kanonicznie erygowana 27 stycznia 1981 roku przez papieża Jana Pawła II. Wyodrębniono ją z archidiecezji San Francisco. Pierwszym ordynariuszem został dotychczasowy biskup pomocniczy San Francisco Pierre DuMaine (ur. 1931). Pierwotną katedrą diecezjalną był kościół św. Patryka, który obecnie służy społeczności pochodzenia wietnamskiego. Od roku 1990 katedrą jest bazylika św. Józefa, którą poddano renowacji po trzęsieniu ziemi z roku 1989. Ucierpiało wówczas również sulpicjańskie seminarium św. Józefa, które ostatecznie wyburzono, a teren sprzedano, by pokryć koszty renowacji katedry.

</doc>
<doc id="2734812" url="https://pl.wikipedia.org/wiki?curid=2734812" title="Biskupi San Jose w Kalifornii">
Biskupi San Jose w Kalifornii



</doc>
<doc id="2734813" url="https://pl.wikipedia.org/wiki?curid=2734813" title="Metalacurbs">
Metalacurbs

Metalacurbs – rodzaj kosarzy z podrzędu Laniatores i rodziny Biantidae. Gatunkiem typowym jest "Metalacurbs simoni".
Występowanie.
Występują w Afryce.
Systematyka.
Opisano dotychczas 4 gatunki z tego rodzaju:

</doc>
<doc id="2734814" url="https://pl.wikipedia.org/wiki?curid=2734814" title="Laurent Biondi">
Laurent Biondi

Laurent Biondi (ur. 19 lipca 1959 w Grenoble) – francuski kolarz torowy i szosowy, złoty medalista torowych mistrzostw świata.
Kariera.
Największym sukcesem w karierze Laurenta Biondiego jest zdobycie złotego medalu w wyścigu punktowym zawodowców podczas mistrzostw świata w Maebashi w 1990 roku. W wyścigu tym bezpośrednio wyprzedził Duńczyka Michaela Markussena i Australijczyka Danny'ego Clarka. Francuz startował jednak głównie w wyścigach szosowych, jego największe sukcesy to: trzecie miejsce w wyścigu Paryż-Bourges w 1984 roku, trzecie miejsce w Route du Sud w 1992 roku i drugie miejsce w À travers Lausanne w 1993 roku. Kilkakrotnie startował w Tour de France, najlepszy wynik osiągając w 1989 roku, kiedy zajął 31. pozycję. Nigdy nie startował na igrzyskach olimpijskich.

</doc>
<doc id="2734815" url="https://pl.wikipedia.org/wiki?curid=2734815" title="Jauns Mēness">
Jauns Mēness

Jauns Mēness – łotewski zespół folkrockowy, założony przez Ainarsa Mielavsa i Gintsa Solę w 1987, którzy byli również jedynymi członkami składu podstawowego w 1999 roku, kiedy grupa zakończyła swoją działalność, a Mielavs rozpoczął karierę solową.
Jauns Mēness był jednym z najpopularniejszych zespołów łotewskich po 1990, wydał sześć albumów studyjnych, wybór najpopularniejszych piosenek i antologię wczesnych dzieł zespołu. Grupa zdobyła dwie łotewskie nagrody muzyczne: w roku 1995 za utwór "Divatā" (w kategorii teledysk) i w 1997 roku za album "Garastāvoklis" (w kategorii album z muzyką pop lub rock).
Jauns Mēness to pierwszy i jedyny z artystów epoki post-sowieckiej, którym udało się zdobyć Grad Prix prestiżowego i wciąż popularnego festiwalu muzycznego w Sopocie. Stało się to w 1991 roku, kiedy grupa zdobyła również Grand Prix na festiwalu w Bregencji, a jesienią zespół odwiedził Stany Zjednoczone, gdzie wystąpił w tak znanych miejscach jak nowojorski "CBGB’s", bostoński "Cabaret Metro" czy minneapolitański "1st Avenue".
Nawiązując do popularnego w Irlandii rocku celtyckiego, muzykolog Arts Troitskis określił styl zespołu mianem "rocku bałtyjskiego", a sam zespół jako "najjaśniejszy i niemal jedyny jego przedstawiciel". Najpopularniejszymi piosenkami zespołu są "Pārcēlājs", "Piekūns skrien debesīs", "Kad mēness jūrā krīt" oraz "Ai jel manu vieglu prātu". Jauns Mēness wykonywał swoje utwory zarówno po łotewsku, jak i po angielsku, a część z tekstów ich piosenek została zaczerpnięta z pieśni ludowych.
W roku 2005, byli członkowie grupy – Mielavs Ainars, Gints Sola i Juris Kroičs – założyli nowy zespół Mielavs un Pārcēlāji.

</doc>
<doc id="2734817" url="https://pl.wikipedia.org/wiki?curid=2734817" title="Lacurbs">
Lacurbs

Lacurbs – rodzaj kosarzy z podrzędu Laniatores i rodziny Biantidae. Gatunkiem typowym jest "Lacurbs spinosa".
Występowanie.
Wykazane dotąd z Wybrzeża Kości Słoniowej i Kamerunu.
Systematyka.
Opisano dotychczas 2 gatunki z tego rodzaju:

</doc>
<doc id="2734819" url="https://pl.wikipedia.org/wiki?curid=2734819" title="Płaska (gromada)">
Płaska (gromada)

Płaska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Płaska z siedzibą GRN w Płasce utworzono 1 stycznia 1972 w powiecie augustowskim w woj. białostockim z obszaru zniesionych gromad Sucha Rzeczka i Gruszki. 
Gromada Płaska funkcjonowała przez dokładnie jeden rok (1972), czyli do kolejnej reformy gminnej. Z dniem 1 stycznia 1973 roku utworzono gminę Płaska.

</doc>
<doc id="2734820" url="https://pl.wikipedia.org/wiki?curid=2734820" title="Adolf Urban">
Adolf Urban

Adolf Urban (ur. 9 stycznia 1914 w Gelsenkirchen, zm. 23 maja 1943 w Starej Russie) – niemiecki piłkarz, grający na pozycji napastnika. Zawodnik Schalke Gelsenkirchen, reprezentant kraju.
Kariera piłkarska.
Adolf Urban przez całą karierę klubową był związany z Schalke Gelsenkirchen, z którym w latach 1934–1943 zdobył 6 tytułów mistrzowskich (1934, 1935, 1937, 1939, 1940, 1942) i Puchar Niemiec (1937).
Ostatni mecz w życiu Urban rozegrał w 1943 roku, na Stadionie Olimpijskim w Berlinie w meczu przeciwko Hercie Berlin, kiedy to Schalke Gelsenkirchen wygrało ten mecz 1:3.
Kariera reprezentacyjna.
W reprezentacji III Rzeszy w latach 1935–1942 rozegrał 21 meczów i strzelił 11 bramek. Debiut zaliczył dnia 18 sierpnia 1935 roku w Luksemburgu w wygranym 1:0 meczu towarzyskim z reprezentacją Luksemburga.
Był uczestnikiem nieudanych dla reprezentacji III Rzeszy igrzysk olimpijskich w 1936 w Berlinie, na których zakończyła ona turniej w ćwierćfinale po porażce z reprezentacją Norwegii (0:2).
Był członkiem tzw."Wrocławskiej Jedenastki", która dnia 16 maja 1937 na Hermann Göring Stadion w Breslau wygrała 8:0 z reprezentację Danii, a Adolf Urban strzelił w tym meczu 1 bramkę. Jest jedynym piłkarzem z tej drużyny, który zginął podczas walk II wojny światowej.
Ostatni mecz w reprezentacji III Rzeszy Adolf Urban rozegrał dnia 1 listopada 1942 roku na Adolf-Hitler-Kampfbahn w Stuttgarcie w wygranym 5:1 meczu towarzyskim z reprezentacją Chorwacji.
Śmierć.
Dnia 23 maja 1943 roku w Starej Russie, Adolf Urban zginął podczas walk na froncie wschodnim.

</doc>
<doc id="2734822" url="https://pl.wikipedia.org/wiki?curid=2734822" title="Lacurbs nigrimana">
Lacurbs nigrimana

Lacurbs nigrimana – gatunek kosarza z podrzędu Laniatores i rodziny Biantidae.
Występowanie.
Gatunek wykazany został z Wybrzeża Kości Słoniowej.

</doc>
<doc id="2734823" url="https://pl.wikipedia.org/wiki?curid=2734823" title="Grzegorz Szumowski">
Grzegorz Szumowski

Grzegorz Szumowski (ur. 1946 w Ożarowie Mazowieckim) – polski rysownik. 
W 1972 debiutował w "Przekroju", w latach 1972-2007 współpracował z wieloma krajowymi i zagranicznymi tytułami prasowymi np. "Karuzela" (1972-79), "Polityka" (1989), "Pan" (1989-92), "Szpilki" (1989-95), "Nebelspalter" (Szwajcaria, 1990-93), "Antena" (1994-99), "AWS" (1998), "Wiedza i Życie" (1998), "Sukces" (2002) oraz z TVP (projektował lalki do programów satyrycznych Jerzego Kryszaka, Marcina Wolskiego i Andrzeja Zaorskiego - "Szopka noworoczna i całoroczna" (1991-98), "Mielenium" (1994), "Akropoland" (1996-98). Ilustruje okładki, bajki, książki dziecięce, edukacyjne (elementarz pt "Wesoła Szkoła"), rysuje karykaturę portretową (wiele portretów satyrycznych znajduje się w zbiorach prywatnych oraz w galeriach w Polski i świata). Zdobył 80 nagród polskich i światowych. Wielokrotnie uczestniczył w ogólnopolskich wystawach rysunku satyrycznego oraz przeglądach satyry polskiej za granicą (np. Budapeszt, Hanower, Londyn, Münster, Nowy Jork).

</doc>
<doc id="2734824" url="https://pl.wikipedia.org/wiki?curid=2734824" title="Lacurbs spinosa">
Lacurbs spinosa

Lacurbs spinosa – gatunek kosarza z podrzędu Laniatores i rodziny Biantidae.
Występowanie.
Gatunek wykazany został z Kamerunu.

</doc>
<doc id="2734825" url="https://pl.wikipedia.org/wiki?curid=2734825" title="Autotyza">
Autotyza

Autotyza (ang. "autothysis") – mechanizm występujący u niektórych owadów polegający na "wybuchu" ich ciała. Termin ten został po raz pierwszy użyty w 1974 r. przez Eleonorę i Ulricha Maschwitzów, którzy opisali proces zachodzący u "Camponotus saundersi".
Termity "Neocapritermes taracua" używają tego mechanizmu do walki i obrony swoich kolonii przed mrówkami. W czasie eksplozji wydzielają się toksyczne substancje, które paraliżują lub zabijają przeciwnika. Owad poświęca własne życie, by bronić kolonię. Jest to przypadek samobójczego altruizmu.

</doc>
<doc id="2734827" url="https://pl.wikipedia.org/wiki?curid=2734827" title="Eulacurbs paradoxa">
Eulacurbs paradoxa

Eulacurbs paradoxa – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Eulacurbs.
Występowanie.
Gatunek został wykazany ze Złotego Wybrzeża (obecna Ghana).

</doc>
<doc id="2734828" url="https://pl.wikipedia.org/wiki?curid=2734828" title="Prolacurbs singularis">
Prolacurbs singularis

Prolacurbs singularis – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Prolacurbs.
Występowanie.
Gatunek został wykazany ze Złotego Wybrzeża (obecna Ghana).

</doc>
<doc id="2734830" url="https://pl.wikipedia.org/wiki?curid=2734830" title="Eulacurbs">
Eulacurbs



</doc>
<doc id="2734831" url="https://pl.wikipedia.org/wiki?curid=2734831" title="Prolacurbs">
Prolacurbs



</doc>
<doc id="2734833" url="https://pl.wikipedia.org/wiki?curid=2734833" title="Aleksander Panczenko">
Aleksander Panczenko



</doc>
<doc id="2734834" url="https://pl.wikipedia.org/wiki?curid=2734834" title="Heterolacurbs ovalis">
Heterolacurbs ovalis

Heterolacurbs ovalis – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Heterolacurbs.
Występowanie.
Gatunek został wykazany z Togo.

</doc>
<doc id="2734835" url="https://pl.wikipedia.org/wiki?curid=2734835" title="Heterolacurbs">
Heterolacurbs



</doc>
<doc id="2734836" url="https://pl.wikipedia.org/wiki?curid=2734836" title="Życie wśród pól">
Życie wśród pól

Życie wśród pól (oryg. wł. "Vita dei campi") - tom opowiadań Giovanniego Vergi opublikowany po raz pierwszy w 1880. Zawarte w zbiorze utwory, których bohaterami są sycylijscy chłopi, należą do najważniejszych dzieł literackich epoki weryzmu, a zarazem do najlepszych tekstów Vergi. 
Verga po raz pierwszy poruszył znaną mu z osobistego doświadczenia tematykę życia na wsi sycylijskiej w opublikowanym w 1875 opowiadaniu "Nedda". Kolejne utwory przedstawiające codzienne życie ubogich chłopów z Sycylii powstawały w ciągu kolejnych pięciu lat, równolegle ze zbliżoną tematycznie powieścią "Rodzina Malavogliów". Zawarte w tomie opowiadania konstruowane były w oparciu o jednolitą poetykę werystyczną, której założenia Verga wyłożył w przedmowie do jednego z nich - "Kochanki Gramigny". Zgodnie z nimi dzieło literackie jest całkowicie autonomiczne w stosunku do swojego autora. Pisarz nie zajmuje stanowiska wobec opisywanych wydarzeń, nie sympatyzuje też z poczynaniami postaci. Narratorem każdego tekstu jest człowiek z ludu, zakorzeniony w realiach Sycylii, posługujący się ludowym językiem, przywołujący typowe dla ludowego imaginarium obrazy. Autor może posługiwać się jedynie pośrednio komentarzem o charakterze ironicznym lub lirycznym.
W odróżnieniu od francuskiego naturalizmu, który w znaczący sposób wpłynął na koncepcję weryzmu Vergi, poetyka werystyczna w ujęciu tego pisarza nie zakłada wpływu deterministycznych sił na losy bohaterów. Opowiadania tworzące tom "Życie wśród pól" nie aspirują do miana "naukowych studiów postaci", a dzieje opisywanych postaci tylko w niewielkim stopniu są kształtowane w oparciu o uniwersalne prawa rządzące procesami biologicznymi i społecznymi. Bohaterowie "Życia wśród pól" są z jednej strony postaciami typowymi, z drugiej jednak wyróżniają się swoim zachowaniem ze społeczności, na tle których są przedstawiani. Ich zachowanie nie zawsze daje się logicznie wytłumaczyć i zinterpretować, co być może wynika ze swoistego prymitywizmu postaci, niemal bez wyjątku wywodzących się ze środowiska chłopskiego. Bohaterowie przeżywają gwałtowne namiętności, angażują się w konflikty uczuciowe. 
W skład "Życia wśród pól" wchodzą następujące opowiadania:
Życie sycylijskich wieśniaków jest głównym tematem również innego tomu opowiadań Vergi - "Nowel wieśniaczych", gdzie jednak ujęcie problemu jest wyraźnie odmienne. Nieobecne są wątki romansowe i gwałtowne namiętności, zaś utwory skupiają się na zagadnieniach ekonomiczno-bytowych.

</doc>
<doc id="2734841" url="https://pl.wikipedia.org/wiki?curid=2734841" title="Vika Yermolyeva">
Vika Yermolyeva



</doc>
<doc id="2734852" url="https://pl.wikipedia.org/wiki?curid=2734852" title="Chorwaccy obserwatorzy w Parlamencie Europejskim VII kadencji">
Chorwaccy obserwatorzy w Parlamencie Europejskim VII kadencji

Chorwaccy obserwatorzy w Parlamencie Europejskim rozpoczęli pełnienie tej funkcji 1 kwietnia 2012. Urzędowanie zakończą z dniem 30 czerwca 2013 w związku z planowaną na 1 lipca 2013 akcesją Chorwacji do Unii Europejskiej. Wówczas obserwatorzy uzyskają status pełnoprawnych posłów do Parlamentu Europejskiego VII kadencji (do końca tej kadencji lub ewentualnego zastąpienia ich eurodeputowanymi pochodzącymi z wyborów powszechnych). Dwunastu obserwatorów zostało wyłonionych spośród urzędujących parlamentarzystów Zgromadzenia Chorwackiego. 7 spośród nich przyłączyło się do grupy socjalistycznej, 3 do grupy chadeckiej, 1 do grupy liberalnej, a 1 pozostał wśród posłów niezrzeszonych. Z dniem 1 lipca 2013 zastąpieni przez eurodeputowanych wybranych w wyborach z 14 kwietnia 2013.

</doc>
<doc id="2734857" url="https://pl.wikipedia.org/wiki?curid=2734857" title="Blask Saksonii i chwała Prus">
Blask Saksonii i chwała Prus

Blask Saksonii i chwała Prus () – wschodnioniemiecki serial telewizyjny wyprodukowany przez wytwórnię DEFA, a emitowany w latach 1985–1987. Jego scenariusz oparto na trzech powieściach historycznych Józefa Ignacego Kraszewskiego tworzących tzw. "trylogię saską" (Brühl, Hrabina Cosel, Z siedmioletniej wojny).
Sześcioczęściowy serial opowiada o wydarzeniach w Saksonii z lat 1697–1763, od wstąpienia na tron polski Augusta II Mocnego do śmierci Augusta III Sasa oraz o budowaniu potęgi Królestwa Prus od czasów panowania Fryderyka I Pruskiego do zwycięstwa Fryderyka II Wielkiego w wojnie siedmioletniej.

</doc>
<doc id="2734858" url="https://pl.wikipedia.org/wiki?curid=2734858" title="Phil Evans">
Phil Evans

Philip Gareth Evans (ur. 12 lipca 1980 w Cardiff) – południowoafrykański piłkarz pochodzenia walijskiego występujący na pozycji pomocnika.
Kariera klubowa.
Evans karierę rozpoczynał w 1998 roku w zespole Arcadia Shepherds. W 1999 roku odszedł do Supersport United. W 2005 roku zdobył z nim Puchar RPA. Przez 7 lat w barwach Supersport rozegrał 128 spotkań i zdobył 11 bramek. W 2006 roku przeszedł do Bidvest Wits. Grał tam przez 2,5 roku, w ciągu którego wystąpił w 50 meczach. Na początku 2009 roku odszedł do drużyny Thanda Royal Zulu. W 2010 roku zakończył karierę.
Kariera reprezentacyjna.
W reprezentacji RPA Evans zadebiutował w 2003 roku. W 2005 roku został powołany do kadry na Złoty Puchar CONCACAF. Zagrał na nim w meczach z Meksykiem (2:1, gol), Jamajką (3:3) i Panamą (1:1, 3:5 w rzutach karnych). Tamten turniej drużyna RPA zakończyła na ćwierćfinale.
W latach 2003-2005 w drużynie narodowej Evans rozegrał łącznie 10 spotkań i zdobył 1 bramkę.

</doc>
<doc id="2734860" url="https://pl.wikipedia.org/wiki?curid=2734860" title="Zaścianki (gromada)">
Zaścianki (gromada)

Zaścianki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaścianki z siedzibą GRN w Zaściankach utworzono 1 stycznia 1972 w powiecie białostockim w woj. białostockim z obszaru zniesionych gromad Dojlidy Górne i Grabówka. 
Gromada Zaścianki funkcjonowała przez dokładnie jeden rok (1972), czyli do kolejnej reformy gminnej. Z dniem 1 stycznia 1973 roku utworzono gminę Zaścianki (w jej skład nie weszła jedynie Bagnówka).

</doc>
<doc id="2734861" url="https://pl.wikipedia.org/wiki?curid=2734861" title="Bluebug">
Bluebug



</doc>
<doc id="2734862" url="https://pl.wikipedia.org/wiki?curid=2734862" title="Malowidła jaskiniowe">
Malowidła jaskiniowe



</doc>
<doc id="2734863" url="https://pl.wikipedia.org/wiki?curid=2734863" title="Latvijas Mūzikas ierakstu gada balva">
Latvijas Mūzikas ierakstu gada balva

Latvijas Mūzikas ierakstu gada balva (dosł. z łot. „Nagroda Roku Nagrań Muzyki Łotewskiej”) – coroczna ceremonia wręczania nagród dla najlepszych muzyków łotewskich. Po raz pierwszy odbyła się w 1995 roku, gdy przyznano nagrody za rok 1994. W latach 1994 i 1995 przyznawana pod nazwą Mikrofona Gada Balva (pol. „Nagroda Mikrofonu Roku”). Niemal każdego roku zmieniano format nominacji, np. w 1995 roku nagrody były przyznawane w 7 kategoriach każdej firmie wydawniczej z osobna.
Obecnie nagroda jest przyznawana w 17 kategoriach:

</doc>
<doc id="2734867" url="https://pl.wikipedia.org/wiki?curid=2734867" title="Alicia Esteve Head">
Alicia Esteve Head

Alicia Esteve Head (ur. 31 lipca 1973) – Hiszpanka mieszkająca w USA, która zdobyła sławę jako rzekoma ofiara ataków z 11 września na World Trade Center. Używając imienia Tania Head twierdziła, że przeżyła ataki, znajdując się na 78. piętrze południowego wieżowca, w momencie, w którym nastąpiło uderzenie samolotu. Stała się aktywną działaczką na rzecz ofiar zamachu i ich rodzin. Stała się sławna, a media regularnie opisywały jej historię. Zapraszano ją na spotkania upamiętniające ataki, gdzie wygłaszała przemówienia. Zasiadała również w zarządzie jednej z organizacji ofiar zamachów.
Sześć lat po atakach dziennikarz The New York Times, który chciał napisać artykuł o Tanii, odkrył pewne nieścisłości w jej relacjach. Przeprowadził śledztwo, które wykazało, że jej historia jest całkowicie zmyślona a w momencie ataków 11 września nie było jej w USA. Jej pierwsza wizyta w Stanach Zjednoczonych miała miejsce w 2003 roku.
Niektóre z ofiar zamachów, którym udało się przeżyć mieli poczucie, że nie są dostatecznie reprezentowani w uroczystościach upamiętniających tragedię. Opinia publiczna była skoncentrowana na osobach, które zginęły i ich rodzinach. To spowodowało powstanie nieformalnej grupy (World Trade Center Survivors' Network), która miała na celu wspieranie osób pozostałych przy życiu. Tania Head przyłączyła się do grupy szybko stając się jej aktywnym członkiem. Jej wysiłki sprawiły, że organizacja zdobyła szerokie uznanie.
Według opowieści Tanii, znajdowała się dokładnie na piętrze, w które uderzył samolot, co czyniłoby ją jedną z 19 osób znajdujących się w punkcie uderzenia samolotu lub nad nim które przeżyły. Twierdziła jednocześnie, że jej narzeczony (według późniejszych wersji mąż) Dave zginął w sąsiedniej wieży. Została uratowana przez mężczyznę, który później zginął próbując ratować innych. Inny umierający mężczyzna miał dać jej obrączkę ślubną do przekazania żonie. Jej romantyczne opowieści zdobyły dużą popularność i były często powtarzane.
We wrześniu 2007 roku dziennikarz The New York Times, który chciał napisać artykuł o Tanii, postanowił sprawdzić szczegóły jej opowieści. Skontaktował się z rodziną rzekomego narzeczonego Tanii - Dave'a, która jak się okazało, nigdy wcześniej nie słyszała o niej. Tania również twierdziła, że skończyła studia na Harvardzie, jednak pracownicy uczelni nie znaleźli o niej żadnych zapisów w archiwach. Firma Merrill Lynch, dla której rzekomo pracowała w World Trade Center również nie odnalazła żadnych danych o niej. W momencie ataków Tania mieszkała w Barcelonie. Jej znajomi twierdzą, że po atakach nie wspominała o utracie męża, a posiadane rany na ramieniu były efektem wypadku samochodowego w dzieciństwie.
Po odkryciu fałszerstwa zniknęła z życia publicznego.

</doc>
<doc id="2734870" url="https://pl.wikipedia.org/wiki?curid=2734870" title="Swiss Super League (2007/2008)">
Swiss Super League (2007/2008)

Swiss Super League (2007/2008) – 109. edycja najwyższej piłkarskiej klasy rozgrywkowej w Szwajcarii. Rozpoczęły się 18 lipca 2007 roku, zakończyły się natomiast 10 maja 2008 roku. W rozgrywkach wzięło udział dziesięć drużyn. Mistrzowski tytuł wywalczyła drużyna . Królem strzelców ligi został Hakan Yakın z, który zdobył 24 gole.
Drużyny.
 
Po poprzednim sezonie spadł: .
Rozgrywki.
Baraże o Super League.
Drużyna, która zajęła 9. pozycję w Super League zagrała dwumecz przeciwko wicemistrzowi Challenge League.

</doc>
<doc id="2734871" url="https://pl.wikipedia.org/wiki?curid=2734871" title="Fernando Peyroteo">
Fernando Peyroteo

Fernando Baptista de Seixas Peyroteo de Vasconcelos (ur. 10 marca 1918 w Humpacie w Angoli, zm. 28 listopada 1978 w Lizbonie) – portugalski piłkarz, który występował na pozycji napastnika, a następnie trener piłkarski.
Jego kariera przebiegała w większości w latach 40. XX wieku. Przez długi czas był związany z portugalskim klubem Sporting CP, dla którego zdobył 529 goli w 328 meczach.
Był jednym z najskuteczniejszych napastników w dziejach futbolu. Uważa się, że piłkarz do dziś szczyci się najlepszą skutecznością strzelonych bramek w stosunku do rozegranych meczów. Jego średnia wynosiła 1,68 bramek na mecz. Z tym rezultatem Peyroteo wyprzedza znacznie zawodników takich jak: Pelé, Romário, Arthur Friedenreich czy Ferenc Puskás.

</doc>
<doc id="2734872" url="https://pl.wikipedia.org/wiki?curid=2734872" title="Thiago Pereira">
Thiago Pereira

Thiago Machado Vilela Pereira (ur. 26 stycznia 1986) – brazylijski pływak, srebrny medalista igrzysk olimpijskich z Londynu.
Specjalizuje się w stylu zmiennym. W 2012 roku Pereira wywalczył srebrny medal podczas igrzysk olimpijskich w Londynie na dystansie 400 m stylem zmiennym. Zawody te były jego trzecimi igrzyskami olimpijskimi, poprzednio brał udział w Atenach i Pekinie, gdzie dochodził do finałów. 
W 2004 roku w trakcie mistrzostw świata na krótkim basenie w Indianapolis Pereira wywalczył cztery medale, w tym złoty na 200 m stylem zmiennym. Brazylijczyk jest wielokrotnym medalistą igrzysk panamerykańskich. Wielokrotnie był mistrzem oraz rekordzistą Ameryki Południowej i kraju.

</doc>
<doc id="2734873" url="https://pl.wikipedia.org/wiki?curid=2734873" title="USS Tautog (SS-199)">
USS Tautog (SS-199)

USS Tautog (SS-199) – amerykański okręt podwodny typu "Tambor" z czasów drugiej wojny światowej, najskuteczniejszy okręt wojny podwodnej na Pacyfiku. 
Okręt został zwodowany 27 stycznia 1940 roku, wszedł do służby 3 lipca 1940 roku pod dowództwem Lt. Josepha H. Willinghama. W grudniu 1941 roku, był jednym z kilku okrętów podwodnych, które w Pearl Harbor przetrwały japońskie uderzenie na Hawaje. Broniąc portu, zestrzelił japoński pokładowy samolot bombowy, dzięki czemu stał się pierwszą jednostką amerykańskiej floty podwodnej, która zadała straty Cesarstwu Japońskiemu. Przez następne 3 lata „Tautog” odbył 13 patroli bojowych, biorąc udział w wojnie podwodnej na Pacyfiku. Uczestniczył m.in. w – kierowanym przez Hypo – nieudanym polowaniu floty podwodnej na uszkodzony podczas bitwy na Morzu Koralowym japoński lotniskowiec Shōkaku. Mimo problemów technicznych z torpedami, trapiących całą amerykańską marynarkę wojenną, zatopił 26 jednostek pływających Japonii – w tym dwa okręty podwodne, co uczyniło go najskuteczniejszym okrętem podwodnym wojny na Pacyfiku i zyskało mu przydomek „Terrible T”. USS „Tautog” był także jedynym amerykańskim okrętem podwodnym, który położył więcej niż jedno pole minowe. Na jednym z nich prawdopodobnie zatonął japoński niszczyciel „Amagiri”.
Od lutego 1945 roku pełnił funkcję okrętu szkolnego oraz doświadczalnego. Po wycofaniu z tej służby w grudniu 1945 roku, od 1947 roku na Wielkich Jeziorach pełnił funkcję stacjonarnego okrętu szkoleniowego marynarzy rezerwy. 15 listopada 1959 roku został sprzedany Bultema Dock &amp; Dredge Co., Manistee w stanie Michigan i złomowany w 1960 roku.
Za nadzwyczajne rezultaty patrolów bojowych, okręt został wyróżniony Navy Unit Commendation oraz czternastoma Battle Star.
Konstrukcja i budowa.
Budowę USS Tautog (SS-199) przewidziano w planie budżetowym Stanów Zjednoczonych na rok 1939 wraz z 4 innymi jednostkami nowego typu "Tambor" (SS-198, 200, 201, 202 oraz 203), według projektu stoczni Electric Boat oznaczonego EB230A. Stępkę pod okręt położono w Electric Boat w Groton 1 marca 1939 roku, wodowanie zaś miało miejsce 27 stycznia 1940 roku. 3 lipca 1940 roku okręt wszedł do służby w United States Navy pod dowództwem Lt Cdr Josepha Willinghama. Wyniki testów okrętu wiodącego (USS „Tambor” (SS-198)) oraz jednostek seryjnych nie tylko potwierdziły założenia konstrukcyjne, lecz wręcz przekroczyły oczekiwania.
Konfiguracja jednostki.
Typowo dla amerykańskich "fleet boats" z drugiej polowy lat 30., „Tautog” miał płaski pokład z kioskiem przesuniętym ku dziobowi względem środka okrętu. Okręt z wysokim rekinim dziobem z płaskimi ścianami i szerokim pokładem o prostej linii aż po rufę, wyposażony był w umieszczony na dziobie "down express tank" – zbiornik balastowy szybkiego zanurzania, dzięki któremu czas całkowitego awaryjnego zanurzenia okrętu do głębokości peryskopowej (18 metrów) nie przekraczał 35 sekund. Okręt szybko reagował na stery, dzięki czemu był również niezwykle manewrowy. Wyporność konstrukcji wynosiła 1475 ton standardowych na powierzchni i 2370 ton w zanurzeniu. Zanurzenie testowe okrętu wynosiło 250 stóp (76 metrów), przy marginesie bezpieczeństwa według współczynnika 1,5.
Energię i napęd dla okrętu zapewniały cztery silniki Diesla należącego od 1930 roku do General Motors Winton Engine Company o mocy 1350 KM każdy oraz 2 silniki elektryczne (1370 KM każdy) z dwoma akumulatorami po 126 ogniw każdy, o łącznej pojemności 16.200 amperogodzin. Okręt wyposażony był także w dwa pomocnicze generatory prądu o mocy 300 kW oraz 120 kW. Jednostki Diesla oraz generatory umieszczone były w jednej sekcji, co zostało wkrótce uznane za rozwiązanie mało praktyczne, gdyż w razie jej zalania mogło doprowadzić do pozbawienia okrętu całego napędu. Napęd przenoszony był przez dwa wały napędowe na dwie śruby. Taki układ napędowy, przy odpowiedniej optymalizacji kadłuba, zapewniał prędkość okrętu na powierzchni 20,4 węzła oraz 8,75 węzła w zanurzeniu. Niektóre źródła podają jednak prędkość odpowiednio 21 i 10 węzłów. W wypadku gdy jeden z silników pracował wyłącznie na potrzeby ładowania akumulatora, bądź nie mógł pracować z powodu uszkodzenia, pozostałe silniki zdolne były nadać okrętowi prędkość 18 węzłów na powierzchni.
Układ sterowania okrętu wyposażony był początkowo w automatycznego pilota (eng. „automatic steersman”), system ten został jednak usunięty przed wybuchem wojny. Okręt dysponował także dwoma peryskopami 87KA-40 Kollmorgena o długości 40 stop (12 metrów)
Okręt wyposażony był w ultradźwiękowy przetwornik z odbiornikiem, zbliżony do brytyjskiego asdicu, który w służbie amerykańskiej określany był jako sonar. Głowica sonaru umieszczona była na wysięgniku wysuwanym w dół poniżej umieszczonego na dziobie przedniego przedziału torpedowego, przez co był czasami uszkadzany przez nieumyślne uderzenie w dno. Zestaw sensorów stanowiły radar przeszukiwania powierzchni SJ oraz przestrzeni powietrznej SD.
Uzbrojenie.
Uzbrojenie artyleryjskie okrętu składało się początkowo z pojedynczego działa 3"/50 za kioskiem ku rufie (kalibru 76,2 mm, o długości 50 kalibrów), dwóch karabinów maszynowych .50" (12,7 mm) oraz dwóch .30" (7,62 mm). Działo 76,2 mm miało podwójne przeznaczenie: dzięki wysokiemu kątowi podniesienia służyć mogło do obrony przed atakiem powietrznym z dużej odległości lub wysokości. W amerykańskiej flocie działo to było uważane przede wszystkim za przeciwlotniczą broń defensywną; na okrętach podwodnych jednak wykorzystywane było głównie do ostrzału nawodnych jednostek pływających.
Działo 76,2 mm zamontowane było na podstawie za kioskiem; mogło wystrzelić ważący 13 funtów (6 kg) pocisk z prędkością wylotową 823 m/s, na maksymalną odległość 14 630 metrów i maksymalną wysokość 6500 metrów. Zakres kąta podniesienia działa wynosił -10° do 85°. Amunicja pakowana była w zestawach po cztery kompletne naboje o wadze 14,5 kg w jednym pojemniku o wadze 56,7 kg. Działo to miało wodoszczelny czop zamykający wylot lufy, wodoszczelną pokrywę zamka oraz mechanizmy ze stali nierdzewnej. Skutkiem żądań admirała Charlesa Lockwooda, w późniejszym okresie wojny armata 3-calowa została zamieniona na działo kalibru 5 cali (127 mm), zdemontowane w tym celu ze starego okrętu serii V.
Podstawą uzbrojenia okrętu były jednak 24 torpedy parogazowe kalibru 533 mm Mark XIV, wystrzeliwane z sześciu dziobowych i czterech rufowych wyrzutni torpedowych. System kierowania ogniem torpedowym opierał się o Torpedo Data Computer (TDC), automatycznie wyliczający kurs nieprzyjacielskiej jednostki w relacji do kursu okrętu podwodnego oraz obliczający i ustawiający kąt żyroskopów torped, właściwy do przechwycenia celu. Komputer torpedowy zapewniał również ciągłe zobrazowanie relatywnej pozycji celu względem okrętu. TDC mógł czerpać dane ze wskazań sonaru lub peryskopu, a dzięki jego zastosowaniu dowódca okrętu nie stał wobec konieczności ustawicznego samodzielnego wykonywania niezbędnych do ataku obliczeń. Torpedo Data Computer na bieżąco wykonywał obliczenia uwzględniające zmiany kursu, pozycji oraz kąta względem siebie okrętu i jego celu. Po dokonaniu obliczeń (bądź ich aktualizacji), komputer odrębnie programował żyroskopy każdej z torped wystrzeliwanej salwy, co umożliwiało jednoczesne atakowanie wielu celów kilkoma torpedami, bez konieczności celowania całym okrętem, tj. umożliwiał atakowanie celów, przy możliwości ustawienia w tym czasie okrętu w dowolnym kierunku.
Zamiennie z częścią torped, uzbrojenie okrętu uzupełniały miny morskie 52,8 x 239,4 cm Mark 12 o wadze 655 kg z ładunkiem wybuchowym 499 kg TNT, lub o wadze 723 kg z 567 kg Torpexu, bądź też mobilne miny Mark 27 (53 x 625 cm) o zasięgu 4100 metrów przy prędkości 10,5 węzła, z ładunkiem 398 kg Torpexu.
Warunki socjalne.
USS Tautog (SS-199) zapewniał załodze doskonałe warunki socjalne, nieporównywalne z jakimikolwiek konstrukcjami innych krajów. Wyposażony w wewnętrzną klimatyzację pokładową, lodówkę do przechowywania świeżej żywności, bardzo dobrze wyposażony kambuz, osobną mesę ze stołami i prysznice. Wśród niektórych wyższych oficerów amerykańskiej marynarki starszego pokolenia, tak dobre „hotelowe” warunki budziły sprzeciw. Były one jednak podyktowane względami czysto praktycznymi, nie zaś luksusem. W warunkach Pacyfiku, bez układu kontroli temperatury wewnątrz jednostki, w zanurzonym okręcie temperatura szybko wzrosłaby do ponad 38 °C. Wraz ze stuprocentową wilgotnością powietrza, w zetknięciu się z zimnym kadłubem wywoływałoby to „pocenie się” stali, co mogłoby być niebezpieczne dla znajdujących się w okręcie urządzeń elektrycznych. Nie bez znaczenia był także wpływ temperatury na kondycje fizyczną i psychiczną załogi, a w konsekwencji także na jej sprawność bojową.
Służba operacyjna.
Służba na Atlantyku.
Okręt wszedł do służby 3 lipca 1940 roku, z radiowym sygnałem wywoławczym NALZ (November - Alpha - Lima - Zulu).
Po przyjęciu do służby okręt przeszedł przez krótki okres treningowy w estuarium Long Island Sound kolo Nowego Jorku, po czym 6 września wypłynął w dziewiczy rejs na Karaiby, zakończony 11 listopada 1940 roku w bazie New London. W tym samym miesiącu zostały ukończone ostateczne testy jednostki, po czym okręt przeszedł sześciotygodniowy remont w stoczni Portsmouth Naval Shipyard. Po zakończeniu remontu, okręt powrócił do New London, gdzie przystosowano go do stawiania min z wykorzystaniem wszystkich 10 wyrzutni torpedowych, przez co jest uważany za prekursora amerykańskiej doktryny minowej.
W lutym 1941 roku „Tautog” otrzymał rozkaz udania się wraz z siostrzanym USS „Thresher” (SS-200) do Saint Thomas na Wyspach Dziewiczych, gdzie przebywał przez 6 tygodni, wykonując misję specjalną, której szczegóły do dziś pozostają nieznane. W tym czasie na jego pokładzie przebywał jednak sekretarz marynarki Frank Knox. Po zakończeniu operacji z Saint Thomas, udał się do Newport, skąd operował przez kilka tygodni. Pod koniec kwietnia tego roku okręt powrócił do New London, gdzie został w pełni zaopatrzony i pozostawał w stanie podwyższonej sześciogodzinnej gotowości. 1 maja 1941 roku, wraz z siostrzanymi USS „Thresher” i USS „Tambor” (SS-1980), wypłynął w rejs do Perl Harbor na Oceanie Spokojnym, z przystankami w Coco Solo i San Diego.
Służba na Pacyfiku.
Pearl Harbor.
Trzy okręty typu "Tambor" przybyły do Perl Harbor 6 czerwca 1941 roku, skąd „Tautog” operował przez następne miesiące, prowadząc m.in. eksperymenty dotyczące czasu przygotowania do patrolu. 21 października, okręt wyszedł na patrol wraz z „Thresherem”, po czym przeprowadzał ćwiczenia długotrwałego przebywania w zanurzeniu, 15-16 godzin dziennie przez 38 kolejnych dni. Jednostka wróciła do Pearl Harbor 5 grudnia 1941 roku, tuż przed japońskim atakiem na bazy amerykańskiej marynarki i lotnictwa. 7 grudnia 1941 roku USS „Tautog” zacumowany przy nabrzeżu numer 2 bazy okrętów podwodnych za pomocą karabinu 12,7 mm zestrzelił japoński samolot bombowy, co zaliczono mu jako pierwszą stratę zadaną Japonii przez amerykańskie okręty podwodne.
 I patrol
26 grudnia 1941 roku, pod dowództwem Lt.Cdr. Joseph Willinghama juniora, USS „Tautog” wypłynął w kierunku Wysp Marshalla na swój pierwszy wojenny patrol. 13 stycznia 1942 roku zaatakował mały trałowiec japoński, jednak wystrzelone w jego kierunku 3 torpedy chybiły, okręt podwodny został natomiast zaatakowany bombami głębinowymi. Na skutek uszkodzenia peryskopu oraz niedostatku wody pitnej, „Tautog” został zmuszony do skrócenia patrolu i powrotu do Pearl Harbor. Pierwszy patrol okrętu był jedynym podczas wojny, po powrocie z którego dowódca okrętu nie zgłosił żadnego zatopienia. Po zakończeniu tego patrolu okręt popłynął do stoczni Mare Island na rutynowy przegląd.
 II patrol
24 kwietnia okręt wyszedł z Pearl Harbor na swój drugi patrol. 26 kwietnia, w drodze do Wysp Marshalla, w pobliżu Wyspy Johnsona z pokładu okrętu dostrzeżono peryskop przygotowującego się do ataku okrętu podwodnego. USS „Tautog” ocalał jedynie dzięki szybkiemu zwrotowi, który pozwolił amerykańskiej jednostce także na wystrzelenie własnej torpedy z wyrzutni rufowej. Torpeda z zapalnikiem magnetycznym Mk. VI eksplodowała nad zanurzonym nieprzyjacielskim okrętem, niszcząc japoński Ro-30. Za pomocą sygnalizacji świetlnej „Tautog” skontaktował się z przelatującym w pobliżu amerykańskim samolotem, w celu zbadania sytuacji i potwierdzenia zatopienia japońskiego okrętu.
Polowanie na Shōkaku.
Natychmiast po przybyciu w rejon Wysp Marshalla, „Tautog” otrzymał rozkaz udania się w kierunku Truk, celem przechwycenia japońskich jednostek powracających po bitwie na Morzu Koralowym. Podczas tego starcia, flota japońska straciła lekki lotniskowiec Shōhō, zaś ciężki lotniskowiec floty Shōkaku, został uszkodzony. Po zakończeniu bitwy, hawajskie Hypo śledziło Shōkaku i bliźniaczy Zuikaku, odkrywając dzięki temu że jednostki te zmierzają przez Truk do Japonii. Lotniskowce, zwłaszcza uszkodzony Shōkaku, natychmiast stały się pierwszoplanowymi celami polowania amerykańskiej floty podwodnej. 7 maja (8 maja czasu Morza Koralowego) dowództwo w Pearl Harbor skierowało do przechwycenia japońskich lotniskowców okręty podwodne USS „Greenling” (SS-213), „Gar” (SS-206), „Grampus” (SS-207) oraz „Tautog”, które miały przechwycić najważniejsze japońskie jednostki w pierwszej fazie szeroko zakrojonej operacji Wounded Bear (Ranny Niedźwiedź) w pobliżu Truk. USS „Greenling” przebywał już w tym rejonie, zaś pozostałe okręty miały bezzwłocznie dołączyć do niego od wschodu. W Pearl Harbor jednak sądzono, że Shōkaku jest bardziej uszkodzony niż był w rzeczywistości, toteż niedoszacowano jego prędkość i tempo przemieszczania się. Gdy USS „Gar”, „Grampus” oraz „Tautog” przypłynęły w okolice Truk, „ranny niedźwiedź” był już bezpieczny wewnątrz laguny, zaś patrolujący północną stronę wyspy „Greenling” nie miał możliwości zauważenia jego przypłynięcia.
Mimo niepowodzenia pierwszej fazy operacji, „Tautog” pozostał w wyznaczonym rejonie na południe od Truk, w celu przechwycenia innych japońskich jednostek wracających z Morza Koralowego. 15 maja z okrętu dostrzeżono zaciemniony statek. Podczas gdy „Tautog” zajmował pozycję dogodną do ataku, statek rozświetlił się, ujawniając tym samym oznaczenia statku szpitalnego. Lt.Cdr. Joseph Willingham, Jr. przerwał atak, mimo że w świetle prawa międzynarodowego – o ile napotkana jednostka rzeczywiście była statkiem szpitalnym – odpowiedzialność za atak spadłaby na dowódcę japońskiej jednostki wobec braku wymaganego prawem oświetlenia. Patrolując na południe od Truk, „Tautog” wykrył „Goyo Maru” – jeden ze statków japońskich sił inwazyjnych. Z dwóch wystrzelonych w jego kierunki torped, jedna trafiła w cel, druga natomiast zawróciła i kierowała się w stronę amerykańskiego okrętu, co zmusiło SS-199 do głębokiego zanurzenia. Uszkodzony japoński statek natomiast w celu uniknięcia zatopienia wyrzucił się na brzeg.
Potyczka z I-28.
Dwa dni po ataku na „Goyo Maru”, dowódca został zaalarmowany przez Hypo o powracających z Morza Koralowego czterech japońskich okrętach podwodnych. Wkrótce „Tautog” napotkał 3 z nich, pierwszy zaskoczył jednak dowódcę amerykańskiej jednostki, przez co okręt nie miał czasu na przygotowanie strzału; „Tautog” wystrzelił więc dwie torpedy do drugiego z nich. Załoga okrętu była przekonana, że uzyskała trafienie, jednak powojenne badania nie potwierdziły tego. Willingham wystrzelił także dwie torpedy w kierunku trzeciego okrętu podwodnego, z których jedna trafiła nieprzyjacielską jednostkę zatrzymując ją, po czym zaczął zmniejszać dystans do japońskiego okrętu celem wystrzelenia trzeciej torpedy. W tym samym czasie I-28 wystrzelił dwie torpedy w kierunku „Tautoga”. Wystrzelone przez przeciwników torpedy minęły się, o ile jednak amerykański okręt zanurzył się wykonując skuteczny unik, o tyle trzecia torpeda amerykańska trafiła I-28, który natychmiast zatonął. 22 maja z pokładu „Tautoga” dostrzeżono dwa wypływające z Truk parowce, z których jeden był uzbrojoną jednostką pomocniczą. Według niektórych źródeł, „Tautog” wykonał atak podwodny na pierwszy z nich, po którym statek ten zatonął. Wobec niewykrycia okrętu podwodnego, okręt pomocniczy – po krótkich poszukiwaniach – zawrócił do portu. Atak na niego uniemożliwił jednak przelatujący samolot, który zmusił amerykański okręt podwodny do wycofania się na zachód. Informacji o tym zajściu nie potwierdzają jednak wszystkie źródła, zaś zatopienia pierwszej z jednostek nie zdołał potwierdzić po wojnie JANAC.
25 maja 1942 roku „Tautog” wykonał skuteczny atak torpedowy z głębokości peryskopowej na „Shoka Maru” o pojemności 4467 ton. Był to ostatni atak w trakcie tego patrolu, zakończonego zgłoszeniem zatopienia jednostek przeciwnika o łącznym tonażu 19 500. „Tautog” obrał kurs na Fremantle w Australii, dokąd dotarł bez przeszkód 11 czerwca 1942 roku. Patrol ten przyniósł jedyną w trakcie wojny szansę na zatopienie trzech okrętów podwodnych przeciwnika, która już nigdy więcej się nie powtórzyła.
Fremantle.
 3. patrol
17 lipca 1942 roku „Tautog” opuścił Fremantle, udając się na swój trzeci patrol do brzegów Francuskich Indochin, który jednak okazał się nieudany. Z powodu niesprzyjających warunków pogodowych, amerykański okręt zdołał odnaleźć jedynie jedną jednostkę japońską – służący jako okręt pomocniczy marynarki, pasażersko-transportowy statek „Ohio Maru”, który zatopił 6 sierpnia. Japoński statek został wykryty dzięki nasłuchowi akustycznemu, po czym okręt wystrzelił w jego kierunku 3 torpedy w sześciosekundowych odstępach, z których ostatnia chybiła. Po wynurzeniu się, amerykański okręt odnalazł na powierzchni morza plamę ropy oraz unoszące się na powierzchni szczątki statku. Po 56 dniach patrolu, 10 września 1942 roku okręt powrócił do Fremantle.
 4. patrol 
Po przeprowadzonym przez załogę okrętu remoncie silników okrętu i zaopatrzeniu go w miny z tendra USS „Holland” (AS-3), okręt wyszedł na kolejny patrol. 20 października trafił na 75-tonowy szkuner rybacki. Wśród Japończyków na jego pokładzie znajdowało się kilkoro Filipińczyków, którzy zostali wzięci na pokład amerykańskiego okrętu, Japończycy zaś weszli do trzech znajdujących się na pokładzie szkunera łodzi. Po zaopatrzeniu japońskiej załogi w wodę i wskazaniu jej kierunku do najbliższego lądu, „Tautog” zatopił jednostkę przy użyciu działa pokładowego. 27 października – po 3 dniach tajfunu – okręt zatopił statek pasażersko-transportowy o nieznanej nazwie. Dwie wystrzelone z okrętu torpedy wywołały pożar na pokładzie jednostki o pojemności 4000 ton, która zatonęła w ciągu kilku minut. Następnego dnia zaatakowany został inny statek, jednak dwie wystrzelone torpedy nie eksplodowały po trafieniu cel. Okręt podwodny został za to zaatakowany bombami głębinowymi przez okręty eskorty, co wywołało liczne drobne przecieki kadłuba.
2 listopada, wykorzystując chwilową poprawę pogody, położył pole minowe z 32 min Mk. 12 niedaleko Hajfong we Francuskich Indochinach, z których trzy eksplodowały przedwcześnie. 11 listopada „Tautog” zaatakował statek pasażersko-transportowy, lecz wystrzelone torpedy chybiły celu. Zaalarmował jednak okręt eskorty, który niezauważenie zbliżył się do zanurzonej jednostki. Pięć zrzuconych w bliskiej odległości bomb głębinowych wywołało wstrząsy okrętu powodujące utratę równowagi przez większość członków załogi. Okręt odniósł szereg uszkodzeń, w związku z czym 21 listopada powrócił do Fremantle. 28 listopada Lt.Cdr. William Sieglaff zmienił Lt.Cdr. Josepha Willinghama, Jr. na stanowisku dowódcy okrętu.
5. patrol
Na piąty patrol okręt wyszedł 15 grudnia 1942 roku, w kiedunku Morza Jawajskiego w pobliżu Ambon, Timoru i Celebes. Wieczorem 24 grudnia okręt wykrył frachtowiec, który śledził do godziny 3 rano następnego dnia, kiedy wystrzelił w jego kierunku trzy torpedy z wyrzutni rufowych. Dwie z nich eksplodowały u celu i zatopiły „Banshu Maru Nr 2”. Wobec kontrataku japońskiego okrętu patrolowego pozostawał przez 10 godzin w zanurzeniu kierując się na zachód. Tego samego dnia wykrył – jak sądził dowódca okrętu – kolejny frachtowiec w towarzystwie okrętu eskorty. Wkrótce jednak okazało się, że napotkane jednostki stanowią zespół okrętów przeciwpodwodnych, który zaatakował amerykańską jednostkę wieloma ładunkami głębinowymi, eksplodującymi w niewielkiej odległości.
5 stycznia następnego roku „Tautog” trafił na niewielki statek żaglowy wypełniony 12 muzułmańskimi żeglarzami, kobietami, dziećmi i zwierzętami hodowlanymi. Po sprawdzeniu ich dokumentów, dowódca amerykańskiej jednostki zezwolił na ich dalszy rejs. 9 stycznia rano okręt wykrył japoński lekki krążownik typu "Nagara" w odległości około 2,5 kilometra. Trzy minuty po wystrzeleniu pierwszej torpedy załoga okrętu usłyszała głośną eksplozję, operator sonaru zaś zameldował, iż śruby krążownika przestały się obracać. W ciągu kilku następnych minut japoński okręt ruszył jednak w dalszą drogę ze zmniejszoną prędkością, wobec czego „Tautog” odpalił dwie kolejne torpedy. W międzyczasie krążownik otworzył ogień artyleryjski do okrętu podwodnego z taką intensywnością, iż amerykański okręt nie był w stanie śledzić go w celu przeprowadzenia kolejnego ataku. Kilkanaście dni później, na Morzu Banda, "Tautog" dostrzegł frachtowiec, który zatopił 22 stycznia trzema torpedami. Jednostka ta została później zidentyfikowana jako eks-holenderski statek transportowo-pasażerski „Hasshu Maru”. Po zakończeniu tego ataku amerykański okręt skierował się w drogę powrotną do Fremantle. Podczas rejsu powrotnego pozbawiony już torped „Tautog” został wykryty przez japoński zespół okrętów nawodnych i podwodnych, które przypuściły atak na amerykańską jednostkę przy pomocy artylerii, torped, a następnie bomb głębinowych. W dodatku gdy okręt usiłował wyrwać się z osaczenia, w pobliżu Ambon wpadł w wir wodny, który ściągnął go w dół na głębokość 150 stóp (45 metrów). Ostatecznie 30 stycznia 1943 roku okręt zakończył swój 5 patrol we Fremantle.
6. patrol
Na swój kolejny patrol w rejonie Cieśniny Makasarskiej i wokół Balikpapan, USS „Tautog” (SS-199) wyszedł 24 lutego, gdzie postawił pole minowe. W tym czasie okręt był wyposażony w dodatkowe działo kalibru 127 mm, zdjęte ze starego okrętu serii V. W trakcie tego patrolu, w celu przetestowania działa, okręt wykonał cztery ataki artyleryjskie na powierzchni. Pierwszy atak, nocny, nie powiódł się, gdyż błysk działa oślepił zarówno jego obsługę, jak i znajdującego się na szczycie kiosku dowódcę okrętu. W drugim i trzecim ataku „Tautog” zatopił małe trawlery, w czwartym natomiast ataku usiłował zatopić statek zakotwiczony wewnątrz portu, jednakże działo zacięło się i okręt musiał przerwać atak.
"Tautog" przeprowadził także trzy ataki torpedowe w trakcie tego patrolu. W pierwszym wystrzelił pojedynczą torpedę w kierunku wysadzonego na brzeg japońskiego tankowca, który uległ uszkodzeniu w wyniku ataku lotniczego – w celu upewnienia się, że jednostka nie zostanie naprawiona. Precyzyjnie wycelowana torpeda spowodowała wtórną eksplozję, skutkiem której statek osiadł na dnie także w części rufowej. W drugim ataku zaatakował trzema torpedami frachtowiec – wszystkie strzały okazały się niecelne. Trzeci atak przeprowadził na mały konwój, wystrzeliwując 9 torped, dzięki czemu uzyskał dwa potwierdzone zatopienia, frachtowca o pojemności 5000 ton i niszczyciela "Isonami" o wyporności 2000 ton.
Podczas zakończonego 19 kwietnia we Fremantle szóstego patrolu USS "Tautog" zatopił niszczyciel, frachtowiec, szkuner, sampan motorowy oraz żaglowiec – jeden z najbardziej zróżnicowanych szeregów jednostek ze wszystkich amerykańskich patroli podwodnych podczas wojny.
7. patrol
Na siódmy patrol „Tautog” wypłynął z Fremantle 11 maja 1943 roku w rejon Morza Flores, Zatoki Boni, Morza Moluckiego, Morza Celebes i Zatoki Moru. 20 maja w pobliżu wyspy Pulasi „Terrible T” napotkał sampan motorowy i zatopił go ogniem z działa 5-calowego i 20 mm. 6 czerwca w cieśnienie Basalin napotkał japoński statek transportowy, do którego wystrzelił salwę 3 torped. Pierwsza z nich eksplodowała u celu po 20 sekundach, zatapiając „Shinei Maru”. Przed zakończeniem trwającego 53 dni patolu, zatopił 4474-tonowy statek transportowy „Meiten Maru”. Podczas tego patrolu "Tautog" przeprowadził trzy ataki artyleryjskie oraz siedem ataków torpedowych, z których kilka było nieskutecznych z powodu wadliwego działania torped. Kończąc patrol, okręt nie udał się jednak z powrotem do Fremantle, lecz przez Pearl Harbor popłynął do San Francisco na zachodnim wybrzeżu Stanów Zjednoczonych, gdzie w stoczni Hunter's Point Naval Shipyard przeszedł remont okresowy. W jego trakcie, okręt został poddany modernizacji.
Drugi okres Pearl Harbor.
 8. patrol 
Po przejściu krótkiego okresu treningowego, 7 października „Tautog” wyszedł na swój ósmy patrol w rejon Palau. 22 października okręt wynurzył się w pobliżu wyspy Fais, gdzie ogniem artyleryjskim ostrzelał duży zakład produkcji fosforanów. Pierwsze 5 pocisków zniszczyło maszt radiowy, mały budynek oraz dźwig. Osiemnaście kolejnych pocisków zniszczyło duże budynki fabryczne. 4 listopada zniszczył ścigacz Nr 30, a zaraz potem uszkodził zbiornikowiec i 3 statki transportowe. Mimo zużycia wszystkich torped, przez dwa dni „Tautog” śledził japoński konwój, raportując przez radio do Pearl Harbor jego pozycję, zanim 18 listopada wpłynął do amerykańskiej bazy tranzytowej okrętów podwodnych na Midway.
9. patrol
Dziewiąty patrol USS "Tautog" (SS-199) rozpoczął się 12 grudnia 1943 roku w Pearl Harbor. Okręt skierował się na ojczyste wody Japonii, na południowy wschód od wyspy Sikoku i wzdłuż wybrzeża Honsiu. 27 grudnia wystrzelił salwę trzech torped we frachtowiec, podobny atak przeprowadził na statek pasażerski. Został jednak zaatakowany przez okręty eskorty przeciwnika, które zmusiły jednostkę do głębokiego zanurzenia, gdzie pozostawał przez 4 godziny, obrzucony w sumie 99 bombami głębinowymi. Wobec japońskiego kontrataku, komandor Baskett nie był w stanie stwierdzić rezultatów swojego ataku. 3 stycznia 1944 roku, okręt śledził japoński statek transportowy, do którego wystrzelił następnie wachlarzem 3 torpedy. "Saishu Maru" eksplodował na oczach zgromadzonych na pobliskim brzegu lokalnych japońskich notabli i szybko zatonął. Następnego dnia wystrzelił salwę 6 torped, z których 4 trafiły i przełamały na pół statek "USA Maru". Jednostka zatonęła z rufą i dziobem jednocześnie w powietrzu. Przed powrotem do Pearl Harbor 30 stycznia, "Tautog" przechwycił dwa frachtowce i wystrzelił 3 torpedy w większy z nich oraz jedną w kolejny. Zmuszony do ponownie do zanurzenia przez jednostki eskorty, zdołał stwierdzić występujące dokładnie we właściwym czasie eksplozje, co znamionowało trafienie obu zaatakowanych statków. W późniejszym czasie amerykańskiej jednostce zostało przyznane uszkodzenie w tym ataku "Kogyo Maru", która została ostatecznie zatopiona przez inny amerykański okręt podwodny, przybyły na miejsce ataku dzięki informacjom otrzymywanym z "Tautoga".
10. patrol
Dziesiąty patrol „Tautoga” był jednocześnie szóstym patrolem jego dowódcy, komandora Barneya Sieglaffa, który zaprowadził go za koło podbiegunowe. W drodze do wyznaczonego sektora okręt zatrzymał się celem dokonania drobnych napraw. Podczas tej przerwy w podróży jeden z mechaników został zmyty przez falę do oceanu. Okręt krążył przez około pół godziny w poszukiwaniu członka swojej załogi, lecz poszukiwania człowieka w lodowatej wodzie okazały się bezskuteczne, zaś bezsensowna śmierć przybiła załogę okrętu. Odnalezienie pierwszego celu godnego torpedy zajęło amerykańskiej jednostce około tygodnia.
W tym czasie okręt całkowicie otoczony był przez masę pływającego lodu o grubości około 5 centymetrów. 13 marca okręt odnalazł dwa statki. Po zbliżeniu się na odległość 1300 metrów odpalił 3 torpedy. Dwie z nich trafiły statek, którego japońska załoga natychmiast rozpoczęła opuszczanie okrętu. Statek jednak nie tonął, wobec czego dowódca wystrzelił, jedna po drugiej, kolejne 4 torpedy. Mimo tego japoński statek wciąż nie tonął, co zmusiło amerykański okręt do wynurzenia w celu zatopienia "gumowego statku", jak go nazwał kmdr Sieglaff, za pomocą działa 127 mm. W międzyczasie nadpłynął "Shojen Maru", drugi ze statków, w celu podjęcia rozbitków z pierwszej jednostki, toteż "Tautog" ponownie zanurzył się i szybko zatopił go za pomocą 3 torped. W międzyczasie, pierwszy ze statków – "Ryua Maru" – pogrążył się w oceanie.
Po zakończeniu tego ataku „Tautog” skierował się na południe w celu patrolowania północno-wschodnich wybrzeży Honsiu. 16 marca uzyskał kontakt radarowy na konwój złożony z 7 statków. Po przygotowaniu okrętu dowódca odpalił 4 torpedy w kierunku jednego z frachtowców, kolejną salwę 3 torped w drugi ze statków, następnie 4 kolejne w trzecią jednostkę. W zamieszaniu bitewnym i huku eksplozji oraz artyleryjskim kontrataku jednostek eskorty, dowódca okrętu podwodnego nie był w stanie stwierdzić, w co trafiły torpedy jego jednostki. Podczas wymuszonego kontratakiem zanurzenia, załoga słyszała jednak kolejne eksplozje na powierzchni, znamionujące zniszczenie wrogich jednostek pływających. Dopiero powojenne badania JANAC wykazały, że USS „Tautog” zatopił w tym ataku jeden z frachtowców i okręt eskorty, transportowo-pasażerski „Nichiren Maru” oraz niszczyciel „Shirakumo” typu "Fubuki". Po zakończeniu tego patrolu z jednostki zszedł kmdr. pdpr. Sieglaff, zastąpiony przez kmdr. Toma Basketa, pod którego dowództwem "Tautog" powrócił na morza polarne w jedenastym patrolu.
11. patrol
2 maja okręt odnalazł na kotwicy niedaleko Matsuwy duży statek o pojemności 6000 ton, do którego odpalił sześć torped, w efekcie czego „Ryoyu Maru” zatonął. Następnego dnia odnalazł we mgle „Fushimi Maru” o pojemności 5000 ton, którego zatopił salwą 4 torped. Zanim jednak statek ostatecznie zatonął, już z zanurzonym pod wodę dziobem i wysoko wystającym ponad poziom oceanu sterem, japońska załoga ostrzeliwała „Tautoga” z działa pokładowego, toteż kapitan amerykańskiej jednostki postanowił ukryć się za podniesioną rufą japońskiej jednostki, podczas gdy obsługa działka 20 milimetrów usiłowała stłumić japoński ogień, zasypując statek gradem pocisków, dopóki działko nie zacięło się. Okręt podwodny zdołał już jednak w międzyczasie schować się za rufą statku, w pozycji leżącej w martwym polu ostrzału japońskiego działa.
8 maja u wybrzeży Honsiu pięcioma torpedami zaatakował frachtowiec o pojemności 4000 ton. Jedna z dwóch pierwszy torped trafiła statek, nieco go tylko spowalniając, toteż amerykański okręt wystrzelił kolejne trzy pociski, które zatopiły japońską jednostkę. Wówczas jednak "Tautoga" zaatakowały okręty eskorty, które przez następne 7 godzin bezskutecznie obrzucały amerykański okręt podwodny bombami głębinowym. Kolejnego dnia zaatakował 2 torpedami niewielki frachtowiec, jednak wystrzelone pociski chybiły celu. 12 maja ostatnimi trzema torpedami zaatakował niewielki statek, zatapiając go, po czym "Tautog" powrócił do Pearl Harbor z bilansem czterech zatopionych jednostek przeciwnika o łącznej pojemności 16 000 ton.
Ostatni patrol bojowy.
Dowodzony przez komandora Basketa USS Tautog (SS-199), swój ostatni patrol wojenny odbył na Morzu Wschodniochińskim, w składzie złożonego z dwóch okrętów podwodnych wilczego stada. Drugi okręt grupy USS "Silversides" (SS-236) nie odniósł wówczas sukcesu, jednak "Tautog" wykonał pięć ataków i zanotował dwa potwierdzone zatopienia – okrętu transportowego "Transport nr 15" o pojemności 1500 ton oraz bazy kutrów torpedowych "Shuri Maru" o pojemności 1800 ton. Gdy okręt wpłynął na miejsce zatonięcia tego ostatniego, spomiędzy unoszących się na wodzie szczątków udało się wydobyć rozbitka – operatora wyrzutni bomb głębinowych.
Okręt ukończył patrol 1 lutego w Midway, gdzie został przeniesiony do służby szkoleniowej. 2 marca okręt popłynął do Pearl Harbor, gdzie przez miesiąc asystował lotnictwu w działaniach ZOP, po czym wypłynął do San Diego w kontynentalnych Stanach Zjednoczonych.
Operacje minowe.
Operacje minowe nigdy nie były uważane za pierwszoplanową misję amerykańskich okrętów podwodnych. Stawianie pól minowych związane było z ryzykiem nieprzewidywalności zachowania min podczas ich stawiania, zajmowały także miejsce w ograniczonej przestrzeni pod pokładem. Amerykańska flota podwodna wykonała ogółem 33 patrole minowe: 10 z Pearl Harbor i 23 z Fremantle. USS „Tautog” był jedynym amerykańskim okrętem podwodnym, który położył dwa pola minowe – pierwsze 2 listopada 1942 roku pod dowództwem Willinghama, drugie zaś 7 marca 1943 roku pod dowództwem Sieglaffa. Żadna japońska jednostka nie wpadła na postawione przez okręt miny natychmiast. Jednak w kwietniu 1944 niszczyciel „Amagiri” zatonął prawdopodobnie na jednej z postawionych przez „Tautoga” min.
Straty zadane flocie japońskiej.
Gdy po zakończeniu wojny specjalnie powołana wspólna komisja armii amerykańskiej oraz floty (JANAC) przeanalizowała dostępne dane, USS „Tautog” (SS-199) okazał się najskuteczniejszym amerykańskim okrętem podwodnym w aspekcie liczby zadanych flocie japońskiej strat, które udało się potwierdzić. Przy użyciu torped i broni artyleryjskiej okręt zatopił co najmniej 26 japońskich jednostek pływających, łącznie 72 606 ton. Dodać do tego należy także jeden samolot bombowy zestrzelony 7 grudnia 1941 roku w Pearl Harbor, a także niszczyciel „Amagiri”, który zatonął 23 kwietnia 1944 roku na postawionej przez „Tautoga” minie. Pod dowództwem Lt.Cdr. Josepha Willinghama okręt zatopił pięć jednostek, w tym dwa okręty podwodne, pod dowództwem Lt.Cdr. Barneya Sieglaffa: trzynaście jednostek w tym dwa niszczyciele (nie licząc zatopionego przez minę „Amagiri”) oraz pod dowództwem Lt.Cdr. Thomasa Basketta: osiem jednostek. Uwzględniając nawet pojawiające się w niektórych opracowaniach wątpliwości co do zatopienia Ro-30, „Tautog” wciąż pozostaje rekordzistą w amerykańskiej flocie podwodnej. Odzwierciedla to bogaty zestaw odznaczeń bojowych okrętu jako jednostki, na który składa się Navy Unit Commendation oraz czternaście gwiazd Battle Star.
Służba powojenna.
Po przybyciu do San Diego 9 kwietnia 1945 roku USS „Tautog” (SS-199) uczestniczył w prowadzonych przez Departament Badań Wojennych Uniwersytetu Kalifornijskiego pracach nad poprawą bezpieczeństwa okrętów. 7 grudnia okręt popłynął do San Francisco w celu przeniesienia do rezerwy Floty Pacyfiku. W międzyczasie jednak rozkazy zostały zmienione i 30 października okręt udał się na Atlantyk, zawijając do Portsmouth, gdzie 8 grudnia 1945 roku, został wycofany ze służby. Pierwotnie „Tautoga” zamierzano użyć podczas testów jądrowych na Atolu Bikini w 1946 roku, jednak plany te zostały anulowane i 9 maja 1947 roku jednostka służyła jako rezerwowy okręt treningowy. Już w grudniu jednak „Tautog” został odholowany do Milwaukee w stanie Wisconsin, gdzie przez następną dekadę służył jako stacjonarne centrum treningowe. Ostatecznie 11 września 1959 roku został wykreślony z listy okrętów United States Navy, a 15 listopada został sprzedany na złom firmie Bultema Dock &amp; Dredge.
Celem uczczenia okrętu, w latach 60. jego imię nadano nowej jednostce z napędem jądrowym typu "Sturgeon" USS „Tautog” (SSN-639).
Bibliografia.
Książki
 Czasopisma
Opracowania Online

</doc>
<doc id="2734874" url="https://pl.wikipedia.org/wiki?curid=2734874" title="Stara Kamienna (gromada)">
Stara Kamienna (gromada)



</doc>
<doc id="2734877" url="https://pl.wikipedia.org/wiki?curid=2734877" title="Nowe Rutki (gromada)">
Nowe Rutki (gromada)



</doc>
<doc id="2734878" url="https://pl.wikipedia.org/wiki?curid=2734878" title="Terapia grupowa (serial telewizyjny)">
Terapia grupowa (serial telewizyjny)

Terapia grupowa (ang. "Help Me Help You", 2006) – amerykański serial komediowy stworzony przez Jennifer Konner i Alexandrę Rushfield.
Światowa premiera serialu miała miejsce 26 września 2006 roku na antenie ABC. Na kanale miało zostać wyemitowane 13 odcinków, ale zostało wyemitowanych 9 odcinków. Po raz ostatni serial pojawił się 12 grudnia 2006 roku. W Polsce serial nadawany był dawniej na kanale Comedy Central Polska.

</doc>
<doc id="2734879" url="https://pl.wikipedia.org/wiki?curid=2734879" title="Tsvetan Genkov">
Tsvetan Genkov



</doc>
<doc id="2734881" url="https://pl.wikipedia.org/wiki?curid=2734881" title="Propagacja drożdży">
Propagacja drożdży

Propagacja drożdży – proces rozmnażania drożdży piwowarskich czystej kultury, otrzymanej w sposób sterylny z jednej komórki określonego szczepu drożdży charakteryzującego się pożądanymi cechami technologicznymi. Propagacja ma na celu uzyskanie odpowiedniej populacji żywych drożdży zdolnych do przeprowadzenia fermentacji nastawu (chmielonej brzeczki) w założonym czasie.
Proces propagacji polega na doprowadzeniu niewielkiej ilości – około 50 cm³ – sterylizowanego moszczu zaszczepionego czystą kulturą drożdży. Propagacja zachodzi w urządzeniach do rozmnażania drożdży, zwanych propagatorami. Otrzymanym starterem (gęstwą drożdżową) zadaje się w przepływie świeżo warzoną, ostudzoną do około 30 °C i napowietrzoną brzeczkę nastawną w ilości 10–20 mln komórek/ml, przekazywaną do wolno stojących tankofermentorów.
Dla zachowania standardu jakości piwa (cech powtarzalnych) należy stosować zawsze ten sam wybrany szczep czystej kultury drożdży, który zaadaptował się w istniejących warunkach browaru. Zakupu czystej kultury drożdży określonego szczepu dokonuje się przeważnie w postaci skosu agarowego w Kolekcji Czystych Kultur Drobnoustrojów, podając nazwę i numer szczepu. Kolekcja ta znajduje się m.in. w Zakładzie Mikrobiologii Technicznej Instytutu Biotechnologii Przemysłu Rolno-Spożywczego w Warszawie, gdzie znajduje się kilkadziesiąt różnych szczepów drożdży piwowarskich. Kolekcja ta jest członkiem światowej federacji Kolekcji Kultur Drobnoustrojów.

</doc>
<doc id="2734882" url="https://pl.wikipedia.org/wiki?curid=2734882" title="Lycaena virgaureae">
Lycaena virgaureae



</doc>
<doc id="2734883" url="https://pl.wikipedia.org/wiki?curid=2734883" title="Nowa Chodorówka (gromada)">
Nowa Chodorówka (gromada)



</doc>
<doc id="2734887" url="https://pl.wikipedia.org/wiki?curid=2734887" title="Life is Good">
Life is Good

Life is Good – jedenasty studyjny album amerykańskiego rapera Nasa wydany 13 lipca 2012 roku w Niemczech oraz Australii nakładem wytwórni Def Jam Recordings. Premiera w Stanach Zjednoczonych miała miejsce 17 lipca 2012 roku. Jest to ostatni album rapera wydany pod szyldem Def Jam Recordings. 
Sesja nagraniowa miała miejsce w kilku różnych studiach znajdujących się w Los Angeles i Nowym Jorku.Za warstwę muzyczną głównie odpowiada No I.D. oraz Salaam Remi, którzy jak sami przyznali starali się odwzorować brzmienie hip-hopu z lat 80..
Wydawnictwo zadebiutowało na 1. miejscu notowań Billboard 200, Top R&amp;B/Hip-Hop Albums oraz Top Rap Albums sprzedając się w pierwszym tygodniu w liczbie 149 tysięcy egzemplarzy. Na dzień 2 września 2012 roku według Nielsen SoundScan album sprzedał się w ilości 281 000 w samych Stanach Zjednoczonych. Album otrzymał pozytywne opinie od krytyków, którzy chwalili dojrzałe teksty rapera, a serwis AllHipHop napisał, że: „"Life is Good" jest skazany do bycia pretendentem do bycia albumem roku”.
Album został wyróżniony tytułem "Zagraniczna Płyta Roku 2012" w Plebiscycie WuDoo i Hip-hop.pl zdobywając największą łączną liczbę głosów słuchaczy audycji i czytelników portalu.
Tło.
Pierwszy singel zatytułowany „Nasty” ukazał się 9 sierpnia 2011 roku. 24 lutego 2012 roku na swoim oficjalnym Twitterze raper stwierdził, że prace nagraniowe nad albumem zostały zakończone.
Nowy singel „The Don” został udostępniony na iTunes 3 kwietnia 2012 roku, po premierze w audycji Funkmaster Flexa. Utwór został wyprodukowany przez Salaam Remiego, Da Internz oraz zmarłego pod koniec 2011 roku Heaviego D. Piosenka „Another Black Girl Lost” w sposób nielegalny została umieszczona w Internecie 17 kwietnia 2012 roku. Nas niezadowolony z takiego obrotu sprawy nie umieścił jej ostatecznie na finalnej wersji albumu.
1 maja 2012 roku kolejny singel zatytułowany „Daughters” wyprodukowany przez No I.D. ukazał się na iTunes jednak wersja bez masteringu wyciekła do internetu 27 kwietnia. Pierwszy promocyjny singel „Accident Murderers” z gościnnym udziałem Rick Rossa swoją premierę miał 21 czerwca 2012 roku. Podobnie jak „Daughters”, do którego zrealizowany został teledysk, a za produkcję odpowiada No I.D., który umieścił utwór na swoimi oficjalnym SoundClouddzie. Ostatni singel „Loco-Motive” ukazał się kilka dni przed premierą albumu, bo 2 lipca 2012 roku. Gościnnie w utworze wystąpił wieloletni przyjaciel rapera Large Professor, a za produkcję również odpowiedzialny jest No I.D.
Koncepcja.
Zielona sukienka, którą raper trzyma na okładce to ślubna kreacja jego byłej żony Kelis, która jest jej jedyną rzeczą, którą zostawiła w domu po rozwodzie. Nas określił album jako „ważny” dla niego i stwierdził, że ma on bardziej lekką atmosferę niż poprzednie dokonania, co ma pokazać jego odejście od starego życia. Większość beatów na album zostało stworzonych przez No.I.D. oraz Salaam Remiego, którzy brzmieniowo próbowali nawiązać do hip-hopu z przełomu lat 70. i 80. Nas zapytany dlaczego dokonał takiego wyboru odpowiedział:
Personel.
Opracowana na podstawie źródła.

</doc>
<doc id="2734889" url="https://pl.wikipedia.org/wiki?curid=2734889" title="Tomislav Karamarko">
Tomislav Karamarko

Tomislav Karamarko (ur. 25 maja 1959 w Zadarze) – chorwacki polityk, urzędnik państwowy, parlamentarzysta, w latach 2008–2011 minister spraw wewnętrznych w rządach Iva Sanadera i Jadranki Kosor, od 2012 do 2016 przewodniczący Chorwackiej Wspólnoty Demokratycznej (HDZ), w 2016 pierwszy wicepremier w rządzie Tihomira Oreškovicia.
Życiorys.
W wieku pięciu lat przeniósł się z rodziną do Zagrzebia. Ukończył tam szkołę podstawową i średnią, po czym rozpoczął w 1979 studia prawnicze na Uniwersytecie w Zagrzebiu. Wkrótce przeniósł się na Wydział Filozoficzny, którego absolwentem został w 1985. Od 1987 pracował jako historyk archiwista w archiwum państwowym.
W 1989 brał udział w zakładaniu Chorwackiej Wspólnoty Demokratycznej. W 1991 w czasie wojny domowej organizował obozy dla uchodźców chorwackich. W tym okresie Tomislav Karamarko nawiązał współpracę ze Stjepanem Mesiciem. Z kolei premier Franjo Gregurić powierzył mu funkcję szefa swojego gabinetu, zaś w 1992 na tożsame stanowisko w administracji parlamentu mianował go jego przewodniczący Stjepan Mesić. W 1993 objął urząd szefa policji w Zagrzebiu. W 1996 przeszedł do pracy w Ministerstwie Spraw Wewnętrznych, po czym w 1998 został sekretarzem chorwackiego automobilklubu ("Hrvatski autoklub"). W 2000 kierował kampanią wyborczą Stjepana Mesicia w wyborach prezydenckich, a po jego zwycięstwie został doradcą prezydenta ds. bezpieczeństwa narodowego. Był następnie dyrektorem krajowego biura bezpieczeństwa (UNS, 2000–2002), agencji kontrwywiadu (POA, 2004–2008) i powołanej w jej miejsce agencji bezpieczeństwa i wywiadu (SOA, 2006–2008).
W październiku 2008 wszedł w skład rządu Iva Sanadera na stanowisko ministra spraw wewnętrznych. Pozostał na tym stanowisku również w lipcu 2009 w gabinecie Jadranki Kosor. Odszedł wraz z całym rządem w grudniu 2011. Przystąpił w trakcie urzędowania do Chorwackiej Wspólnoty Demokratycznej (jako urzędnik policji i służb specjalnych pozostawał przez szereg lat bezpartyjny). Z ramienia HDZ w wyborach w 2011 (w wyniku których jego ugrupowanie utraciło władzę) uzyskał mandat posła do Zgromadzenia Chorwackiego.
W 2012 został wybrany na nowego przewodniczącego Chorwackiej Wspólnoty Demokratycznej, stając się tym samym liderem opozycji. Zainicjowana przez niego Koalicja Patriotyczna zwyciężyła w wyborach parlamentarnych w 2015, sam Tomislav Karamarko uzyskał poselską reelekcję.
Po kilku tygodniach negocjacji doprowadził do zawarcia koalicji rządowej z ugrupowaniem Most, która na premiera wysunęła kandydaturę bezpartyjnego menedżera Tihomira Oreškovicia. 22 stycznia 2016 został pierwszym wicepremierem w nowo powołanym gabinecie.
15 czerwca 2016 odszedł z rządu, wiązało się to z ujawnieniem kontaktów jego żony z lobbystami węgierskiego koncernu paliwowego MOL, toczącego spór prawny z Chorwacją. Konsekwencją stało się przegłosowanie wotum nieufności dla całego gabinetu (również głosami posłów HDZ). Tomislav Karamarko nie był w stanie sformować nowej większości parlamentarnej, ustąpił następnie również z funkcji przewodniczącego partii.

</doc>
<doc id="2734890" url="https://pl.wikipedia.org/wiki?curid=2734890" title="Vaiatu">
Vaiatu

2 miejscowości w Estonii:

</doc>
<doc id="2734895" url="https://pl.wikipedia.org/wiki?curid=2734895" title="Gawrychruda">
Gawrychruda



</doc>
<doc id="2734897" url="https://pl.wikipedia.org/wiki?curid=2734897" title="Muzyka ogni sztucznych">
Muzyka ogni sztucznych

Muzyka ogni sztucznych ("Music for the Royal Fireworks", HWV 351) – suita skomponowana przez Georga Friedricha Händla w 1749 roku na zamówienie Jerzego II Hanowerskiego, króla Wielkiej Brytanii. Utwór miał być muzyczną oprawą pokazu ogni sztucznych urządzanego 27 kwietnia 1749 roku w Green Park w Londynie z okazji zakończenia wojny o sukcesję austriacką i podpisania pokoju w Akwizgranie w 1748 r.
Pierwsze publiczne wykonanie suity odbyło się 21 kwietnia 1749 roku w parku Spring Gardens (obecnie Vauxhall Gardens) w południowym Londynie. Zainteresowanie było ogromne. Tłumy zmierzające na koncert (ponad 12 tys.) spowodowały jeden z pierwszych korków w historii Londynu, blokując na trzy godziny centrum miasta i Most Londyński. Koncert był ogromnym sukcesem Händla.
27 kwietnia odbył się pokaz ogni sztucznych przygotowany i nadzorowany przez komendanta arsenału królewskiego w Woolwich, kapitana Thomasa Desaguliers'a (był najmłodszym synem znanego pastora i naukowca Johna Theophilusa Desaguliers'a). Scenograf i architekt Giovanni Niccolo Servandoni zbudował ogromne dekoracje składające się z kolumn, łuków i alegorycznych rzeźb, które były czymś w rodzaju "rusztowań" dla ogni sztucznych. Orkiestra wykonująca suitę (100 muzyków) siedziała w specjalnie dla niej zbudowanym pawilonie. Tym razem nie wszystko poszło tak szczęśliwie, jak tydzień wcześniej. Nie dość, że dzień był deszczowy to z powodu zawalenia się wielkiej płaskorzeźby przedstawiającej Jerzego II zapalił się budynek, w którym przechowywano fajerwerki. Ładunki eksplodowały, budynek spłonął doszczętnie. Koncert jednak dokończono.
"Muzyka ogni sztucznych" składa się z dwóch części - uwertury, którą grano przed puszczaniem fajerwerków i suity małych utworów, granych w czasie pokazu i alegorycznie odpowiadających niektórym jego fragmentom. Suita zawiera: "bourrée", largo "alla siciliana" zatytułowane La Paix (Pokój), "allegro" pt. La Réjouissance (Radość) i kończące dzieło dwa menuety.
Pisząc "Muzykę ogni sztucznych" Händel zmuszony był zrezygnować z instrumentów smyczkowych. Król życzył sobie, żeby w czasie pokazu grał zespół złożony z instrumentów kojarzących się z wojskiem czyli dętych i perkusyjnych. Kompozytor bardzo szczegółowo rozpisał podział instrumentów na grupy: 24 oboje (w trzech grupach - po 12, 8 i 4 instrumenty), 12 fagotów (grupy po 8 i 4), 9 trąbek (2 grupy po 3 i jedna grupa złożona z trzech tzw. trąbek niskich), 9 rogów (3 grupy po 3), 3 pary kotłów i werble.
Po pokazie Händel przepisał utwór z przeznaczeniem do wykonywania go na koncertach. Włączył wtedy do zespołu skrzypce, altówki i wiolonczele.
Nagrania.
"Muzykę ogni sztucznych" przeważnie wykonuje się dziś w późniejszej wersji instrumentalnej czyli z orkiestrą smyczkową. Na uwagę zasługuje więc nagranie z 1996 roku w wykonaniu orkiestry The English Concert pod kierunkiem Trevora Pinnocka. Na podstawie dokumentów z epoki Pinnock odtworzył dokładnie skład zespołu ze słynnego wykonania w czasie pokazu ogni sztucznych 27 kwietnia 1749 roku.

</doc>
<doc id="2734900" url="https://pl.wikipedia.org/wiki?curid=2734900" title="Mieszanka pepsynowa">
Mieszanka pepsynowa

Mixtura Pepsini, mieszanka pepsynowa – preparat galenowy do użytku wewnętrznego. Wywiera działanie pobudzające łaknienie. Znalazł zastosowanie w bezsoczności i małosoczności żołądka i związanym z tym brakiem apetytu. Dawniej szeroko stosowany, zwłaszcza w praktyce pediatrycznej.
Obecnie stosowany rzadziej.
Oficjalny skład preparatu według "Receptarium Polonicum":
Preparat obecnie nie jest produkowany przemysłowo. Sporządzany w zakresie receptury aptecznej.

</doc>
<doc id="2734901" url="https://pl.wikipedia.org/wiki?curid=2734901" title="Henryk Barwiński">
Henryk Barwiński

Henryk Barwiński, właśc. Henryk Teodor Hertz, ps. "Kirkor", "Zwidlicz" (ur. 23 kwietnia 1877 w Warszawie, zm. 8 grudnia 1970 tamże) – polski aktor, reżyser, rysownik.
Życiorys.
Urodził się w rodzinie Józefa Hertza – urzędnika bankowego i ekonomisty oraz Doroty z Libkindów. Jego bratem był bajkopisarz Benedykt Hertz. Po śmierci ojca wraz z rodziną zamieszkał w Kijowie, po ukończeniu gimnazjum powrócił do Warszawy i zaczął naukę w Klasie Dykcji i Deklamacji zorganizowanej przez Warszawskie Towarzystwo Muzyczne. Po jej ukończeniu występował przez jeden sezon z trupą Teatru Polskiego w Poznaniu, a następnie w Teatrze Polskim w Łodzi. W 1902 poślubił aktorkę Leonię z Urbanowiczów i oboje postanowili występować używając nazwiska dziadka Leonii – "Berwińscy", wkrótce na afiszach użyto formy Barwińscy i ta wersja pozostała.
W 1904 otrzymał powołanie do wojska na front rosyjsko-japoński, aby tego uniknąć przeniósł się do Krakowa i tam kontynuował grę aktorską. Od 1906 równolegle studiował rzeźbiarstwo na Akademii Sztuk Pięknych pod kierunkiem Konstantego Laszczki. W 1913 został członkiem zarządu Związku Artystów i Artystek Teatrów Polskich w Galicji.
4 sierpnia 1914 we Lwowie zgłosił się na ochotnika do Legionów Polskich, przydzielono go do 1 pułku piechoty I Brygady, początkowo w 2 kompanii II baonu, a następnie w 4 kompanii III baonu. Awansował na podporucznika i otrzymał funkcję adiutanta III baonu. Zorganizował teatr legionowy, zaprojektował medal uświetniający imieniny Józefa Piłsudskiego w 1917. Odmówił złożenia przysięgi na wierność cesarzowi i jesienią 1917 powrócił do Lwowa, gdzie wstąpił go zespołu tamtejszego Teatru Miejskiego.
W 1920 walczył w obronie Lwowa, do rezerwy przeszedł w stopniu kapitana. Za bohaterski udział w walkach dwukrotnie otrzymał Krzyż Walecznych.
W późniejszych latach wielokrotnie zmieniał miejsca gry aktorskiej, bywał reżyserem, wykładowcą w szkołach teatralnych i dyrektorem teatrów. W 1933 przeszedł na emeryturę i zamieszkał z żoną w Podkowie Leśnej, znalazł zatrudnienie w Wojskowym Instytucie Naukowo-Oświatowym jako referent do spraw teatrów żołnierskich. Dorywczo reżyserował, 2 maja 1937 w lwowskim Powszechnym Teatrze Żołnierza świętował trzydziestopięciolecie pracy artystycznej.
II wojnę światową przeżył w Podkowie Leśnej, sporadycznie organizował tajne koncerty patriotyczne. Po wyzwoleniu kraju w 1945 został oddelegowany do Urzędu Wojewódzkiego w Poznaniu gdzie był referentem do spraw teatru i literatury, zainicjował powstanie teatrów w Gorzowie Wielkopolskim i Gnieźnie. Do 1950 ponownie zaangażował się w pracę reżysera i grę aktorską, w sezonie 1950/1951 otrzymał angaż w Teatrze Ateneum w Warszawie. Sześćdziesięciolecie pracy artystycznej obchodził 12 września 1959 na scenie Teatru im. Osterwy w Gorzowie Wielkopolskim. Dwa lata później otrzymał tytuł członka zasłużonego SPATiF-ZASP. W stan spoczynku przeszedł w 1962, ostatnim sezonem w którym występował był 1962/1963. Zmarł siedem lat później. Został pochowany na cmentarzu Powązkowskim w Warszawie (kwatera 233-2-16).

</doc>
<doc id="2734902" url="https://pl.wikipedia.org/wiki?curid=2734902" title="Suisei">
Suisei

Suisei (jap. すいせい) – japońska sonda kosmiczna, wystrzelona w 1985 jako część tzw. armady Halleya. 8 marca 1986 wykonała przelot obok komety Halleya w odległości 151 000 km. Konstrukcyjnie zbliżona do sondy "Sakigake", sonda "Suisei" podczas misji wykonywała zdjęcia ultrafioletowe za pomocą wbudowanej kamery. W 1987 instytut ISAS postanowił skierować sondę w kierunku komety 21P/Giacobini-Zinner, największe zbliżenie do niej zaplanowano na 24 listopada 1998. Jednak 22 lutego 1991 zabrakło paliwa (hydrazyny) do dalszych korekt trajektorii sondy i spotkanie nie doszło do skutku, podobnie jak planowany przelot w odległości kilku milionów kilometrów od komety 55P/Tempel-Tuttle.
Łączność z sondą utrzymywano do roku 1992, kiedy to minęła Ziemię w odległości 60 000 km.

</doc>
<doc id="2734903" url="https://pl.wikipedia.org/wiki?curid=2734903" title="Podlesie Radwanickie">
Podlesie Radwanickie

Podlesie Radwanickie (, ) – wieś na Białorusi w rejonie brzeskim obwodu brzeskiego, w sielsowiecie Muchawiec. 
Miejscowość położona 11 km na wschód od Brześcia i 1,5 km na południowy wschód od wsi Litwiny, tuż przy zachodniej granicy rejonu żabineckiego.
Historia.
W XIX w. wieś znajdowała się w gminie Radwanicze w powiecie brzeskim guberni grodzieńskiej. 
W okresie międzywojennym Podlesie należało do gminy Radwanicze, a po 1928 r. do gminy Kamienica Żyrowiecka w powiecie brzeskim województwa poleskiego. Według spisu powszechnego z 1921 r. była to wieś zamieszkana przez osoby deklarujące się jako rzymscy katolicy narodowości polskiej.
Po II wojnie światowej Podlesie znalazło się w granicach ZSRR i od 1991 r. w niepodległej Białorusi.

</doc>
<doc id="2734904" url="https://pl.wikipedia.org/wiki?curid=2734904" title="Taurus-XL">
Taurus-XL



</doc>
<doc id="2734905" url="https://pl.wikipedia.org/wiki?curid=2734905" title="Pogoń Wschowa">
Pogoń Wschowa



</doc>
<doc id="2734913" url="https://pl.wikipedia.org/wiki?curid=2734913" title="Gromada Dąbrowa Białostocka">
Gromada Dąbrowa Białostocka



</doc>
<doc id="2734914" url="https://pl.wikipedia.org/wiki?curid=2734914" title="Dąbrowa Białostocka (gromada 1969–1972)">
Dąbrowa Białostocka (gromada 1969–1972)

Dąbrowa Białostocka (1954–68 "Ostrowie") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrowa Białostocka z siedzibą GRN w mieście Dąbrowa Białostocka utworzono 1 stycznia 1969 w powiecie dąbrowskim w woj. białostockim, w związku z przeniesieniem siedziby GRN gromady Ostrowie z Ostrowia do Dąbrowy Białostockiej i przemianowaniem gromady na "gromada Dąbrowa Białostocka"; równocześnie do gromady Dąbrowa Białostocka przyłączono wsie Kirejewszczyzna, Małyszówka i Jasionówka oraz kolonię Jasionówka z miasta Dąbrowa Białostocka.
1 stycznia 1972 do gromady Dąbrowa Białostocka przyłączono obszar zniesionej gromady Stara Kamienna.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku utworzono gminę Dąbrowa Białostocka.
Uwaga: Jednostka o nazwie "gromada Dąbrowa Białostocka" – lecz o zupełnie innym obszarze – istniała też w latach 1954–64 (1954–61 jako "gromada Dąbrowa"); w 1965 utworzono z jej obszaru miasto Dąbrowa Białostocka.

</doc>
<doc id="2734918" url="https://pl.wikipedia.org/wiki?curid=2734918" title="Kim Yong Nam">
Kim Yong Nam



</doc>
<doc id="2734921" url="https://pl.wikipedia.org/wiki?curid=2734921" title="Nowoje słowo">
Nowoje słowo

"Nowoje słowo" (ros. "Новое Слово"; "Nowe Słowo") – rosyjskojęzyczne pismo w Berlinie w latach 30. i I poł. lat 40. XX wieku
Pismo było wydawane w Berlinie od maja 1933 r. jako niezawisły organ prasowy rosyjskiej kolonii miasta. Wychodziło nieregularnie. Początkowo było finansowane przez Ministerstwo Propagandy Josepha Goebbelsa. Szybko znalazło się pod całkowitą kontrolą władz niemieckich sprawowaną poprzez Antykomintern, zaś od końca 1936 r. Urząd "Wschód" (związany z Alfredem Rosenbergiem). W ten sposób gazeta stała się narzędziem propagowania ideologii nazistowskiej wśród Białych Rosjan. Funkcję redaktora naczelnego pisma pełnił Jewgienij L. Kumming. W sierpniu 1934 r. zastąpił go na krótko Nikołaj Herszelmann, zaś we wrześniu tego roku Władimir M. Despotuli. Odtąd pismo ukazywało się 2 razy w tygodniu. Ideologicznie gazeta reprezentowała poglądy proniemieckie, antysemickie, antykomunistyczne i antymasońskie. Opowiadała się za "nową wolną Rosją żyjącą w przyjaźni z dawnym wrogiem Niemcami". Popierano prawa do tytułu carskiego wielkiego księcia Kiryła. Zamieszczano w niej artykuły i felietony wielu działaczy emigracji rosyjskiej w Niemczech, jak gen. Wasilij W. Biskupski, gen. Aleksiej A. von Lampe, Nikołaj N. Breszko-Breszkowski, Michaił M. Popiello-Dawydow, czy G.W. Niemirowicz-Danczenko. W 1938 r. gen. W. W. Biskupski, stojący na czele Vertauenstelle für Russische Flüchtlinge, próbował nieskutecznie uczynić pismo organem prasowym Frontu Narodowego. Po ataku wojsk niemieckich na ZSRR 22 czerwca 1941 r., gazeta była kolportowana też na okupowane tereny sowieckie. Ostatni numer pisma wyszedł krótko przed kapitulacją III Rzeszy 8/9 maja 1945 r.
Linki zewnętrzne.
Emigracja rosyjska w Niemczech w okresie międzywojennym (jęz. rosyjski)

</doc>
<doc id="2734922" url="https://pl.wikipedia.org/wiki?curid=2734922" title="Martin Glover">
Martin Glover

Martin „Youth” Glover (ur. 27 grudnia 1960 w Afryce) – brytyjski producent muzyczny oraz współzałożyciel i gitarzysta basowy grupy muzycznej Killing Joke. Wraz z Paulem McCartneyem jest członkiem grupy The Fireman. Jako producent używa również pseudonimu „Orion”.
Życiorys.
Początki kariery.
Jego pierwszy pseudonim, „Pig Youth”, był wzorowany na pseudonimie muzyka reggae – Big Youtha, który w latach 70. był popularny wśród londyńskich grup punkrockowych. W wieku 15 lat został członkiem punkrockowego zespołu The Rage, który występował wraz z The Adverts. W późniejszym okresie dołączył do zespołu 4” Be 2”, stworzonego przez Jimmy’ego Lydona, brata Johna Lyndona. Nagrał wraz z nimi singel "One of the Lads".
Pod koniec 1978 lub na początku 1979 roku dołączył do formującej się grupy Killing Joke. Niedługo po (pierwszym) opuszczeniu Killing Joke, które miało miejsce w 1982 roku założył wraz z Benem Watkinsem (Juno Reactor) i Jimmym Cautym (The KLF, The Orb) grupę Brilliant grającą popowy dub funk. Wydała ona jeden album w 1986 roku, po czym została rozwiązana. 
W 1989 roku założył wraz z Alexem Patersonem (The Orb) wytwórnię WAU! Mr. Modo specjalizującą się początkowo w muzyce acid house. Opublikowane przez nie w początkowych latach działalności duby utworów z gatunku industrial techno, jak i dubów sound systemów takich muzyków jak Napthali, Manasseh, Bim Sherman czy Jah Warrior są niedostępne od lat i osiągają wysokie ceny w obrocie kolekcjonerskim.
Kontynuacją jego powiązań z dubem było zremiksowanie części utworów Bima Shermana w połowie lat 90., na prośbę Adriana Sherwooda, który chciał nagrać nową wersję albumu "Miracle". Niedawno Glover wziął udział w nagraniu dubowego albumu Teda Parsonsa/NIC i wzbogacił płytę remiksem zaczynającym się od sampla z piosenki „Version ’78”, która pierwotnie została wydana przez wydawnictwo South East.
Na początku lat 90. Martin Glover założył wraz z Durgą McBroom duet Blue Pearl grający muzykę techno oraz house. Wiele z ich singli osiągnęło sukces, w tym debiutancki „Naked in the Rain”, pierwotnie wydany na niebieskiej płycie winylowej. Osiągnął on 4. pozycję na brytyjskiej liście przebojów singli, jak i 5. miejsce na amerykańskiej liście przebojów dance’owych w 1990 roku. Kolejnymi wydanymi singlami były „Little Brother” i „(Can You) Feel the Passion”.
Późniejsza kariera.
Jego wydawnictwo, Butterfly Records, wyprodukowało albumy takich artystów i grup muzycznych jak Take That, Wet Wet Wet, Tom Jones, The Orb, Maria McKee czy też Heather Nova. Youth był współproducentem albumu "Urban Hymns" zespołu The Verve oraz "Are You Listening?" autorstwa Dolores O’Riordan. 
Był również producentem oraz tworzył remiksy dla innych grup muzycznych, w tym Primal Scream, The Cult, Embrace, Siouxsie and the Banshees, The Art of Noise, Crowded House, Zoé, P.M. Dawn, Yazoo, Erasure, U2, Bananarama, INXS, James, Suns of Arqa, Wet Wet Wet, Depeche Mode, The Shamen, Misery Loves Co., Texas, Dido, Dolores O’Riordan, Gravity Kills oraz Fake?.
Youth jest założycielem Dragonfly Records – pierwszej wytwórni płytowej zajmującej się muzyką psychedelic trance. Założył on również inne wydawnictwa jak Liquid Sound Design oraz Kamaflage Records, działające w strukturze Dragonfly Records. Martin Glover jest dobrze znaną postacią sceny psytrance’owej i współpracował z takimi artystami jak Celtic Cross z Simonem Posfordem oraz Saulem Daviesem, Dub Trees z Gregiem Hunterem i Simonem Posfordem czy Zodiac Youth.
Glover grał zarówno full-ony (forma muzyczna w psytrance) jak i sety DJ-skie w stylu chillout na wielu imprezach Return to the Source. Był twórcą albumu z remiksami "Ambient Meditations 3", który został wydany przez jego wytwórnię w roku 2000. Jego studio, Butterfly Studios, służyło jako biuro dla Return to the Source w latach ok. 1999–2002.
Jest rozpoznawany jako basista Killing Joke. Współpracował również z Duran Duran w pierwszych etapach nagrywania zaginionego albumu "Reportage" w ok. 2005 roku.
Jest członkiem grupy Transmission, w której występuje wraz z Simonem Tongiem z The Verve, Paulem Fergusonem z Killing Joke oraz Timem Branem z Dreadzone. Youth zagrał partie gitarowe w kilku utworach grupy Client na jej albumie z roku 2007 – "Heartland". W 2008 roku wyprodukował album grupy Delays ("Everything’s the Rush") oraz The Futureheads ("This Is Not the World").
W połowie 2010 roku rozpoczął współpracę z Aleksem Patersonem z The Orb, której wynikiem był album kompilacyjny zawierający utwory wydane przez WAU! Mr Modo. Został on nazwany "Impossible Oddities" i wydany 25 października 2010 przez Year Zero zarówno jako płyta kompaktowa jak i podwójna płyta winylowa.
Glover był współproducentem wydanej w listopadzie 2014 płyty "The Endless River" zespołu Pink Floyd.
Nagrody.
27 października 2012 na festiwalu Soundedit w Łodzi odebrał nagrodę „Człowiek ze Złotym Uchem” za „wizjonerstwo i pionierskie rozwiązania w dziedzinie produkcji muzycznej”.
1 grudnia 2015 brytyjska Music Producers Guild (MPG) ogłosiła przyznanie Youthowi nagrody w uznaniu za szczególne dokonania dla muzyki brytyjskiej ("Award for Outstanding Contribution to UK Music"). Uroczystość rozdania nagród, MPG’s 2016 Awards Ceremony, odbyła się 3 lutego 2016 w Londynie.
W 2021 roku otrzymał Nagrodę Grammy w kategorii „Najlepszy album reggae roku 2020” („Best Reggae Album – 2020”) jako producent "Got to Be Tough" zespołu Toots and the Maytals.
Linki zewnętrzne.
 
 

</doc>
<doc id="2734923" url="https://pl.wikipedia.org/wiki?curid=2734923" title="Ch’oe T’ae Bok">
Ch’oe T’ae Bok

Ch’oe T’ae Bok, również Choe Thae Bok (kor. 최태복, ur. 1 grudnia 1930) – północnokoreański polityk, ze względu na przynależność do najważniejszych gremiów politycznych Korei Północnej, uznawany za członka ścisłej elity władzy KRLD. Wieloletni doradca Kim Dzong Ila, jako specjalista od edukacji i spraw międzynarodowych wielokrotnie podróżował po świecie, odwiedzając głównie kraje sojusznicze Korei Północnej.
Kariera.
Ch’oe T’ae Bok urodził się 1 grudnia 1930 roku w mieście Namp’o w prowincji P’yŏngan Południowy. Z wykształcenia chemik. Absolwent Szkoły Rewolucjonistów w Man'gyŏngdae oraz Uniwersytetu im. Kim Ir Sena w Pjongjangu. W latach 50. XX wieku studiował także na Politechnice w Lipsku (NRD, dziś Lipski Uniwersytet Nauk Stosowanych) oraz na Uniwersytecie Moskiewskim. Po powrocie ze studiów za granicą, pracował jako nauczyciel. W 1959 roku podjął pracę w Wydziale Edukacji Komitetu Centralnego Partii Pracy Korei. Do pracy nauczyciela powrócił w 1961 roku, gdy został wykładowcą inżynierii chemicznej oraz dziekanem Wydziału Zarządzania Edukacją na Politechnice w Hamhŭng. Ponad 10 lat później wrócił do KC, gdzie w 1972 roku otrzymał nominację na szefa jednej z sekcji Wydziału Edukacji. Po czterech latach został wicedyrektorem tego Wydziału. W międzyczasie pracował także w Koreańskiej Akademii Nauk, w siedzibie Instytutu Chemii KAN w Hamhŭng.
Od września 1978 kontynuował karierę akademicką jako dziekan, a następnie rektor Uniwersytetu Technologicznego im. Kim Ch'aeka w Pjongjangu. W dalszym ciągu angażował się jednak w sprawy międzynarodowe, w sierpniu 1981 roku stając na czele Stowarzyszenia Przyjaźni Koreańsko-Bułgarskiej. W latach 80. był ponadto wiceprzewodniczącym oraz przewodniczącym Komisji Edukacji Narodowej, a także ministrem edukacji. Ponieważ już w tym czasie odpowiadał za wyjazdy północnokoreańskiej młodzieży na studia za granicą (które to wyjazdy przynosiły studentom wiele korzyści), do dziś uchodzi za jednego z najpopularniejszych polityków wśród elit władzy KRLD.
Deputowany Najwyższego Zgromadzenia Ludowego KRLD, parlamentu KRLD, począwszy od VII kadencji (tj. nieprzerwanie od lutego 1982 roku). Od początku X kadencji (wrzesień 1998) – Przewodniczący Najwyższego Zgromadzenia Ludowego (nie mylić z Przewodniczącym Prezydium NZL, którym jest Kim Yŏng Nam i który faktycznie jest najważniejszą osobą w północnokoreańskim parlamencie).
Na IX Plenum 6. Komitetu Centralnego w 1984 wybrany na zastępcę członka Komitetu Centralnego. Pełne członkostwo w KC po raz pierwszy otrzymał 27 grudnia 1986 roku podczas XII Plenum, równolegle z objęciem stanowiska sekretarza KC odpowiedzialnego za edukację. W maju 1990 został zastępcą członka Biura Politycznego KC, a w styczniu 1992 – szefem Wydziału Nauki i Techniki KC. Od grudnia 1992 roku sekretarz KC odpowiedzialny za sprawy międzynarodowe, a od grudnia 1993 roku – ponownie za edukację. Wtedy także po raz drugi został szefem Wydziału Nauki i Techniki w Komitecie Centralnym. Jako parlamentarzysta od kwietnia 1993 roku był szefem Komisji Spraw Zagranicznych Najwyższego Zgromadzenia Ludowego. Nominacje te i przesunięcia między wydziałami KC pokazywały, że Ch’oe T’ae Bok od lat w Partii Pracy Korei zajmował się głównie sprawami edukacji, nauki oraz problematyką zagraniczną.
Jako polityk zajmujący się sprawami międzynarodowymi od lat był jednym z najczęściej jeżdżących w delegacje zagraniczne północnokoreańskich polityków. Tuż po objęciu mandatu deputowanego Najwyższego Zgromadzenia Ludowego w 1982 roku, przewodniczył delegacji parlamentu KRLD do Francji. Inne kraje, które odwiedził, to m.in. Malta (1982), Związek Radziecki (1984), Niemiecka Republika Demokratyczna (1984), Chiny (1985), Bułgaria (1985) czy Tanzania (1986).
W 2000 brał udział w słynnej podróży Kim Dzong Ila pociągiem do Rosji, gdzie był także w 2002 roku. W lutym oraz październiku 2010 udał się z oficjalnymi wizytami do Chin, a w marcu 2011 roku był w Wielkiej Brytanii. Reprezentował także Koreę Północną w lipcu 2010 roku na posiedzeniach ONZ w Genewie. Spotkał się wtedy z delegacjami Iranu, Syrii, Kuby oraz Chin. Przez lata nie tylko podróżował po świecie, ale także przyjmował delegacje składające wizyty w KRLD.
Podczas 3. Konferencji Partii Pracy Korei w dniu 28 września 2010 roku został wybrany członkiem Biura Politycznego i po raz drugi zasiadł w samym KC. Po śmierci Kim Dzong Ila w grudniu 2011 roku, Ch’oe T’ae Bok znalazł się na bardzo wysokim, 9. miejscu w 233-osobowym Komitecie Żałobnym. Świadczyło to o formalnej i faktycznej przynależności Ch’oe T’ae Boka do grona ścisłego kierownictwa politycznego Koreańskiej Republiki Ludowo-Demokratycznej. Według specjalistów, miejsca na listach tego typu określały rangę polityka w hierarchii aparatu władzy.

</doc>
<doc id="2734924" url="https://pl.wikipedia.org/wiki?curid=2734924" title="Youth">
Youth



</doc>
<doc id="2734925" url="https://pl.wikipedia.org/wiki?curid=2734925" title="Youth Martin">
Youth Martin



</doc>
<doc id="2734926" url="https://pl.wikipedia.org/wiki?curid=2734926" title="Pyon In Son">
Pyon In Son



</doc>
<doc id="2734927" url="https://pl.wikipedia.org/wiki?curid=2734927" title="Kim Jong Gak">
Kim Jong Gak



</doc>
<doc id="2734929" url="https://pl.wikipedia.org/wiki?curid=2734929" title="Pak To Chun">
Pak To Chun



</doc>
<doc id="2734930" url="https://pl.wikipedia.org/wiki?curid=2734930" title="Kim Yong Chun">
Kim Yong Chun



</doc>
<doc id="2734931" url="https://pl.wikipedia.org/wiki?curid=2734931" title="Kim Kyong Ok">
Kim Kyong Ok



</doc>
<doc id="2734932" url="https://pl.wikipedia.org/wiki?curid=2734932" title="Ju Kyu Chang">
Ju Kyu Chang



</doc>
<doc id="2734934" url="https://pl.wikipedia.org/wiki?curid=2734934" title="Choe Ryong Hae">
Choe Ryong Hae



</doc>
<doc id="2734935" url="https://pl.wikipedia.org/wiki?curid=2734935" title="Choe Yŏng Rim">
Choe Yŏng Rim



</doc>
<doc id="2734936" url="https://pl.wikipedia.org/wiki?curid=2734936" title="Martin Youth">
Martin Youth



</doc>
<doc id="2734937" url="https://pl.wikipedia.org/wiki?curid=2734937" title="Chang Sung-taek">
Chang Sung-taek



</doc>
<doc id="2734938" url="https://pl.wikipedia.org/wiki?curid=2734938" title="Kim Kiong Hui">
Kim Kiong Hui



</doc>
<doc id="2734940" url="https://pl.wikipedia.org/wiki?curid=2734940" title="Jewgienij Kumming">
Jewgienij Kumming

Jewgienij Lwowicz Kumming, ros. Евгений Львович Кумминг, Eugen Kumming (ur. 1899, zm. 1980) – emigracyjny poeta, publicysta i pisarz, cywilny specjalista Wehrmachtu podczas II wojny światowej, działacz antykomunistyczny
W 1920 r. w Rosji współtworzył grupę poetycką "Зеленая мастерская". W 1921 r. wyjechał do Niemiec, gdzie został współpracownikiem berlińskiej gazety "Rul". Był autorem licznych artykułów dotyczących m.in. represji bolszewickich. W latach 1933-1934 pełnił funkcję redaktora naczelnego pisma "Nowe Słowo". W 1940 r. został zmobilizowany do Wehrmachtu jako Sonderführer. Uczył języka rosyjskiego na kursach wojskowych, zaś po ataku wojsk niemieckich na ZSRR 22 czerwca 1941 r. służył na froncie w charakterze tłumacza. Brał udział w przesłuchaniach jeńców wojennych – czerwonoarmistów. Był autorem słowników języka rosyjskiego dla celów wojskowych. Pod koniec kwietnia 1945 r. brał udział w tzw. powstaniu antyhitlerowskim w Monachium, po upadku którego był zmuszony ukrywać się do końca wojny. Po jej zakończeniu próbował utworzyć Niemiecką Komisję Prasową do spraw Zbadania Przestępstw Nazistowskich w Obozach Jenieckich i na Terenach Okupowanych. W latach 50. pisał liczne artykuły w emigracyjnej prasie rosyjskiej. W latach 1953-1954 pracował w Radiu "Wolna Europa". Jednocześnie został zaangażowany przy skierowanym przeciwko Sowietom tzw. Projekcie Harvardzkim, realizowanym pod egidą US Army i CIA. Od 1955 r. współpracował z monachijskimi pismami "Swoboda" i "Der Antikommunist".
Bibliografia.
Andriej I. Sierkow, "Русское масонство, 1731-2000: энциклопедический словарь", 2001

</doc>
<doc id="2734941" url="https://pl.wikipedia.org/wiki?curid=2734941" title="Isabelle Gautheron">
Isabelle Gautheron

Isabelle Gautheron (ur. 3 grudnia 1963 w Villeneuve-Saint-Georges) – francuska kolarka torowa, brązowa medalista mistrzostw świata.
Kariera.
Największym sukcesem w karierze Isabelle Gautheron było zdobycie brązowego medalu w sprincie indywidualnym podczas mistrzostw świata w Lyonie w 1989 roku. W wyścigu tym wyprzedziły ją jedynie dwie reprezentantki ZSRR: Erika Salumäe i Galina Jeniuchina. Rok wcześniej Isabelle wystartowała na igrzyskach olimpijskich w Seulu, gdzie w tej samej konkurencji zajęła czwartą pozycję, przegrywając walkę o brązowy medal z Amerykanką Connie Paraskevin. Ponadto Gautheron wielokrotnie zdobywała medale torowych mistrzostw Francji, w tym sześciokrotnie była najlepsza (wszystkie medale zdobyła w sprincie indywidualnym).

</doc>
<doc id="2734942" url="https://pl.wikipedia.org/wiki?curid=2734942" title="HCB">
HCB



</doc>
<doc id="2734944" url="https://pl.wikipedia.org/wiki?curid=2734944" title="Anaceros">
Anaceros

Anaceros – rodzaj kosarzy z podrzędu Laniatores i rodziny Biantidae. Gatunkiem typowym jest "Anaceros humilis".
Występowanie.
Wszystkie gatunki są endemiczne dla Madagaskaru.
Systematyka.
Opisano dotychczas 4 gatunki z tego rodzaju:

</doc>
<doc id="2734945" url="https://pl.wikipedia.org/wiki?curid=2734945" title="Biantella reticulata">
Biantella reticulata

Biantella reticulata – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Biantella.
Występowanie.
Gatunek został wykazany z Kamerunu.

</doc>
<doc id="2734946" url="https://pl.wikipedia.org/wiki?curid=2734946" title="Clinobiantes paradoxus">
Clinobiantes paradoxus

Clinobiantes paradoxus – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Clinobiantes.
Występowanie.
Gatunek został wykazany z Kamerunu.

</doc>
<doc id="2734948" url="https://pl.wikipedia.org/wiki?curid=2734948" title="Probiantes croceus">
Probiantes croceus

Probiantes croceus – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Probiantes.
Występowanie.
Gatunek został wykazany z indyjskiego, dawnego stanu Bombaj.

</doc>
<doc id="2734949" url="https://pl.wikipedia.org/wiki?curid=2734949" title="Eubiantes africanus">
Eubiantes africanus

Eubiantes africanus – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Eubiantes.
Występowanie.
Gatunek występuje w Afryce Wschodniej.

</doc>
<doc id="2734952" url="https://pl.wikipedia.org/wiki?curid=2734952" title="Biantomma nigrospinosum">
Biantomma nigrospinosum

Biantomma nigrospinosum – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Biantomma.
Występowanie.
Gatunek został wykazany z Fernando.

</doc>
<doc id="2734954" url="https://pl.wikipedia.org/wiki?curid=2734954" title="Cryptobiantes protector">
Cryptobiantes protector

Cryptobiantes protector – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Cryptobiantes.

</doc>
<doc id="2734956" url="https://pl.wikipedia.org/wiki?curid=2734956" title="Ivobiantes spinipalpis">
Ivobiantes spinipalpis

Ivobiantes spinipalpis – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Ivobiantes.

</doc>
<doc id="2734957" url="https://pl.wikipedia.org/wiki?curid=2734957" title="Monobiantes benoiti">
Monobiantes benoiti

Monobiantes benoiti – gatunek kosarza z podrzędu Laniatores i rodziny Biantidae. Jedyny znany przedstawiciel monotypowego rodzaju Monobiantes.

</doc>
<doc id="2734958" url="https://pl.wikipedia.org/wiki?curid=2734958" title="Biantella">
Biantella



</doc>
<doc id="2734959" url="https://pl.wikipedia.org/wiki?curid=2734959" title="Clinobiantes">
Clinobiantes



</doc>
<doc id="2734961" url="https://pl.wikipedia.org/wiki?curid=2734961" title="Probiantes">
Probiantes



</doc>
<doc id="2734962" url="https://pl.wikipedia.org/wiki?curid=2734962" title="Eubiantes">
Eubiantes



</doc>
<doc id="2734963" url="https://pl.wikipedia.org/wiki?curid=2734963" title="Biantomma">
Biantomma



</doc>
<doc id="2734964" url="https://pl.wikipedia.org/wiki?curid=2734964" title="Cryptobiantes">
Cryptobiantes



</doc>
<doc id="2734965" url="https://pl.wikipedia.org/wiki?curid=2734965" title="Ivobiantes">
Ivobiantes



</doc>
<doc id="2734966" url="https://pl.wikipedia.org/wiki?curid=2734966" title="Monobiantes">
Monobiantes



</doc>
<doc id="2734968" url="https://pl.wikipedia.org/wiki?curid=2734968" title="Gary Junction Road">
Gary Junction Road

Great Central Road - droga w Australii, w większości nieutwardzona o długości 864 km, łącząca drogę Tanami Road, 138 km na północny zachód od Alice Springs na obszarze Terytorium Północnego, z drogą Gary Highway w Australii Zachodniej.

</doc>
<doc id="2734969" url="https://pl.wikipedia.org/wiki?curid=2734969" title="Cobi (maskotka)">
Cobi (maskotka)

Cobi – oficjalna maskotka XXV Letnich Igrzysk Olimpijskich w Barcelonie w 1992 roku. Przedstawia kubistyczny wizerunek żółtego psa – owczarka katalońskiego. Maskotka została zaprojektowana przez hiszpańskiego projektanta Javiera Mariscala. Zaprezentowano ją oficjalnie 15 marca 1988 roku. Jej imię zainspirowały inicjały hiszpańskiej nazwy organizatora Igrzysk w Barcelonie – Comité Organizador de las Olimpiadas de Barcelona (COOB).
Przed i podczas Igrzysk, Cobi był używany w reklamach oficjalnych sponsorów imprezy, takich jak np. Coca-Cola czy Danone. Posiadał swój serial telewizyjny ("The Cobi Troupe"), był także sprzedawany jako pamiątka.

</doc>
<doc id="2734971" url="https://pl.wikipedia.org/wiki?curid=2734971" title="Lush Life">
Lush Life



</doc>
<doc id="2734972" url="https://pl.wikipedia.org/wiki?curid=2734972" title="Eugeniusz Szewczyk">
Eugeniusz Szewczyk



</doc>
<doc id="2734976" url="https://pl.wikipedia.org/wiki?curid=2734976" title="Radwanicze">
Radwanicze

2 sąsiednie wsie na Białorusi (biał. Радванічы, "Radwaniczy"; ros. Радваничи, "Radwaniczi"): 

</doc>
<doc id="2734977" url="https://pl.wikipedia.org/wiki?curid=2734977" title="Hiromi Miyake">
Hiromi Miyake

 – japońska sztangistka, dwukrotna medalistka igrzysk olimpijskich i mistrzostw świata.
Startuje w kategorii do 48 kg. W 2012 roku wywalczyła srebrny medal podczas igrzysk olimpijskich w Londynie, przegrywając tylko z Chinką Wang Mingjuan. Na rozgrywanych cztery lata później igrzyskach olimpijskich w Rio de Janeiro zdobyła brązowy medal. W zawodach tych wyprzedziły ją Sopitę Tanasan z Tajlandii i Sri Wahyuni Agustiani z Indonezji. Zdobyła ponadto brązowe medale w tej samej kategorii wagowej na mistrzostwach świata w Santo Domingo w 2006 roku i rozgrywanych w 2015 roku mistrzostwach świata w Houston. Brała też udział w igrzyskach olimpijskich w Atenach w 2004 roku (9. miejsce), igrzyskach w Pekinie w 2008 roku (4. miejsce) i igrzyskach w Tokio w 2010 roku (nie ukończyła).

</doc>
<doc id="2734979" url="https://pl.wikipedia.org/wiki?curid=2734979" title="Sandy Blight Junction Road">
Sandy Blight Junction Road

Sandy Blight Junction Road - droga w Australii, w większości nieutwardzona o długości 408 km, łącząca drogę Gary Junction Road na obszarze Terytorium Północnego, z drogą Great Central Road w Australii Zachodniej.
Zobacz też.
Lista dróg w Terytorium Północnym

</doc>
<doc id="2734980" url="https://pl.wikipedia.org/wiki?curid=2734980" title="Biantes albimanum">
Biantes albimanum

Biantes albimanum – gatunek kosarza z podrzędu Laniatores i rodziny Biantidae.
Występowanie.
Gatunek występuje na Seszelach.

</doc>
<doc id="2734982" url="https://pl.wikipedia.org/wiki?curid=2734982" title="Biantes minimus">
Biantes minimus

Biantes minimus – gatunek kosarza z podrzędu Laniatores i rodziny Biantidae.
Występowanie.
Gatunek występuje na Seszelach.

</doc>
<doc id="2734983" url="https://pl.wikipedia.org/wiki?curid=2734983" title="Biantes parvulus">
Biantes parvulus

Biantes parvulus – gatunek kosarza z podrzędu Laniatores i rodziny Biantidae.
Występowanie.
Gatunek występuje na Seszelach.

</doc>
<doc id="2734984" url="https://pl.wikipedia.org/wiki?curid=2734984" title="Ryang Chun-hwa">
Ryang Chun-hwa

Ryang Chun-hwa (ur. 12 czerwca 1991 w Pjongjang) – północnokoreańska sztangistka, brązowa medalistka olimpijska.
Startuje w kategorii do 48 kg. Największym jej sukcesem jest brązowy medal igrzysk olimpijskich w Londynie w 2012 roku.

</doc>
<doc id="2734985" url="https://pl.wikipedia.org/wiki?curid=2734985" title="Biantes vitellinus">
Biantes vitellinus

Biantes vitellinus – gatunek kosarza z podrzędu Laniatores i rodziny Biantidae.
Występowanie.
Gatunek endemiczny dla Sumatry.

</doc>
<doc id="2734986" url="https://pl.wikipedia.org/wiki?curid=2734986" title="Biantes lecithodes">
Biantes lecithodes

Biantes lecithodes – gatunek kosarza z podrzędu Laniatores i rodziny Biantidae.
Występowanie.
Gatunek wykazany z Birmy.

</doc>
<doc id="2734987" url="https://pl.wikipedia.org/wiki?curid=2734987" title="Biantes longimanus">
Biantes longimanus

Biantes longimanus – gatunek kosarza z podrzędu Laniatores i rodziny Biantidae.
Występowanie.
Gatunek występuje w Indiach.

</doc>
