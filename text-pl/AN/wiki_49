<doc id="2753769" url="https://pl.wikipedia.org/wiki?curid=2753769" title="Ignat Biły">
Ignat Biły

Ignat Archipowicz Biły, ros. Игнат Архипович Билый (ur. 1 stycznia 1887 r. w stanicy Olginskaja, zm. w 1973 r. w USA) – rosyjski, a następnie kozacki działacz państwowy, emigracyjny działacz narodowy, publicysta
Po ukończeniu 3-letniej szkoły stanicznej w stanicy Olginskaja został praktykantem u pisarza stanicznego G. I. Plisa. W 1907 r. ukończył kubańskie seminarium nauczycielskie w Jekaterynodarze, zaś w 1912 r. studia fizyczno-matematyczne na uniwersytecie w Sankt Petersburgu. W tym samym roku wybrano go delegatem na tamański zjazd oddziałowy, na którym skierowano go na zjazd obłastny, wybierający posłów do Dumy Państwowej. Od 1913 r. I. A. Biły pracował jako nauczyciel matematyki w szkole realnej w Jekaterynodarze. Współzakładał pismo "Kubanskaja Mysl", pisząc potem do niego artykuły. Po pewnym czasie został przewodniczącym Stowarzyszenia Uczących i Uczonych Kubania i Czarnomorza. Na pocz. 1917 r. zaangażował się w działalność polityczną. Na pocz. marca tego roku został członkiem Tymczasowego Kubańskiego Obłastnego Komitetu Wykonawczego, gdzie stanął na czele oddziału tamańskiego. Następnie był przedstawicielem stanicy Olginskaja na 1 Kubańskim Zjeździe Obłastnym. Ponadto wszedł w skład Kubańskiej Rady Wojskowej i Kubańskiego Rządu Wojskowego. Pod koniec września brał udział w konferencji kozackiej, na której utworzono Związek Południowo-Wschodni. Następnie został przedstawicielem stanicy Olginskaja w Kubańskiej Radzie Krajowej. W listopadzie-grudniu z ramienia Związku Południowo-Wschodniego wysłano go do Kijowa. W czerwcu 1918 r. wszedł w skład delegacji Kubańskiej Rady Ustawodawczej do gen. Antona I. Denikina, głównodowodzącego wojskami Białych. Po powrocie na Kubań ponownie został delegatem na Kubańską Radę Krajową. W grudniu w składzie delegacji Kozaków kubańskich wyjechał do Paryża na konferencję pokojową. W czerwcu 1919 r. uczestniczył w zjeździe kozackim w Rostowie nad Donem. Od pocz. stycznia do pocz. marca 1920 r. brał udział jako delegat Kozaków kubańskich w Kręgu Wierchownym Donu-Kubania-Tereku, zostając członkiem komisji konstytucyjnej. Pod koniec marca tego roku skierowano go do Tyflisu, na rozmowy z władzami Gruzji, zaś w lipcu na rozmowy z Polakami i Ukraińcami. Po zawarciu przez Polskę z bolszewikami traktatu ryskiego w marcu 1921 r., pozostał na terytorium II Rzeczypospolitej. Zamieszkał w Warszawie, współpracując z misją Dońskiego Kręgu Wojskowego, przybyłą z Bułgarii w poł. 1921 r. Od pocz. sierpnia tego roku do pocz. maja 1922 r. współredagował pismo "Gołos Kazaczestwa". W październiku tego roku wyjechał do Czechosłowacji, gdzie rozpoczął studia na wydziale inżynieryjno-budowlanym politechniki w Pradze. Jednocześnie pełnił funkcję asystenta na katedrze hydrotechniki w Ukraińskiej Akademii Gospodarczej w Podiebradach. W 1927 r. współzakładał Kozackie Centrum Narodowe. Od poł. grudnia tego roku był redaktorem jego organu prasowego "Wolnoje Kazaczestwo". Po rozpadzie Centrum wybrano go w lipcu 1935 r. atamanem marszowym Kozaków kubańskich. Po ataku wojsk niemieckich na Polskę 1 września 1939 r., przebywając we Francji, został internowany, pomimo tego, że przedstawiał się jako zwolennik państw zachodnich. Wkrótce przeniesiono go do obozu do Algieru, gdzie wyszedł na wolność na pocz. stycznia 1943 r. Po zakończeniu wojny kontynuował działalność w separatystycznym ruchu kozackim. Latem 1948 r. w Monachium ponownie wybrano atamanem wierchownym Kozaków kubańskich. Od kwietnia 1951 r. wydawał pismo "Kazak". W 1958 r. wyemigrował do USA.

</doc>
<doc id="2753770" url="https://pl.wikipedia.org/wiki?curid=2753770" title="Ciemna (dopływ Ołoboku)">
Ciemna (dopływ Ołoboku)

Ciemna – struga, lewy dopływ Ołoboku, płynąca przez Wysoczyznę Kaliską.
Ciemna ma połączenie z rzeką Trzemną, a granica zlewni według Zakładu Hydrografii i Morfologii Koryt Rzecznych IMGW znajduje się przy zachodniej części wsi Kurów, na północ od wsi Kościuszków. Stąd Ciemna płynie w kierunku południowym przy oczyszczalni ścieków. Dalej na południe przed Skalmierzycami skręca w kierunku południowo-wschodnim. Potem przepływa pod drogą krajową nr 25 i przez Skalmierzyce pod ulicą Ostrowską, linią kolejową nr 4 i ul. Dąbkową. Następnie Ciemna płynie na południe przez wieś Kowalew. Później na zalesionym obszarze przed wsią Psary poprzez utworzenie zapór tworzone są przepływowe stawy rybne na Ciemnej. Ze stawów wody Ciemnej płyną dalej na południe i uchodzą do Ołoboku na wschód od Psar.

</doc>
<doc id="2753771" url="https://pl.wikipedia.org/wiki?curid=2753771" title="Pływanie na Letnich Igrzyskach Olimpijskich 2012 – 4 × 200 m stylem dowolnym mężczyzn">
Pływanie na Letnich Igrzyskach Olimpijskich 2012 – 4 × 200 m stylem dowolnym mężczyzn

Pływanie na Letnich Igrzyskach Olimpijskich 2012 - 4 × 200 m stylem dowolnym mężczyzn - jedna z konkurencji pływackich rozgrywanych podczas XXX Letnich Igrzysk Olimpijskich w Londynie.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Wyniki.
Do zawodów przystąpiło 16 sztafet, które zostały podzielone na 2 biegi eliminacyjne. Do półfinałów awansowało 8 drużyn z najlepszymi czasami. Najlepszy wynik z kwalifikacji osiągnęły Stany Zjednoczone, a ostatni czas dający awans należał do Węgrów, którzy ukończyli zmagania z rezultatem 7:11.64.
Finał odbył się tego samego dnia co eliminacje. Zwycięzcami zostały Stany Zjednoczone kończąc wyścig z czasem 6:59.70. Srebrny medal zdobyła Francja z rezultatem 7:02.77, a brązowy medal wywalczyły Chiny z wynikiem 7:06.30.

</doc>
<doc id="2753773" url="https://pl.wikipedia.org/wiki?curid=2753773" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F35 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F35 mężczyzn

W rzucie dyskiem kl. F35 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 10 zawodników.

</doc>
<doc id="2753774" url="https://pl.wikipedia.org/wiki?curid=2753774" title="Pies Barbos i niezwykły cross">
Pies Barbos i niezwykły cross

Pies Barbos i niezwykły cross (tyt. oryg. "Пёс Барбос и необычный кросс") – radziecki krótkometrażowy film fabularny z 1961 roku, w reżyserii Leonida Gajdaja, na motywach felietonu Stiepana Olejnika. 
Pierwszy film z trzema charakterystycznymi bohaterami, którzy zdobyli wielką popularność, pojawili się w komiksach i kolejnych komediach Gajdaja. W filmie Trus, Bywałyj i Bałbes zajmują się łowieniem ryb przy pomocy dynamitu.

</doc>
<doc id="2753776" url="https://pl.wikipedia.org/wiki?curid=2753776" title="Lista najwyższych budynków w Szwecji">
Lista najwyższych budynków w Szwecji

Lista najwyższych budynków w Szwecji obejmuje różne typy budynków o wysokości przekraczającej 100 m. Nie obejmuje budynków planowanych, bądź w trakcie budowy.

</doc>
<doc id="2753777" url="https://pl.wikipedia.org/wiki?curid=2753777" title="Sobkowina">
Sobkowina



</doc>
<doc id="2753778" url="https://pl.wikipedia.org/wiki?curid=2753778" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F36 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F36 mężczyzn

W rzucie dyskiem kl. F36 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 7 zawodników.

</doc>
<doc id="2753779" url="https://pl.wikipedia.org/wiki?curid=2753779" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F37 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F37 mężczyzn

W rzucie dyskiem kl. F37 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 7 zawodników.

</doc>
<doc id="2753781" url="https://pl.wikipedia.org/wiki?curid=2753781" title="Galina Cariowa">
Galina Cariowa

Galina Gieorgijewna Cariowa (ros. Галина Георгиевна Царёва, ur. w 19 kwietnia 1950 w Wielkich Łukach) – radziecka kolarka torowa i szosowa, ośmiokrotna medalistka torowych mistrzostw świata.
Kariera.
Pierwszy sukces w karierze Galina Cariowa osiągnęła w 1969 roku, kiedy na torowych mistrzostwach świata w Antwerpii zdobyła złoty medal w sprincie indywidualnym. Sukces ten powtórzyła jeszcze pięciokrotnie: na MŚ w Leicester (1970), MŚ w Varese (1971), MŚ w San Cristóbal (1977), MŚ w Monachium (1978), oraz MŚ w Amsterdamie (1979). W tej samej konkurencji zajęła również trzecie miejsce podczas mistrzostw świata w Montrealu w 1974 roku, gdzie wyprzedziły ją jedynie jej rodaczka Tamara Pilszczikowa oraz Amerykanka Sue Novarra. Ostatni medal wywalczyła na mistrzostwach świata w Besançon w 1980 roku, gdzie w sprincie indywidualnym była druga za Novarrą. W latach 1969, 1971, 1974, 1975, 1976, 1977, 1978, 1979, 1980, 1982 i 1987 zdobywała mistrzostwo ZSRR w sprincie, a w latach 1971, 1972 i 1976 zwyciężała również w wyścigu na 500 m. Startowała także w wyścigach szosowych, między innymi sześciokrotnie zdobywając tytuł mistrzyni kraju w wyścigu ze startu wspólnego. W 1981 roku zajęła czwarte miejsce w tej konkurencji podczas szosowych mistrzostw świata w Pradze, przegrywając walkę o brązowy medal z Connie Carpenter z USA. Na rozgrywanych trzy lata wcześniej szosowych mistrzostwach w Nürburgring Cariowa zajęła ósmą pozycję. Nigdy nie wystartowała na igrzyskach olimpijskich.
Cariowa wyszła za mąż za swego trenera Aleksandra Kuzniecowa. Ich córka Swietłana Kuzniecowa jest tenisistką, a syn Nikołaj Kuzniecow również reprezentował Rosję w kolarstwie.

</doc>
<doc id="2753782" url="https://pl.wikipedia.org/wiki?curid=2753782" title="Pomianka">
Pomianka

2 cieki w Polsce:

</doc>
<doc id="2753783" url="https://pl.wikipedia.org/wiki?curid=2753783" title="Nikołaj Kuzniecow (kolarz)">
Nikołaj Kuzniecow (kolarz)

Nikołaj Aleksandrowicz Kuzniecow (ros. Николай Александрович Кузнецов, ur. 20 lipca 1973 w Petersburgu) – rosyjski kolarz torowy i szosowy, wicemistrz olimpijski.
Kariera.
Pierwszy sukces w karierze Nikołaj Kuzniecow osiągnął w 1991 roku, kiedy razem z kolegami z reprezentacji wywalczył złoty medal w drużynowym wyścigu na dochodzenie podczas mistrzostw świata juniorów. Już rok później wziął udział w igrzyskach olimpijskich w Barcelonie, gdzie w tej samej konkurencji Rosjanie z Kuzniecowem w składzie zajęli szóstą pozycję. Na rozgrywanych cztery lata później igrzyskach w Atlancie, Nikołaj wspólnie z Eduardem Gricunem, Aleksiejem Markowem i Antonem Szantyrem zdobył srebrny medal w drużynowym wyścigu na dochodzenie. Startował ponadto w wyścigach szosowych, zajmując między innymi drugie miejsce w hiszpańskim kryterium Trofeo Guerrita w 1997 roku.
Ojciec Nikołaja, Aleksandr, był trenerem, matka, Galina Cariowa, zdobyła osiem medali torowych mistrzostw świata, a siostra, Swietłana Kuzniecowa, jest tenisistką.

</doc>
<doc id="2753784" url="https://pl.wikipedia.org/wiki?curid=2753784" title="Garbacz">
Garbacz



</doc>
<doc id="2753786" url="https://pl.wikipedia.org/wiki?curid=2753786" title="Przehybka">
Przehybka

Przehybka ("Prehybka") (699 m) – niewybitny szczyt w Beskidzie Sądeckim, w zachodniej części Pasma Radziejowej, ok. 1900 m na zachód od Dzwonkówki i 200 m na północ od Lipowca.
Opis szczytu.
Przehybka jest jednym z kilku wierzchołków skrajnie zachodniego grzbietu odchodzącego od głównego grzbietu Pasma Radziejowej na wysokości Dzwonkówki. Pozostałymi szczytami są Stajkowa (706 m), Lipowiec (744 m) i Wyśnia Góra (638 m). Północne stoki Przehybki opadają ku potokowi Lewa Ręka.
Przehybka jest zalesiona, w związku z czym nie ma walorów widokowych. Przez szczyt nie przebiega żaden znakowany szlak turystyczny. Wzniesienie i jego zbocza znajdują się na terenie Popradzkiego Parku Krajobrazowego. Są tu m.in. objęte ochroną źródła wód mineralnych (szczawy) i buczyna karpacka.
Na zachodnich zboczach Przehybki utworzono w 1960 roku rezerwat przyrody Kłodne nad Dunajcem.
Szczyt znajduje się na terenie gminy Ochotnica Dolna.

</doc>
<doc id="2753789" url="https://pl.wikipedia.org/wiki?curid=2753789" title="Sue Novara">
Sue Novara

Sue Novara (ur. 22 listopada 1955 we Flint) – amerykańska kolarka torowa i szosowa, siedmiokrotna medalistka torowych mistrzostw świata.
Kariera.
Pierwszy sukces w karierze Sue Novara osiągnęła w 1974 roku, kiedy na torowych mistrzostwach świata w Montrealu zdobyła srebrny medal w sprincie indywidualnym, ulegając jedynie Tamarze Pilszczikowej z ZSRR. Wynik ten powtórzyła jeszcze trzykrotnie: na MŚ w Lecce (1976, wygrała jej rodaczka Sheila Young), MŚ w San Cristóbal (1977) i MŚ w Monachium (1978, podobnie jak rok wcześniej najlepsza była Galina Cariewa z ZSRR). W tej samej konkurencji Novara zwyciężyła na mistrzostwach świata w Liège w 1975 roku oraz rozgrywanych pięć lat później mistrzostwach w Besançon. Ponadto na mistrzostwach świata w Amsterdamie w 1979 roku zajęła trzecią pozycję, ulegając Galinie Cariewej oraz Truus van der Plaat z Holandii. Wielokrotnie zdobywała medale torowych mistrzostw USA, a w 1980 roku została również mistrzynią kraju w szosowym wyścigu ze startu wspólnego. Nigdy nie wystartowała na igrzyskach olimpijskich.

</doc>
<doc id="2753791" url="https://pl.wikipedia.org/wiki?curid=2753791" title="Sue Novarra">
Sue Novarra



</doc>
<doc id="2753794" url="https://pl.wikipedia.org/wiki?curid=2753794" title="Wyśnia Góra">
Wyśnia Góra

Wyśnia Góra (638 m) – niewybitny szczyt w Beskidzie Sądeckim, w zachodniej części Pasma Radziejowej, dominujący po wschodniej stronie nad Dunajcem, gdy po opuszczeniu Krościenka nad Dunajcem tworzy on zakole wokół przysiółka Kłodne.
Opis szczytu.
Wyśnia Góra jest najbardziej na zachód wysuniętym wierzchołkiem zachodniego grzbietu odchodzącego od głównego grzbietu Pasma Radziejowej na wysokości Dzwonkówki. W promieniu kilkuset metrów pozostałymi szczytami są Stajkowa (706 m), Lipowiec (744 m) (na południe od szczytu) i Przehybka (699 m) (na wschód od szczytu). Zachodnie zbocza Wyśniej Góry opadają ku Dunajcowi, a jej północne stoki opadają ku potokowi Lewa Ręka.
Wyśnia Góra jest zalesiona, w związku z czym nie ma walorów widokowych. Przez szczyt nie przebiega żaden znakowany szlak turystyczny. Wzniesienie i jego zbocza znajdują się na terenie Popradzkiego Parku Krajobrazowego. Są tu m.in. objęte ochroną źródła wód mineralnych (szczawy) i buczyna karpacka.
Wyśnia Góra jest centralnym szczytem utworzonego w 1960 roku rezerwatu przyrody Kłodne nad Dunajcem.
Szczyt znajduje się na terenie gminy Ochotnica Dolna.

</doc>
<doc id="2753798" url="https://pl.wikipedia.org/wiki?curid=2753798" title="Gołos Kazaczestwa">
Gołos Kazaczestwa

"Gołos Kazaczestwa" (ros. "Голос Казачества", "Głos Kozactwa") – emigracyjne pismo kozackie w Polsce na pocz. lat 20. XX wieku.
Pierwszy numer pisma wyszedł 7 sierpnia 1921 r. w Warszawie. Ukazywało się co tydzień w niedużym nakładzie. Było rozpowszechniane głównie wśród Kozaków, internowanych w Polsce po zakończeniu działań wojennych z bolszewikami jesienią 1920 r. Finansowo wydawanie gazety wspierał polski wywiad wojskowy. Funkcję redaktora naczelnego tygodnika pełnił A. Prochorow. Współpracownikami byli m.in. Ignat A. Biły, esauł Michaił F. Frołow, gen. Michaił N. Gniłorybow. Opowiadali się oni za koncepcją odrębnego państwa kozackiego, zwanego Kazakią. Współpracowali z Borysem W. Sawinkowem. Oprócz artykułów o charakterze politycznym w gazecie publikowano też utwory literackie kozackich autorów. Ostatni numer wyszedł 7 maja 1922 r. Było to związane z działaniami polskich władz zmierzającymi do wygaszenia akcji antybolszewickiej.

</doc>
<doc id="2753799" url="https://pl.wikipedia.org/wiki?curid=2753799" title="Blair Brown">
Blair Brown

Blair Brown (ur. 5 marca 1988 w Purcelville) – amerykańska siatkarka. Gra na pozycji atakującej. Obecnie występuje we włoskiej Serie A, w drużynie Foppapedretti Bergamo.

</doc>
<doc id="2753800" url="https://pl.wikipedia.org/wiki?curid=2753800" title="Szczuczyn (gromada)">
Szczuczyn (gromada)

Szczuczyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczuczyn z siedzibą GRN w mieście Szczuczyn utworzono 31 grudnia 1961 w powiecie grajewskim w woj. białostockim, na mocy uchwały nr 18/3 WRN w Białymstoku z dnia 26 września 1961, z obszaru zniesionych gromad Bęćkowo i Niedźwiadna.
1 stycznia 1969 do gromady Szczuczyn przyłączono wsie Bzury, Danowo, Milewo, Niećkowo, Niedźwiedzkie i Świdry-Awissa ze zniesionej gromady Niećkowo oraz wsie Koniecki Małe, Koniecki-Roztroszewo, Obrytki i Sokoły z gromady Wąsosz; z gromady Szczuczyn wyłączono natomiast wsie Chojnówek i Kurejewka włączając je do gromady Grajewo.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Szczuczyn.

</doc>
<doc id="2753802" url="https://pl.wikipedia.org/wiki?curid=2753802" title="Scyris">
Scyris



</doc>
<doc id="2753803" url="https://pl.wikipedia.org/wiki?curid=2753803" title="Hynnis">
Hynnis



</doc>
<doc id="2753804" url="https://pl.wikipedia.org/wiki?curid=2753804" title="Gallichtys">
Gallichtys



</doc>
<doc id="2753805" url="https://pl.wikipedia.org/wiki?curid=2753805" title="Blepharis">
Blepharis

Blepharis – rodzaj roślin należących do rodziny akantowatych ("Acanthaceae"). Obejmuje 126–129 gatunków. Występują one niemal w całej Afryce (brak ich w północno-zachodniej jej części) oraz w południowej i południowo-wschodniej Azji. Najbardziej zróżnicowane są w południowej i wschodniej Afryce. Nasiona niektórych gatunków są pożywieniem w Afryce, przedstawiciele tego rodzaju są też stosowani w leczeniu wąglika.
Systematyka.
Rodzaj z plemienia "Acantheae" z podrodziny "Acanthoideae" w obrębie rodziny akantowatych "Acanthaceae".

</doc>
<doc id="2753806" url="https://pl.wikipedia.org/wiki?curid=2753806" title="Blepharichthys">
Blepharichthys



</doc>
<doc id="2753807" url="https://pl.wikipedia.org/wiki?curid=2753807" title="Jean-Baptiste Dumonceau">
Jean-Baptiste Dumonceau

Jean-Baptiste Dumonceau, hrabia de Bergendal (ur. 7 listopada 1760 w Brukseli, zm. 29 grudnia 1821 w Brukseli), marszałek Holandii, generał dywizji. W powstaniu niderlandzkim przeciwko Austrii był przywódcą powstańców. W 1787 uciekł do Francji, później powrócił do Holandii w 1794 wraz z generałem Jeanem Charlesem Pichegru. W roku 1795 został mianowany generałem Rzeczypospolitej Batawskiej, a w 1807 został marszałkiem Holandii. W 1809 podbił Anglików na Walcheren, za co otrzymał godność hrabiego Berendal. 11 listopada 1810 roku został generałem dywizji. 26 sierpnia 1813 roku odniósł zwycięstwo nad Rosjanami na wzgórzach Pirny. Przy poddaniu Drezna został wzięty do niewoli. W 1814 udał się do Francji, gdzie król Ludwik XVIII zatwierdził otrzymane godności i urzędy. Po drugiej restauracji Burbonów powrócił do kraju i był deputowanym z prowincji Brabantu.

</doc>
<doc id="2753809" url="https://pl.wikipedia.org/wiki?curid=2753809" title="Jelena Blagojević">
Jelena Blagojević

Jelena Blagojević (ur. 1 grudnia 1988 w Olovie) – serbska siatkarka, reprezentantka kraju, grająca na pozycji przyjmującej.
Sukcesy klubowe.
Mistrzostwo Serbii:
Puchar Serbii:
Puchar Challenge:
Puchar Polski:
Mistrzostwo Polski:
Superpuchar Polski:
Sukcesy reprezentacyjne.
Liga Europejska:
Grand Prix:
Mistrzostwa Europy:
Igrzyska Olimpijskie:

</doc>
<doc id="2753810" url="https://pl.wikipedia.org/wiki?curid=2753810" title="Caulopus">
Caulopus



</doc>
<doc id="2753811" url="https://pl.wikipedia.org/wiki?curid=2753811" title="Rastrum">
Rastrum



</doc>
<doc id="2753814" url="https://pl.wikipedia.org/wiki?curid=2753814" title="Stadion 19 Września">
Stadion 19 Września

Stadion 19 Września (tur. "19 Eylül Stadyumu") – wielofunkcyjny stadion w Ordu, w Turcji. Może pomieścić 11 024 widzów. Swoje spotkania rozgrywa na nim drużyna Orduspor.

</doc>
<doc id="2753817" url="https://pl.wikipedia.org/wiki?curid=2753817" title="Tarcze prekambryjskie">
Tarcze prekambryjskie



</doc>
<doc id="2753819" url="https://pl.wikipedia.org/wiki?curid=2753819" title="Francesca Devetag">
Francesca Devetag

 
Francesca Devetag (ur. 13 listopada 1986 w Gorycji) – włoska siatkarka, grająca na pozycji środkowej. Od sezonu 2014/2015 występuje w drużynie Saugella Team Monza. 
Sukcesy klubowe.
Puchar Challenge: 
Linki zewnętrzne.
 

</doc>
<doc id="2753820" url="https://pl.wikipedia.org/wiki?curid=2753820" title="Grajewo (gromada)">
Grajewo (gromada)

Grajewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grajewo z siedzibą GRN w mieście Grajewo utworzono 31 grudnia 1959 w powiecie grajewskim w woj. białostockim z obszaru zniesionych gromad Szymany i Flesze w tymże powiecie i województwie; równocześnie do nowo utworzonej gromady Grajewo przyłączono wsie Kurczątki i Marchewki oraz Państwowe Gospodarstwo Rolne Dybówko z gromady Różyńsk Wielki w powiecie piskim w woj. olsztyńskim.
1 stycznia 1969 do gromady Grajewo przyłączono obszar zniesionej gromady Wierzbowo oraz wsie Chojnówek i Kurejewka z gromady Szczuczyn; z gromady Grajewo wyłączono natomiast wsie Kurczątki, Marchewki i PGR Dybówko włączając je do gromady Prostki w tymże powiecie.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku utworzono gminę Grajewo.

</doc>
<doc id="2753821" url="https://pl.wikipedia.org/wiki?curid=2753821" title="Czerwonki (gromada)">
Czerwonki (gromada)

Czerwonki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czerwonki z siedzibą GRN w Czerwonkach utworzono 31 grudnia 1959 w powiecie grajewskim w woj. białostockim z obszaru zniesionych gromad Kramarzewo i Żebry.
1 stycznia 1969 gromadę Czerwonki zniesiono, włączając jej obszar do gromad Słucz (wsie Rydzewo-Pieniążki i Rydzewo Szlacheckie), Wąsosz (wieś Żebry) i Radziłów (wsie Borawskie-Awissa, Czerwonki, Kieliany, Konopki-Awissa, Kownatki i Kramarzewo).

</doc>
<doc id="2753822" url="https://pl.wikipedia.org/wiki?curid=2753822" title="Bitwa przy oazie Sabha">
Bitwa przy oazie Sabha

Bitwa przy oazie Sabha – starcie zbrojne, które miało miejsce 27 listopada 1914 w trakcie walk włosko-libijskich.
W roku 1914 doszło w Libii do wybuchu antywłoskiego powstania. Powstańców wsparła Turcja, która wysyłała do Libii broń, amunicję i oficerów. Na czele powstania stanęła organizacja As-Samusija. Dnia 27 listopada 1914 r. powstańcy przypuścili atak na oazę Sabha, w której znajdował się oddział włoskich żołnierzy pod dowództwem generała Antonio Miani. W wyniku ataku Włosi zostali całkowicie rozbici. Po porażce generał Miani opuścił Fezzan, wycofując się do Misraty. 

</doc>
<doc id="2753823" url="https://pl.wikipedia.org/wiki?curid=2753823" title="Bohater naszych czasów (powieść)">
Bohater naszych czasów (powieść)

Bohater naszych czasów (ros. "Герой нашего времени") – powstała w latach 1837-1840 powieść Michaiła Lermontowa.
Fabuła.
Pierwszoosobowy narrator spotyka podczas wspinaczki górskiej na Kaukazie oficera Maksyma Maksymowicza, który opowiada o wspólnie przeżytych przygodach z głównym bohaterem, Grigorijem Aleksandrowiczem Pieczorinem. 
Ten młody żołnierz wywarł silne wrażenie na Maksymie Maksymowiczu. Już na początku wydawał mu się ekscentrykiem. Po muzułmańskim weselu Pieczorin uprowadza konia, żeby zdobyć piękną Belę. Po początkowym zachwycie, Pieczorin jednak nagle traci zainteresowanie młodą dziewczyną. Gdy zostaje zamordowana z żądzy zemsty, jego serce pozostaje zimne, zachowanie obojętne i letargiczne. Odczuwa nudę. 
Narrator spotyka później ponownie Maksyma Maksymowicza. Przypadkowo spotyka również Pieczorina, który zachowuje się w sposób zimny i jest znudzony. Narrator zdobywa dzienniki Pieczorina. Opisują one jego myśli i przeżycia, przykładowo gdy jako oficer w miasteczku Tamań zostaje w zagadkowych okolicznościach okradziony ze swojego dobytku i prawie utopiony. Epizod niesie ze sobą wyraźnie romantyczne tendencje. Ciemność, mgła i blask księżyca wpływają na wywołującą dreszcze i fantastyczną scenerię, postaci działają nieświadomie i lunatycznie. 
W opowiadaniu o księżniczce Mary charakter Pieczorina staje się jasny i przybiera określone kształty. Naiwny Grusznicki zadurzony w córce księżnej Ligowskiej, Mary, zwierza się ze swoich uczuć wyrachowanemu Pieczorinowi. Ten odbiera mu ukochaną. Dochodzi do pojedynku, w którym Pieczorin zabija Grusznickiego, po czym wyznaje księżniczce, że tylko się nią bawił i jest niezdolny do ożenku. W ostatnim wpisie w dzienniku, „Fataliście”, został opisany zakład, który dotyczy wiary w przeznaczenie i w wolną wolę człowieka. Zakład zostaje rozstrzygnięty na korzyść fatalizmu, jednak nie bez aktywistycznej tendencji: „Taki mam charakter, we wszystko wątpić: nie przeszkadza mi jednak ta cecha w tym, aby, gdzie to konieczne, pokazać stanowczość charakteru”. 
Główny bohater.
Pieczorin jest pesymistycznym fatalistą, z wyglądu zewnętrznego – dandysem. Jest pewny siebie, bardzo inteligentny i ufa, że dzięki temu może wciąż bezlitośnie dusić przeważającą nudę poprzez kontakt ze światem zewnętrznym.
Pieczorin jest głęboko niemoralny. Upewnia się w swoim zgubnym i charyzmatycznym oddziaływaniu na innych ludzi. Wykorzystuje te doświadczenia do odczuwania przyjemności. Są one jednak tylko krótkotrwałym hedonistycznym motywem: „Mam nieszczęśliwy charakter […] Kiedy jestem przyczyną nieszczęścia innych, sam nie czuję się lepiej”. Jego pragnienie władzy koncentruje się na nim samym, staje się jego nawykiem i kończy się sadyzmem. Ale zasada niemoralnego zła i cierpienie jego sprawcy działa przyciągająco na otaczających go ludzi, których niezmiennie prowadzi do zguby.
Oblicza działanie swojej egzystencji w sposób precyzyjny i systematyczny. Bycie wiecznym powtarzaniem się przeciwnych żądań wolności i możliwie największego kontyngentyzmu uniemożliwia mu nawiązanie jakiejkolwiek relacji z ludźmi. Jest dogłębnie melancholijnym człowiekiem. Sprzecza się z losem, który go determinuje i nie pozwala inaczej postępować; jest niepewny sensu swojej egzystencji, który jawi mu się jako przyzwyczajenie i powtarzanie. Zachowuje się egoistycznie i egocentrycznie: „Cierpienie i radość innych mogę zawsze tylko rozważać w odniesieniu do siebie, jako potrawę podtrzymująca moje siły duchowe”. Dochodzi do rozdwojenia między automatycznym sposobem bycia a rozumem, który nie jest w stanie nic przyjąć w sprawie niejasnego losu. I nie jest w stanie wystarczająco odpowiedzieć na sensowne pytania. Bohater nie może być bohaterem w tradycyjnym znaczeniu tego słowa, jest sceptycznych człowiekiem, który umie obserwować tylko siebie: „Już od dawna żyję nie sercem, ale głową. Moje własne namiętności i pasje odważam z rosnącą ciekawością, ale bez współczucia”. Rozpacza nad wieczną niezmiennością i tępą, instynktowną bezsensownością swojej egzystencji. Wciąż tęskni za szczerością i wolnością i nie może się zobowiązać, uszanować żadnych zasad. 
Ten typ postaci jest specyficzną charakterystyką tych czasów, na którą wpływa historia prądów intelektualnych i mentalności.
Analiza neokolonialna.
Powieść pisana jest z perspektywy kolonialnej. Główni bohaterowie – Pieczorin i Maksym Maksymycz – są przedstawicielami imperium. Ich wewnętrzne rozterki mogły zostać z powodzeniem przedstawione na tle Moskwy lub Petersburga, Kaukaz nie wpłynął w żaden sposób na ich rozwój duchowy. Przedstawiciele ludności muzułmańskiej stanowią w dziele Lermontowa tło, uosabiają sobą negatywne cechy, takie jak chciwość, zdrada, głupota i brud. Tubylcy nie wypowiadają się bezpośrednio, ich cele zawsze podlegają interpretacji przez Rosjan. Postać księżniczki Beli przedstawiona została instrumentalnie jako bierna ofiara, zakochująca się w swoim gwałcicielu i podziwiająca go, jako przedstawiciela wyższej cywilizacji. Choć Lermontow przedstawił poczynania Pieczorina w sposób mogący budzić dezaprobatę, to nie dotyczyła ona na ogół kwestii gwałtu na nieletniej tubylczej dziewczynie, a ogólnej bezcelowości życia. W zestawieniu z czarnym bohaterem na pozytywną postać wybija się oficer Maksymycz, co potem podłapali recenzenci. Sam problem Kaukazu nie istniał w pismach krytyków powieści, Wissarion Bielinski, zwykle wrażliwy na kwestie niesprawiedliwości społecznej, nie odniósł się nawet do wojskowej służby Lermontowa w czasie podboju regionu, a co dopiero do cierpienia zadawanego miejscowej ludności przez Rosjan.

</doc>
<doc id="2753824" url="https://pl.wikipedia.org/wiki?curid=2753824" title="Martina Balboni">
Martina Balboni

Martina Balboni (ur. 29 stycznia 1991 w Modenie) – włoska siatkarka, grająca na pozycji rozgrywającej. 
Sukcesy klubowe.
Puchar Challenge: 

</doc>
<doc id="2753825" url="https://pl.wikipedia.org/wiki?curid=2753825" title="Franciszek Olejniczak">
Franciszek Olejniczak



</doc>
<doc id="2753827" url="https://pl.wikipedia.org/wiki?curid=2753827" title="Azure Services Platform">
Azure Services Platform



</doc>
<doc id="2753829" url="https://pl.wikipedia.org/wiki?curid=2753829" title="Plagyodontis">
Plagyodontis



</doc>
<doc id="2753830" url="https://pl.wikipedia.org/wiki?curid=2753830" title="Plagyodus">
Plagyodus



</doc>
<doc id="2753835" url="https://pl.wikipedia.org/wiki?curid=2753835" title="Władysław Leśniak (podpułkownik)">
Władysław Leśniak (podpułkownik)

Władysław Stanisław Leśniak (ur. 30 kwietnia 1897 w Bochni, zm. w kwietniu 1940 w Charkowie) – podpułkownik geograf Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w Bochni, w rodzinie Bronisława i Antoniny z domu Hannerów. Absolwent gimnazjum w Bochni. Przed I wojną światową był członkiem Związku Strzeleckiego „Strzelec” i instruktorem harcerskim. W 1913 r. uczestniczył wraz z drużyną reprezentacyjną w zlocie skautingowym w Anglii. Po wybuchu I wojny światowej służył w Legionach, w V batalionie I Brygady. Po kryzysie przysięgowym w armii austriackiej.
W czasie wojny polsko-bolszewickiej służył w 5 pułku piechoty Legionów i 142 pułku piechoty. Dostał się do niewoli bolszewickiej 30 sierpnia 1920 i przebywał w niej do 15 marca 1921. Po zakończeniu działań wojennych pozostał w wojsku. 3 maja 1922 został zweryfikowany w stopniu porucznika ze starszeństwem z dniem 1 czerwca 1919 roku i 872. lokatą w korpusie oficerów piechoty, a jego oddziałem macierzystym był 13 pułk piechoty. W 1923 roku pełnił służbę w Komendzie Obozu Warownego Osowiec, pozostając oficerem nadetatowym 13 pp. W następnym roku został odkomenderowany na dwuletni kurs Oficerskiej Szkoły Topografów w Warszawie. 1 grudnia 1924 został mianowany kapitanem ze starszeństwem z dniem 15 sierpnia 1924 i 379. lokatą w korpusie oficerów piechoty. W 1925, po ukończeniu kursu, został przeniesiony do Wojskowego Instytutu Geograficznego. 27 stycznia 1930 został mianowany majorem ze starszeństwem z dniem 1 stycznia 1930 roku i 4. lokatą w korpusie oficerów geografów. W 1935 został mianowany kierownikiem grupy topograficznej w Wydziale Triangulacyjnym WIG. Na stopień podpułkownika został mianowany ze starszeństwem z 19 marca 1939 i 2. lokatą w korpusie oficerów geografów. W tym czasie pozostawał nadal na stanowisku kierownika grupy topograficznej.
14 września 1939 został przydzielony do Oddziału Służby Geograficznej przy Dowództwie Grupy Obrony Lwowa na stanowisko dowódcy oddziału. Wraz z większością wziętych do niewoli sowieckiej polskich oficerów został aresztowany przez NKWD.
Władysław Leśniak w 1940 został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje w wykazie, poz. 1915.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2753836" url="https://pl.wikipedia.org/wiki?curid=2753836" title="Leonid Mosiejew">
Leonid Mosiejew

Leonid Nikołajewicz Mosiejew (ros. Леонид Николаевич Мосеев; ur. 21 października 1952 w miejscowości Kasli w obwodzie czelabińskim) – rosyjski lekkoatleta reprezentujący ZSRR, długodystansowiec, mistrz Europy z 1978 w biegu maratońskim.
Startował głównie w biegu maratońskim. Na igrzyskach olimpijskich w 1976 w Montrealu zajął w tej konkurencji 7. miejsce. Zdobył dwa medale na uniwersjadzie w 1977 w Sofii: złoty w biegu na 10 000 metrów i brązowy w biegu na 5000 metrów.
Zwyciężył w maratonie na mistrzostwach Europy w 1978 w Pradze. Na igrzyskach olimpijskich w 1980 w Moskwie był piąty na tym dystansie. Na mistrzostwach Europy w 1982 w Atenach zajął 16. miejsce w maratonie.
Startował z powodzeniem w mistrzostwach świata w biegach przełajowych. Zdobył dwa brązowe medale drużynowo: w Düsseldorfie w 1977 i w Limerick w 1979, jedno czwarte miejsce (Glasgow (1978)) i jedno piąte (Paryż (1980)). Indywidualnie najwyżej był na 7. miejscu w 1980.
Zwyciężył w maratonie w Dębnie w 1976.
Mosiejew był mistrzem ZSRR w biegu na 10 000 m w 1977 oraz w biegu maratońskim w 1979 i 1982.
Rekordy życiowe Mosiejewa:

</doc>
<doc id="2753839" url="https://pl.wikipedia.org/wiki?curid=2753839" title="Sara Klisura">
Sara Klisura

Sara Klisura (ur. 15 lipca 1992 w Suboticy) – serbska siatkarka, grająca na pozycji przyjmującej. 
Sukcesy klubowe.
Liga serbska:
Liga rumuńska:
Liga węgierska:
Liga chińska:
Sukcesy reprezentacyjne.
Mistrzostwa Europy Kadetek:
Mistrzostwa Świata Kadetek:
Liga Europejska:
Mistrzostwa Europy Juniorek:

</doc>
<doc id="2753841" url="https://pl.wikipedia.org/wiki?curid=2753841" title="Razvan Martin">
Razvan Martin



</doc>
<doc id="2753846" url="https://pl.wikipedia.org/wiki?curid=2753846" title="Popularyzator nauki">
Popularyzator nauki



</doc>
<doc id="2753847" url="https://pl.wikipedia.org/wiki?curid=2753847" title="Madness (singel Muse)">
Madness (singel Muse)

Madness – ballada pop-rockowaangielskiego zespołu Muse, wydana jako drugi singel z szóstego albumu "The 2nd Law". Premiera miała miejsce w BBC 1, opublikowany został 20 sierpnia 2012 roku.

</doc>
<doc id="2753848" url="https://pl.wikipedia.org/wiki?curid=2753848" title="Petalosoma">
Petalosoma



</doc>
<doc id="2753849" url="https://pl.wikipedia.org/wiki?curid=2753849" title="Furcipenis">
Furcipenis



</doc>
<doc id="2753852" url="https://pl.wikipedia.org/wiki?curid=2753852" title="Franciszek Olejniczak (1885-1943)">
Franciszek Olejniczak (1885-1943)



</doc>
<doc id="2753855" url="https://pl.wikipedia.org/wiki?curid=2753855" title="Vicente Segrelles">
Vicente Segrelles

Vicente Segrelles (ur. 9 września 1940 w Barcelonie) – hiszpański twórca komiksów, malarz, scenarzysta. Wykonuje komiksy za pomocą technik malarskich, maluje farbami olejnymi. Współpracował z magazynami Heavy Metal oraz Urania. Twórca serii serii komiksowej heroic fantasy "Najemnik," wydawanej w latach 1982–2003 (13 tomów). W Polsce prace Segrellesa pojawiały się też w czasopiśmie "Nowa Fantastyka".

</doc>
<doc id="2753856" url="https://pl.wikipedia.org/wiki?curid=2753856" title="Stajkowa">
Stajkowa

Stajkowa ("Stańkowa", "Stańkówka") (706 m) – niewybitny szczyt w Beskidzie Sądeckim, w zachodniej części Pasma Radziejowej, dominujący po wschodniej stronie nad Dunajcem i nad Krościenkiem nad Dunajcem.
Opis szczytu.
Stajkowa jest prawie najbardziej na zachód wysuniętym wierzchołkiem (najbardziej wysuniętym jest Wyśnia Góra) zachodniego grzbietu odchodzącego od głównego grzbietu Pasma Radziejowej na wysokości Dzwonkówki. W promieniu kilkuset metrów pozostałymi szczytami są: Groń (803 m, na północny wschód od szczytu) i Jaworzyca (738 m, na południowy wschód od szczytu). Zachodnie zbocza Stajkowej opadają ku Dunajcowi, a jej południowe stoki opadają ku potokowi Zakijowskiemu (zwanemu też Szczawnym albo Zagórskim).
Szczyt Stajkowej jest zalesiony, w związku z czym nie ma walorów widokowych, jednak z jej zboczy rozciągają się piękne panoramy doliny Dunajca, Krościenka, Pienin i ponad nimi – Tatr. Przez szczyt przebiega główny beskidzki czerwony szlak turystyczny. Wzniesienie i jego zbocza znajdują się na terenie Popradzkiego Parku Krajobrazowego. Są tu m.in. objęte ochroną źródła wód mineralnych (szczawy) i buczyna karpacka.
Szczyt znajduje się na terenie gminy Krościenko nad Dunajcem. Od strony Krościenka stoki Stajkowej ograniczone są ulicami: od północnego zachodu ul. Polną (kiedyś zwaną Pańską Drogą), od zachodu – ul. Karola Wojtyły i od południa – ul. Źródlaną.
Historia.
Przez Stajkową prowadziła stara droga z Krościenka do Starego Sącza. Przez setki lat zbocza góry były terenami pasterskimi, gdzie oprócz owiec wypasano również bydło.
Na zachodnim zboczu Stajkowej stoi monumentalny krzyż, zwany „Jubileuszowym”. Jest widoczny z daleka i iluminowany w Wielki Piątek. Kiedyś krzyż stał przy kościele Wszystkich Świętych przy Rynku w Krościenku. Został wywieziony potajemnie (w czasach PRL) przez gospodarza z Zawodzia (wschodnia strona Krościenka). Krzyż ten po kilku latach rozpadł się ze starości, ale w zamian – równie potajemnie i bez zgody – został zastąpiony metalowym krzyżem na murowanym fundamencie.
Poniżej ulicy Karola Wojtyły u podnóża góry, w pobliżu ulicy Jarek, stoi na polu inny, 150-letni krzyż, zwany „krzyżem cholerycznym”. Jest to pamiątka epidemii cholery, która – wśród wielu innych – w pobliżu tego miejsca zabiła dwóch mieszkańców sąsiedniej Obidzy, wracających do domu z pracy w Krościenku.
Źródła wody mineralnej.
Zbocza Stajkowej od początku XVIII wieku były znane ze źródeł zawierających szczawną wodę. Jej zdrowotny charakter został odkryty w latach 20. XIX wieku. U północno-zachodniej podstawy góry (na przedłużeniu Pańskiej Drogi, wzdłuż Potoku Stajkowskiego) znajdują się źródła „Stefan” i „Michalina”. Droga kiedyś była deptakiem dla kuracjuszy, obsadzonym lipami przez Hieronima Dziewolskiego. Pomysł obsadzenia alei lipami był formą hołdu złożonego ofiarom rzezi galicyjskiej w 1846 roku. Pozostałości alei istnieją do dziś, kilkanaście lip jest pomnikiem przyrody. W XX i XXI wieku przez wiele lat źródła obudowane były kamiennym bunkrem, jednak w 2010 roku gmina zagospodarowała teren wokół źródeł mineralnych „Stefan” i „Michalina”, budując altanę i ujęcia.
Z kolei przy przedłużeniu ulicy Źródlanej znajduje się źródło „Maria”, nieeksploatowane w XIX wieku, przez wieki należące do rodziny Ćwiertniewiczów. Kiedyś nazywane było „Dzikim Źródłem”, po II wojnie światowej nazwane „Maria”, zostało w znacznym stopniu zniszczone w czasie nieudanej próby oczyszczenia jeszcze przed II wojną światową. Po renowacji zakończonej w sierpniu 2011 roku źródło jest obudowane i chętnie odwiedzane, ciągle oferuje zmineralizowaną wodę. W ramach zagospodarowania terenu wokół źródła wykonano nowe pokrycie zadaszeniowe, nowe okładziny kamienne (murki, posadzki i schody), konstrukcje drewniane, remont drogi i dojścia do źródła. Wzdłuż dojścia do źródła oraz na terenie źródła zostały wykonane i osadzone ławki parkowe. Na bramie wejściowej została zamontowana rzeźba ludowa. Koszt renowacji wyniósł około 100 tys. zł.
Obydwie inwestycje były współfinansowane ze środków Unii Europejskiej w ramach działania „Wdrażanie Lokalnych Strategii Rozwoju” objętego Programem Rozwoju Obszarów Wiejskich na lata 2007–2013 z zakresu „Odnowa i Rozwój Wsi” wdrażanych za pośrednictwem Lokalnej Grupy Działania Leader „Gorce-Pieniny”.
Ośrodek narciarski.
Stajkowa bywa nazywana krościeńską Gubałówką. Na jej zachodnim zboczu uruchomiono w 2008 roku ośrodek narciarski „Stajkowa Ski”. Dysponuje on wyciągiem talerzykowym o długości 500 m, z którego można wypinać się w połowie jego długości (dolna część trasy narciarskiej jest bardzo łatwa) i przewyższeniu 101 m. Przepustowość wyciągu to 900 osób na godzinę. Trasa jest oświetlona, nagłośniona, sztucznie naśnieżana i ratrakowana.
U podnóża trasy wybudowano regionalną karczmę, w której budynku znajdują się również: wypożyczalnia sprzętu narciarskiego oraz skuterów śnieżnych, szkoła narciarska, sauna, solarium, sklepy i pensjonat.

</doc>
<doc id="2753857" url="https://pl.wikipedia.org/wiki?curid=2753857" title="Straniany">
Straniany



</doc>
<doc id="2753858" url="https://pl.wikipedia.org/wiki?curid=2753858" title="Serbołużycko-niemieckie muzeum regionalne w Jänschwalde">
Serbołużycko-niemieckie muzeum regionalne w Jänschwalde

Serbołużycko-niemieckie muzeum regionalne w Jänschwalde (niem. "Wendisch-Deutsches Heimatmuseum Jänschwalde", dolnołuż. "Serbsko-nimski domowniski muzej Janšojce") - muzeum regionalne (przede wszystkim o charakterze etnograficznym), zlokalizowane w historycznym centrum Jänschwalde (Janšojców), w bezpośrednim sąsiedztwie miejscowego kościoła (Kirchstraße 11). Powstało w 1996 i ma powierzchnię 600m².
Muzeum, zlokalizowane w budynku dawnej szkoły wiejskiej z 1875 gromadzi pamiątki z okolic wsi, która jest jednym z ośrodków życia Serbołużyczan. Posiada m.in.

</doc>
<doc id="2753862" url="https://pl.wikipedia.org/wiki?curid=2753862" title="Franciszek Lewcio">
Franciszek Lewcio

Franciszek Lewcio (ur. 22 września 1897 w Głogowcu, zm. w kwietniu 1940 w Charkowie) – podpułkownik administracji Wojska Polskiego, ofiara zbrodni katyńskiej.
Życiorys.
Urodził się w Głogowcu w rodzinie Wojciecha i Wiktorii z domu Perykasz. Od 1912 roku był członkiem Polskich Drużyn Strzeleckich. Uczęszczał do C. K. Gimnazjum w Jarosławiu Po wybuchu I wojny światowej służył w Legionach, w I Brygadzie. Wg innych źródeł służył w latach 1914–1918 w armii austriackiej, po skończeniu szkoły oficerskiej, walczył na froncie włoskim.
W 1918 roku wstąpił do Wojska Polskiego, został przydzielony do 14 pułku piechoty Ziemi Kujawskiej. Po zakończeniu działań wojennych pozostał w wojsku, został zweryfikowany do stopnia kapitana ze starszeństwem z dniem 1 czerwca 1919 roku. W drugiej połowie lat 20. został oddelegowany do Oddziału II Sztabu Generalnego. 2 kwietnia 1929 został mianowany majorem ze starszeństwem z 1 stycznia 1929 i 60. lokatą w korpusie oficerów piechoty. Z dniem 1 sierpnia 1930 został przeniesiony z Ekspozytury Oddziału II SG do Dowództwa Okręgu Korpusu Nr VII w Poznaniu na stanowisko kierownika Samodzielnego Referatu Informacyjnego. Z dniem 1 maja 1934 roku został przeniesiony do Biura Personalnego Ministerstwa Spraw Wojskowych w Warszawie. Na tym stanowisku pozostawał do września 1939 roku. Na stopień podpułkownika został mianowany ze starszeństwem z 19 marca 1938 i 4. lokatą w korpusie oficerów administracji, grupa administracyjna. W marcu 1939 nadal pełnił służbę w Biurze Personalnym MSWojsk. na stanowisku szefa Wydziału II Oficerów Służby Stałej.
Franciszek Lewcio w 1940 roku został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje w wykazie, poz. 1889.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2753863" url="https://pl.wikipedia.org/wiki?curid=2753863" title="Dragomanskoto błato">
Dragomanskoto błato



</doc>
<doc id="2753865" url="https://pl.wikipedia.org/wiki?curid=2753865" title="Kolarstwo na Letnich Igrzyskach Paraolimpijskich 2012">
Kolarstwo na Letnich Igrzyskach Paraolimpijskich 2012

Kolarstwo na Letnich Igrzyskach Paraolimpijskich 2012 w Londynie rozgrywane było między 30 sierpnia – 8 września, na obiekcie Brands Hatch (kolarstwo szosowe) oraz na torze London Velopark (kolarstwo torowe).
Kwalifikacje.
Do igrzysk zakwalifikowało się 225 zawodników, w tym 155 mężczyzn i 70 kobiet.
Zawodnicy podzieleni byli na kilka grup w zależności od używanego sprzętu:

</doc>
<doc id="2753867" url="https://pl.wikipedia.org/wiki?curid=2753867" title="Karen Strong">
Karen Strong

Karen Ann Strong-Hearth (ur. 23 września 1953 w Toronto) – kanadyjska kolarka torowa i szosowa, dwukrotna medalistka torowych mistrzostw świata.
Kariera.
Pierwszy sukces w karierze Karen Strong osiągnęła w 1975 roku, kiedy została mistrzynią kraju w szosowym wyścigu ze startu wspólnego. Sukces ten powtórzyła w latach 1976 i 1981. Na rozgrywanych w 1977 roku torowych mistrzostwach świata w San Cristóbal Strong wywalczyła brązowy medal w indywidualnym wyścigu na dochodzenie, ulegając jedynie Wierze Kuzniecowej z ZSRR i Annie Riemersma z Holandii. W tej samej konkurencji zdobyła ponadto srebrny medal podczas mistrzostw świata w Besançon w 1980 roku, gdzie przegrała tylko z radziecką kolarką Nadieżdą Kibardiną. W 1984 roku Karen wystąpiła na igrzyskach olimpijskich w Los Angeles, zajmując 27. pozycję w wyścigu ze startu wspólnego.

</doc>
<doc id="2753869" url="https://pl.wikipedia.org/wiki?curid=2753869" title="Skórcza">
Skórcza

Skórcza – wzniesienie na Równinie Drawskiej o wysokości 137,0 m n.p.m., położone w woj. zachodniopomorskim, w powiecie stargardzkim, w gminie Ińsko.
Ok. 2,4 km na zachód od Skórczej leży wieś Storkowo, a ok. 2,2 na północny zachód Jezioro Storkowskie.
Nazwę "Skórcza" wprowadzono urzędowo w 1955 roku, zastępując poprzednią niemiecką nazwę "Tauben-Berg".

</doc>
<doc id="2753870" url="https://pl.wikipedia.org/wiki?curid=2753870" title="Łużycka Izba Muzealna w Heinersbrück">
Łużycka Izba Muzealna w Heinersbrück

Łużycka Izba Muzealna (niem. "Sorbische Bauernstube", dolnołuż. "Serbska burska śpa") - muzeum wiejskie (przede wszystkim o charakterze etnograficznym), zlokalizowane w Heinersbrück (Móst) przy Hauptstraße 2.
Wieś stanowi obecnie swoistą wyspę pomiędzy wyrobiskami kopalni węgla brunatnego i elektrownią Jänschwalde, ale mimo to zachowały się tutaj silne tradycje związane z kulturą ludności Serbsołużyckiej. Placówka jest najstarszą izbą muzealną Dolnych Łużyc i posiada największą kolekcję łużyckich strojów regionalnych, które są nadal używane podczas różnych świąt i spotkań okolicznościowych. Ponadto izba organizuje warsztaty haftowania oraz przyozdabiania wielkanocnych pisanek.

</doc>
<doc id="2753871" url="https://pl.wikipedia.org/wiki?curid=2753871" title="Amanda Kurtovic">
Amanda Kurtovic



</doc>
<doc id="2753875" url="https://pl.wikipedia.org/wiki?curid=2753875" title="Ashley Wood">
Ashley Wood

Ashley Wood (ur. 1971) – australijski twórca komiksów, malarz, ilustrator, twórca projektów graficznych do gier komputerowych. Laureat nagród w dziedzinie komiksu: Spectrum Award oraz Communications Arts Award, nominowany do Nagrody Eisnera. Współpracuje z największymi amerykańskimi wydawnictwami komiksowymi DC Comics, Marvel Comics oraz Image Comics. Pracował przy seriach Judge Dredd, Spawn oraz Tank Girl. Autor komiksów: "Popbot", "Automatic Kafka".

</doc>
<doc id="2753876" url="https://pl.wikipedia.org/wiki?curid=2753876" title="Trójręka Ikona Matki Bożej">
Trójręka Ikona Matki Bożej

Trójręka Ikona Matki Bożej (serb. "Богородица Тројеручица", gr. "Tricherousa") – ikona znajdująca się w prawosławnym klasztorze Chilandar, przedstawiająca Maryję z trzema dłońmi.
Historia.
Legendarne pochodzenie ikony ściśle wiąże się z ikonklazmem. Jan z Damaszku wskutek dworskiej intrygi został oskarżony o spisek przeciw cesarzowi Leonowi III. Ukarano go odcięciem ręki, którą powieszono na miejskim bazarze. Teolog prosił kalifa, aby ten oddał mu rękę. Władca uległ prośbom. Święty Jan przyłożył odciętą dłoń do kikutu, i modlił się o uzdrowienie ręki. Wieczorem ukazała mu się Maryja, i sprawiła, że dłoń zrosła się z resztą ciała. Wdzięczny Jan ufundował srebrny odlew uzdrowionej ręki i umieścił ją na ikonie Hodegetrii w jerozolimskiej Ławrze św. Sawy, do której też wstąpił.
W 1230 pierwszy serbski arcybiskup, Sawa, miał sprowadzić ikonę do klasztoru Chilandar. Uchodząca za oryginał ikona najprawdopodobniej została napisana w Serbii w XIV wieku. Według innej legendy została wykonana na górze Athos, a trzecia ręka pojawiła się samoistnie. W 1661 patriarcha Nikon zamówił kopię ikony, i umieścił ją we wzniesionym przez siebie monasterze Nowe Jeruzalem w Istrze pod Moskwą. Od tej pory stała się popularna w Rosji. Jej święto wyznaczono na 28 czerwca. Synod Cerkwi rosyjskiej w 1772 uznał ją za niekanoniczną. Od tej pory czczona była wśród staroobrzędowców
Opis.
Ikona przedstawia Maryję w typie Dexiokratusy (Hodegetrii z dzieciątkiem na prawym ramieniu). Trzecia ręka umieszczona jest na dole w centrum lub po lewej stronie. Występuje także w dwóch kolorach, zależnie od wersji legendy: w kolorze srebrnym, nawiązując do wotum, albo w kolorze karnacji ciała.

</doc>
<doc id="2753877" url="https://pl.wikipedia.org/wiki?curid=2753877" title="Antoni Kopaczewski (samorządowiec)">
Antoni Kopaczewski (samorządowiec)

Antoni Kopaczewski (ur. 15 grudnia 1941 w Piaskach, zm. 2 sierpnia 2014 w Rzeszowie) – polski samorządowiec, działacz opozycji demokratycznej w okresie PRL, sygnatariusz porozumień rzeszowsko-ustrzyckich. Syn Antoniego Kopaczewskiego (pseud. "Lew"), żołnierza Armii Krajowej.
Życiorys.
Z zawodu formierz odlewnik, pracował w Wytwórni Sprzętu Komunikacyjnego „PZL-Rzeszów”. W okresie sierpnia 1980 uczestniczył w strajku w swoim zakładzie pracy, został przewodniczącym Międzyzakładowego Komitetu Strajkowego w Rzeszowie, członkiem „Solidarności”, delegatem na I Krajowy Zjazd Delegatów w Gdańsku, członkiem Komisji Krajowej związku. W lutym 1981 brał udział w zorganizowaniu strajku, który doprowadził do podpisania porozumień rzeszowsko-ustrzyckich (sygnował je jako jeden z dwóch przedstawicieli Międzyzakładowego Komitetu Założycielskiego NSZZ „Solidarność” Rzeszów). Po wprowadzeniu stanu wojennego został internowany na okres od grudnia 1981 do sierpnia 1982. Od 1983 był liderem regionalnego oddziału Solidarności Walczącej.
Po przemianach politycznych od lat 90. wybierany do rady miejskiej w Rzeszowie. Działał w Partii Wolności, w 1991 kandydował bez powodzenia z jej listy w wyborach parlamentarnych. W wyborach samorządowych w 2006 i w 2010 mandat radnego Rzeszowa uzyskiwał z ramienia Prawa i Sprawiedliwości. W 2005 został jednym z liderów partii Stronnictwo Ludowe „Ojcowizna”, a następnie prezesem honorowym tej organizacji.
Został pochowany 8 sierpnia 2014 na Cmentarzu Wilkowyja w Rzeszowie.
Odznaczenia i wyróżnienia.
W 1990 został uhonorowany przez prezydenta RP na uchodźstwie Ryszarda Kaczorowskiego Krzyżem Kawalerskim Orderu Odrodzenia Polski. W 2006 prezydent Lech Kaczyński, "za wybitne zasługi w działalności na rzecz przemian demokratycznych w Polsce, za osiągnięcia w pracy zawodowej i społecznej", odznaczył go Krzyżem Komandorskim tego orderu. W 2001 odznaczony Złotym Krzyżem Zasługi. W 2010 otrzymał Krzyż Solidarności Walczącej. Został także odznaczony odznaką honorową „Zasłużony dla Województwa Podkarpackiego”.

</doc>
<doc id="2753882" url="https://pl.wikipedia.org/wiki?curid=2753882" title="Chmielinek">
Chmielinek

Chmielinek – wzniesienie na Równinie Drawskiej o wysokości 129,9 m n.p.m., położone w woj. zachodniopomorskim, w powiecie drawskim, w gminie Drawsko Pomorskie.
Ok. 0,8 km na południowy zachód od Chmielinka leży wieś Ziemsko.
Nazwę "Chmielinek" wprowadzono urzędowo w 1955 roku, zastępując poprzednią niemiecką nazwę "Hopfen-Berg".

</doc>
<doc id="2753884" url="https://pl.wikipedia.org/wiki?curid=2753884" title="Boccia na Letnich Igrzyskach Paraolimpijskich 2012">
Boccia na Letnich Igrzyskach Paraolimpijskich 2012

Boccia na Letnich Igrzyskach Paraolimpijskich 2012 w Londynie rozegrana została między 2 – 9 września, w hali ExCeL.
Kwalifikacje.
Do igrzysk zakwalifikowało się 104 zawodników.

</doc>
<doc id="2753885" url="https://pl.wikipedia.org/wiki?curid=2753885" title="Słup milowy w Kamionnie">
Słup milowy w Kamionnie

Słup milowy w Kamionnie – zabytek drogownictwa, dawny słup milowy, zlokalizowany przy kościele Narodzenia Najświętszej Marii Panny w Kamionnie.
Słup ustawiono, jako jeden z wielu przy jednej z pierwszych zbudowanych w Wielkopolsce szos – z Poznania do Kostrzyna nad Odrą przez Pniewy, Kamionnę i Skwierzynę. Drogę zbudowano w latach 1826-1835. W Kostrzynie połączono ją z już istniejącym traktem na Berlin. Droga była płatna (myto), żwirowa, a co milę pocztową, czyli pruską (7532,48 m) umieszczono kamienne słupy w kształcie dzwonów. W obecne miejsce słup przeniesiono we wrześniu 2002.

</doc>
<doc id="2753886" url="https://pl.wikipedia.org/wiki?curid=2753886" title="Julian Machlejd">
Julian Machlejd

Julian Machlejd, właściwie Juliusz Marcin Edward Machlejd (ur. 22 listopada 1866 w Grochowie, zm. 15 listopada 1936 w Konstancinie) – polski duchowny ewangelicki, przedsiębiorca, pedagog.
Życiorys.
Pochodził z rodziny o korzeniach szkockich, która przybyła do Królestwa Polskiego z Niemiec w pierwszej połowie XIX wieku. Jego przodkowie byli od XVII wieku winiarzami. Dziad Jan i ojciec Karol byli browarnikami.
Nosił imię chrzestne Juliusz, jednak powszechnie znany był jako Julian. W młodości uczęszczał do gimnazjów w Warszawie. Z uwagi na zaangażowanie się w działalność polskich organizacji patriotycznych był jednak z nich karnie usuwany. Egzamin maturalny zdał w Sankt Petersburgu. Po szkole średniej podjął studia teologiczne na Uniwersytecie w Dorpacie, które ukończył z wyróżnieniem. Następnie przez kilka lat studiował w Krakowie, Lipsku, Jenie i Berlinie.
Po powrocie do Królestwa Polskiego został pastorem. Początkowo związany był z parafią luterańską w Nowym Dworze Mazowieckim, gdzie pełnił obowiązki diakona. Później przeniósł się do Warszawy. Jako duchowny ewangelicki okazał się być wybitnym teologiem i kaznodzieją. Napisał podręcznik do historii Kościoła. Swoim krasomówstwem przyciągał tłumy wiernych na odprawiane przez siebie nabożeństwa. W latach 1899–1909 pełnił urząd II pastora parafii Świętej Trójcy w Warszawie. W latach 1921–1936 piastował funkcję wiceprzewodniczącego synodu Kościoła Ewangelicko-Augsburskiego w RP.
Po śmierci ojca w 1906 roku wraz z braćmi Karolem, Arturem i Henrykiem zajął się rodzinnym przedsiębiorstwem i prowadził z powodzeniem działalność gospodarczą w przemyśle piwowarskim. Jako spadkobierca Karola Machlejda brał udział w konsolidacji warszawskich firm browarniczych. Po I wojnie światowej był jednym z głównych udziałowców spółki Zjednoczone Browary Haberbusch i Schiele. Pełnił w niej funkcję wicedyrektora, a w latach 1931–1936 prezesa zarządu. W browarze w Ciechanowie doprowadził do uruchomienia produkcji popularnego bezalkoholowego napoju słodowego, który nazywano "Krzepiakiem Machlejda". Był inicjatorem stworzenia nowego znaku graficznego zakładu ciechanowskiego i autorem jego patriotycznie brzmiącego motto "W jedności siła".
Zajmował się również uprawą roślin i ogrodnictwem. Dzięki małżeństwu z Krystyną z Urlichów został współwłaścicielem Zakładów Ogrodniczych Ulrichów, którymi od 1913 roku do śmierci współzarządzał wraz z bratem Arturem jako prezes zarządu.
Był działaczem społecznym i pedagogiem. Na początku XX wieku podjął inicjatywę założenia prywatnego Gimnazjum Męskiego im. Mikołaja Reja, które działałoby przy parafii ewangelicko-augsburskiej w Warszawie. W latach 1905–1906 doprowadził do utworzenia tej szkoły, a w latach 1906–1917 był jego pierwszym dyrektorem. W 1905 roku założył ponadto w Warszawie kilka jadłodajni dla ubogich pod nazwą "Posiłek".
W latach 1931–1932 finansował badania zespołu Władysława Bernadzikiewicza, Józefa Sachsa i Jana Oderfelda nad polskim silnikiem odrzutowym, które zostały zakończone zbudowaniem udanego prototypu.
Pochowany na cmentarzu ewangelicko-augsburskim w Warszawie. Jest jednym z bohaterów pamiętnika "Saga ulrichowsko-machlejdowska", którego autorką była jego żona.

</doc>
<doc id="2753888" url="https://pl.wikipedia.org/wiki?curid=2753888" title="Alpurrurulam">
Alpurrurulam

Alpurrurulam - osada wspólnoty aborygeńskiej, położona przy drodze stanowej Sandover Highway, na obszarze Terytorium Północnego w Australii.

</doc>
<doc id="2753889" url="https://pl.wikipedia.org/wiki?curid=2753889" title="Klaryssa (serial telewizyjny)">
Klaryssa (serial telewizyjny)

Klaryssa (ang. "Clarissa", 1991) – brytyjski serial obyczajowy w reżyserii Roberta Biermana.
Światowa premiera serialu miała miejsce 27 listopada 1991 roku na antenie BBC. Ostatni odcinek serialu został wyemitowany 11 grudnia 1991 roku. W Polsce serial nadawany był dawniej na kanale TVP2.
Obsada.
i inni

</doc>
<doc id="2753890" url="https://pl.wikipedia.org/wiki?curid=2753890" title="Seidath Tchomogo">
Seidath Tchomogo



</doc>
<doc id="2753891" url="https://pl.wikipedia.org/wiki?curid=2753891" title="Petra de Bruin">
Petra de Bruin

Petra de Bruin (ur. 22 lutego 1962 w Nieuwkoop) – holenderska kolarka torowa i szosowa, mistrzyni świata w kolarstwie szosowym oraz brązowa medalistka torowych mistrzostw świata.
Kariera.
Pierwszy sukces w karierze Petra de Bruin osiągnęła w 1978 roku, kiedy zdobyła brązowe medale torowych mistrzostw kraju w sprincie indywidualnym i indywidualnym wyścigu na dochodzenie. Na rozgrywanych rok później szosowych mistrzostwach świata w Valkenburgu de Bruin zwyciężyła w wyścigu ze startu wspólnego. Startowała głównie na arenie krajowej, wygrywając między innymi Omloop van 't Molenheike w 1985 roku i Batavus Lenterace w latach 1980, 1983 i 1984 oraz kryterium w Tilburgu (1979), Uithoorn (w latach 1980, 1982 i 1990) i Clinge (1992). Ponadto w 1980 roku zdobyła brązowy medal w indywidualnym wyścigu na dochodzenie podczas torowych mistrzostw świata w Besançon, gdzie przegrała tylko z radziecką kolarką Nadieżdą Kibardiną i Karen Strong z Kanady. Nigdy nie wystąpiła na igrzyskach olimpijskich.

</doc>
<doc id="2753899" url="https://pl.wikipedia.org/wiki?curid=2753899" title="Strzelectwo na Letnich Igrzyskach Olimpijskich 2012 – karabin pneumatyczny, 10 m (mężczyźni)">
Strzelectwo na Letnich Igrzyskach Olimpijskich 2012 – karabin pneumatyczny, 10 m (mężczyźni)

Strzelanie z karabinu pneumatycznego z odl. 10 metrów mężczyzn na Letnich Igrzyskach Olimpijskich w Londynie było rozgrywane w Royal Artillery Barracks w Londynie.
Format.
W kwalifikacjach wystąpiło 47 zawodników, z których każdy oddał po 60 strzałów (6 serii po 10 strzałów). Do finału awansowało 8 najlepszych strzelców. W finale każdy z zawodników oddał po 10 strzałów, których dokładność liczona była do 0,1 punktu. Punkty z kwalifikacji sumowane są z punktami zdobytymi w finale.
Rekordy.
Przed rozpoczęciem zawodów aktualne rekordy świata i olimpijski były następujące:
"Runda kwalifikacyjna – 60 strzałów"
"Runda finałowa – 10 strzałów"
Kwalifikacje.
"Wyniki:"
Finał.
"Wyniki:"

</doc>
<doc id="2753901" url="https://pl.wikipedia.org/wiki?curid=2753901" title="Bušovce">
Bušovce

Bušovce, forma spolszczona: Buszowce – wieś gminna (obec) we wschodniej Słowacji w kraju preszowskim, w powiecie Kieżmark. Leży w Kotlinie Popradzkiej, u ujścia Bielskiego Potoku do Popradu.
Historia.
Teren ten był zamieszkany już w paleolicie, w młodszej epoce kamienia i brązu.
Przed przybyciem na Spisz niemieckich osadników, po najeździe tatarskim (1241), osada ta nazywała się Stragar. Późniejsze nazwy to: 
Mieszkańcy wsi zajmowali się głównie rolnictwem, tkactwem i bieleniem płótna. Posiadaczami ziemskimi byli głównie Niemcy, Słowacy w większości pracowali jako robotnicy rolni. Po II wojnie światowej Niemcy zostali wysiedleni, a wieś zaludnili nowi osadnicy.
W Bušovcach znajduje się kościół rzymskokatolicki św. Wawrzyńca z początku XIV wieku, przebudowany w XVII wieku w stylu barokowym, neogotycki kościół ewangelicki z 1818 roku, odnowiony końcem XIX wieku oraz barokowo-klasycystyczna siedziba władz z końca XVIII wieku.

</doc>
<doc id="2753906" url="https://pl.wikipedia.org/wiki?curid=2753906" title="Édika">
Édika

Édika, właśc. Édouard Karali (ur. 17 grudnia 1940 w Heliopolis w Egipcie) – francuski twórca komiksów, satyryk.
Édika współpracował z francuskimi magazynami: „Pilote”, „Charlie Mensuel”, „Psikopat”, „Fluide Glacial” (gdzie był obok Gotliba najważniejszym twórcą) oraz z niemieckim „U-Comix”. Twórca komiksów: „Mimikry”, „Pom-pom pidou waah”, „Splatch!”, „Knock out!”.
Jego prace tłumaczone były na język angielski, grecki, hiszpański, niemiecki, polski, szwedzki oraz włoski. W Polsce Édika obecny był m.in. w miesięczniku „Chichot” oraz w pirackim zinie „Wypierd”.

</doc>
<doc id="2753909" url="https://pl.wikipedia.org/wiki?curid=2753909" title="Raiffeisen Arena di Bressanone">
Raiffeisen Arena di Bressanone

Raiffeisen Arena di Bressanone – wielofunkcyjny stadion w Bressanone, we Włoszech. Obiekt wyposażony jest w ośmiotorową bieżnię lekkoatletyczną, a jego pojemność wynosi 2000 widzów. W 2009 roku stadion był areną 6. Mistrzostw Świata Juniorów Młodszych w Lekkoatletyce. Na obiekcie dwukrotnie organizowano również lekkoatletyczne Mistrzostwa Włoch – w latach 2005 i 2012.

</doc>
<doc id="2753911" url="https://pl.wikipedia.org/wiki?curid=2753911" title="KATRIN">
KATRIN

KATRIN () – eksperyment do pomiaru masy antyneutrin elektronowych formula_1 badający widmo elektronów emitowanych z rozpadu beta trytu:
Rdzeń urządzenia to ważący 200 ton spektrometr, który został zbudowany przez MAN DWE GmbH w Deggendorf i został wysłany do Karlsruhe przez 8600 km trasy obejmującej Morze Czarne, Morze Śródziemne, Ocean Atlantycki i Ren. Budowa polegała na składaniu gotowych głównych elementów transportowanych bezpośrednio na miejscu. Główny program testowy spektrometru rozpoczął się w 2011, a zakończył w 2015. W 2018 roku rozpoczęto, zaplanowane na 5 lat, regularne pomiary.
Eksperyment ma miejsce na dawnej Forschungszentrum Karlsruhe, teraz Campus Nord z Instytutu Technologii w Karlsruhe.
Eksperyment.
Rozpad beta trytu jest jednym z najmniej energetycznych rozpadów beta. Elektron i neutrino, które są emitowane unoszą łącznie tylko 18,6 keV energii, która jest dzielona między nimi. KATRIN został zaprojektowany w celu bardzo dokładnego określenia widma energii emitowanych elektronów o energiach bardzo zbliżonych do tej całkowitej energii (tylko kilka eV), co odpowiada określeniu widma neutrin o możliwie najmniejszej energii.
Jeśli neutrino jest cząstką bezmasową, nie ma dolnej granicy energii, jaką neutrino może przenosić, więc widmo energii elektronów powinno rozciągać się aż do granicy 18,6 keV. Jeśli neutrino ma masę, to jego energia musi być większa od odpowiadającej tej masie energii a maksymalna energia elektronów musi być mniejsza o tę energię, a widmo elektronów powinno spaść przed całkowitym limitem energii i mieć inny kształt. 
Trudnością w eksperymencie jest to, że w większości przypadków rozpadu beta elektron i neutrino przenoszą mniej więcej równe energie, a zdarzenia w których elektron pobiera prawie całą energię, a neutrino prawie wcale, występują mniej więcej raz na bilion rozpadów. Aby detektor nie był przeciążony, przepuszczane są do niego tylko elektrony o energii o kilka eV poniżej całkowitego limitu energii. 
Wyniki z pierwszej kampanii pomiarowej (10 kwietnia - 13 maja 2019) zostały opublikowane 13 września 2019 roku. Ustawiły one górną granicę masy neutrina elektronowego na 1,1 eV. Poprzednie ograniczenie masy wynosiło 2 eV .

</doc>
<doc id="2753912" url="https://pl.wikipedia.org/wiki?curid=2753912" title="Odwzorowanie geograficzne">
Odwzorowanie geograficzne



</doc>
<doc id="2753913" url="https://pl.wikipedia.org/wiki?curid=2753913" title="Babia Góra (Pojezierze Ińskie)">
Babia Góra (Pojezierze Ińskie)

Babia Góra – wzniesienie o wysokości 139,3 m n.p.m. na Pojezierzu Ińskim, położone w woj. zachodniopomorskim, w powiecie stargardzkim, w gminie Dobrzany.
Przy północno-zachodnim zboczu Babiej Góry leży wieś Biała.
Ok. 0,7 km na południe od Babiej Góry znajduje się wzniesienie Jaźwinka (131 m n.p.m.).
Teren wzniesienia jest objęty obszarem specjalnej ochrony ptaków Ostoja Ińska.
Nazwę "Babia Góra" wprowadzono urzędowo w 1955 roku, zastępując poprzednią niemiecką nazwę "Raben-Berg".

</doc>
<doc id="2753915" url="https://pl.wikipedia.org/wiki?curid=2753915" title="Neoophorus">
Neoophorus



</doc>
<doc id="2753916" url="https://pl.wikipedia.org/wiki?curid=2753916" title="Ludwik Janion">
Ludwik Janion

Ludwik Janion (ur. 19 października 1953) – polski poeta i prozaik.
Życiorys.
Z zawodu nauczyciel. Swoją twórczość kieruje zarówno dla dzieci, jak i osób dorosłych. Publikował w czasopismach literackich, tj. „Literatura”, „Fantastyka”, „Nowa Okolica Poetów”, „Akcent”, „Twórczość”. Współpracował z pismami dla młodzieży „Cogito” i „Victor”. Jest także autorem słuchowisk radiowych dla dzieci.
W 2010 był członkiem komitetu poparcia Bronisława Komorowskiego przed przedterminowymi wyborami prezydenckimi.

</doc>
<doc id="2753917" url="https://pl.wikipedia.org/wiki?curid=2753917" title="For You (album Prince’a)">
For You (album Prince’a)

For You – debiutancki album amerykańskiego muzyka Prince’a, wydany 7 kwietnia 1978 roku. Oparty przede wszystkim na rytmach disco i balladach, album dotarł do 163. miejsca na Billboard 200. Płytę podpisano ""Produced, arranged, composed, and performed by Prince (Wyprodukowane, zaaranżowane, skomponowane i wykonane przez Prince’a)", mimo że do nagrania użyto 23 instrumentów.
Lista utworów.
Wszystkie utwory napisane przez Prince’a, wyjątki w nawiasie.
Strona A
Strona B

</doc>
<doc id="2753919" url="https://pl.wikipedia.org/wiki?curid=2753919" title="Vulpecula">
Vulpecula



</doc>
<doc id="2753920" url="https://pl.wikipedia.org/wiki?curid=2753920" title="Alopecias">
Alopecias



</doc>
<doc id="2753921" url="https://pl.wikipedia.org/wiki?curid=2753921" title="Fuji-Servetto">
Fuji-Servetto



</doc>
<doc id="2753922" url="https://pl.wikipedia.org/wiki?curid=2753922" title="Dietrich Thurau">
Dietrich Thurau

Dietrich Thurau (ur. 9 listopada 1954 we Frankfurcie nad Menem) – niemiecki kolarz torowy i szosowy, trzykrotny torowy mistrz świata i dwukrotny szosowy wicemistrz świata.
Kariera.
Pierwszy sukces w karierze Dietrich Thurau osiągnął w 1971 roku, kiedy został juniorskim mistrzem kraju w indywidualnym wyścigu na dochodzenie, a rok później zwyciężył w szosowych wyścigu ze startu wspólnego. Na torowych mistrzostwach świata w Montrealu w 1974 roku wspólnie z Güntherem Schumacherem, Peterem Vonhofem i Hansem Lutzem zdobył złoty medal w drużynowym wyścigu na dochodzenie. Pięć lat później, podczas torowych mistrzostw świata w Amsterdamie Thurau zwyciężył w derny, sukces ten powtarzając na mistrzostwach w Besançon w 1980 roku. Ponadto Niemiec zdobywał srebrne medale w wyścigu ze startu wspólnego na szosowych mistrzostwach w San Cristóbal w 1977 roku oraz mistrzostwach w Valkenburgu w 1979 roku. W pierwszym wypadku wyprzedził go tylko Włoch Francesco Moser, a w drugim najlepszy był Holender Jan Raas. W 1975 roku zwyciężył w Tour de Picardie i Grand Prix de Fourmies, w 1976 roku był najlepszy w klasyfikacji punktowej Vuelta a España, a w 1979 troku wygrał wyścig Liège-Bastogne-Liège. Nigdy jednak nie wystartował na igrzyskach olimpijskich.

</doc>
<doc id="2753923" url="https://pl.wikipedia.org/wiki?curid=2753923" title="Niecierpliwi">
Niecierpliwi

Niecierpliwi - powieść Zofii Nałkowskiej, w całości opublikowana po raz pierwszy w 1938.
Pracę nad powieścią autorka rozpoczęła w 1936 (w "Dziennikach" jest na ten temat zapis pod datą 8 marca). Pierwotnie powieść nosić miała tytuł "Czarna godzina", ale Nałkowska obawiała się negatywnej reakcji odbiorców na tak ponury tytuł. Mimo to pierwsza publikacja rozdziału w "Wiadomościach Literackich" odbyła się pod tym właśnie tytułem. W kwietniu 1937 powieść była ukończona w wersji rękopisu. Pod koniec tego roku rozpoczęła się publikacja powieści we fragmentach w "Epoce" i "Wiadomościach Literackich". Całość w odcinkach publikowana była w "Gazecie Polskiej" w 1938 (numery 221-296). Pierwsze wydanie książkowe nastąpiło w 1939 ("Książnica-Atlas", Warszawa-Lwów). Powieść publikowana w "Gazecie Polskiej" znacząco różniła się od wydania książkowego, co do konstrukcji utworu (m.in. usunięto wywód genealogiczny rodziny Szpotawych, nie wyjawiono także w pierwszym rozdziale rozwiązania treści książki). Wydanie z 1939 nie znalazło większego uznania krytyki. Następne wydania nastąpiły w latach: 1946, 1956 (w "Pismach wybranych"), 1958 ("Biblioteka XX-lecia"), 1964 (seria "Głowy Wawelskie") i 1978.

</doc>
<doc id="2753927" url="https://pl.wikipedia.org/wiki?curid=2753927" title="Masahiko Ozaki">
Masahiko Ozaki

 – japoński kolarz torowy, wicemistrz świata.
Kariera.
Największy sukces w karierze Masahiko Ozaki osiągnął w 1980 roku, kiedy zdobył srebrny medal w sprincie indywidualnym zawodowców na mistrzostwach świata w Besançon. W wyścigu tym wyprzedził go jedynie jego rodak - Kōichi Nakano, trzecie miejsce zajął Francuz Daniel Morelon. Był to jedyny medal wywalczony przez Ozakiego na międzynarodowej imprezie tej rangi. Nigdy jednak nie brał udziału w igrzyskach olimpijskich.

</doc>
<doc id="2753928" url="https://pl.wikipedia.org/wiki?curid=2753928" title="Trichis">
Trichis



</doc>
<doc id="2753929" url="https://pl.wikipedia.org/wiki?curid=2753929" title="Paralosa">
Paralosa



</doc>
<doc id="2753930" url="https://pl.wikipedia.org/wiki?curid=2753930" title="Caspialosa">
Caspialosa



</doc>
<doc id="2753931" url="https://pl.wikipedia.org/wiki?curid=2753931" title="Alausella">
Alausella



</doc>
<doc id="2753932" url="https://pl.wikipedia.org/wiki?curid=2753932" title="Alausa">
Alausa



</doc>
<doc id="2753933" url="https://pl.wikipedia.org/wiki?curid=2753933" title="Pomolobus">
Pomolobus



</doc>
<doc id="2753934" url="https://pl.wikipedia.org/wiki?curid=2753934" title="Diana z Akteonem i Kallisto">
Diana z Akteonem i Kallisto

Diana z Akteonem i Kallisto – obraz Rembrandta, sygnowany REMBRANDT. FT 1634.
Temat obrazu został zaczerpnięty z dzieła "Metamorfozy" Owidiusza. Historia opowiada o Akteonie, który zaskakuje boginię Dianę i jej towarzyszki podczas kąpieli. Czyn ten rozgniewał boginię łowów, która zamieniła Akteona w jelenia, którego później rozszarpały jego własne psy. Motyw późniejszy został przedstawiony przez Tycjana na obrazie "Śmierć Akteona".
Opis obrazu.
Rembrandt przedstawia moment, gdy Akteon zostaje przyłapany na podglądaniu nimf i bogini Diany. Takie miniaturowe przedstawianie scen było popularne w okresie twórczości artysty, choć sam namalował tylko jeden taki obraz.Kobiety uciekają z wody i gromadzą się zawstydzone w grupy zasłaniając swoją nagość. Diana, w odruchu zmieszania zanurza ręce w wodzie chcąc bronić się przed wzrokiem lubieżnika i ochlapać go. Na to, iż jest to pierwsza faza metamorfozy Akteona świadczą rogi, które wyrosły jego głowie. Wkrótce przeobrazi się w jelenia, a psy zgromadzone wokół niego, jeszcze niewinne bawiące się ze sobą, również zmienią się w groźne bestie co w konsekwencji doprowadzi do śmierci Akteona przez rozszarpanie. W XVII wieku popularna była interpretacja mitu i jego moralny wydźwięk: Akteon przez pofolgowanie swoim żądzom doprowadził do własnej zagłady.
Na pierwszym planie, przodem do widza, stoi ulubiona nimfa Diany, Kallisto, Wyraźnie widać jej ciężarny stan. Według mitu była kochanką Zeusa z którym miała syna Arkosa. Hera z zazdrości zamieniła ją w niedźwiedzia, a Zeus przeniósł ją na sklepienie niebieskie.

</doc>
<doc id="2753935" url="https://pl.wikipedia.org/wiki?curid=2753935" title="Arystokraci (serial telewizyjny)">
Arystokraci (serial telewizyjny)

Arystokraci (ang. "Aristocrats", 1999) – brytyjski serial obyczajowy w reżyserii Davida Caffreya.
Światowa premiera serialu miała miejsce 20 czerwca 1999 roku na antenie BBC. Ostatni odcinek serialu został wyemitowany 25 lipca 1999 roku. W Polsce serial nadawany był dawniej na kanale TVP2.
Obsada.
i inni

</doc>
<doc id="2753937" url="https://pl.wikipedia.org/wiki?curid=2753937" title="Stade de l’Université de Sherbrooke">
Stade de l’Université de Sherbrooke

Stade de l'Université de Sherbrooke – wielofunkcyjny stadion w Sherbrooke, w Kanadzie. Obiekt został otwarty w 2003 roku i należy do Uniwersytetu Sherbrooke. Jego budowa kosztowała 10 mln dolarów kanadyjskich. Pojemność areny wynosi łącznie 3359 widzów. W 2003 roku stadion gościł 3. Mistrzostwa Świata Juniorów Młodszych w Lekkoatletyce, a rok później 3. Młodzieżowe Mistrzostwa NACAC.

</doc>
<doc id="2753944" url="https://pl.wikipedia.org/wiki?curid=2753944" title="Trzymaj się, Kamil">
Trzymaj się, Kamil

Trzymaj się, Kamil - krótkie opowiadanie dla dzieci Wandy Chotomskiej z 1981. Pierwsze wydanie ilustrował Zbigniew Rychlicki.
Treść.
Dzieło opowiada o pierwszym dniu w przedszkolu pięcioletniego Kamila (nieznanego z nazwiska), wrażliwego syna kompozytora. Chłopiec czuje się początkowo zagubiony, po zostawieniu go samego przez wychowawczynię. Najpierw poznaje przyjaźnie usposobioną, pyzatą Ulę, zwaną "Cebulą", a zaraz potem Micińskiego, który jest synem marynarza i ma skłonności do nadaktywności ruchowej oraz przezywania wszystkich innych przedszkolaków. Kamil początkowo nie może się zaadaptować w nowym środowisku, a nawet zbiera mu się na wymioty. Stopniowo jednak oswaja się z nową sytuacją, a opuszczając przedszkole nawiązuje nawet przyjazny kontakt z Micińskim.

</doc>
<doc id="2753945" url="https://pl.wikipedia.org/wiki?curid=2753945" title="Gotlib">
Gotlib

Gotlib, właśc. Marcel Gottlieb (ur. 14 lipca 1934 w Paryżu, zm. 4 grudnia 2016 w Le Vésinet) – francuski twórca komiksów, rysownik, scenarzysta, wydawca.
Życiorys.
Urodził się w rodzinie żydowskiej. Jego ojciec, Erwin Gottlieb był malarzem pochodzenia rumuńskiego, a matka, Regina pochodziła z Węgier i była krawcową.
Gotlib był laureatem Grand Prix Miasta Angoulême (Grand Prix de la ville d’Angoulême) w 1991. Współpracował z magazynami: Vaillant, "Pilote" (gdzie rysował do scenariuszy René Goscinnego), L’Echo des Savanes, Fluide Glacial, MAD. Twórca m.in. komiksów: "Rubrique-à-Brac, Superdupont, Gai-Luron, Les Dingodossiers".

</doc>
<doc id="2753946" url="https://pl.wikipedia.org/wiki?curid=2753946" title="Kartini">
Kartini

Raden Ajeng Kartini (ur. 1879, zm. 1904) – indonezyjska działaczka na rzecz kształcenia kobiet.
Pochodziła z jawajskiej rodziny arystokratycznej, otrzymała zachodnie wykształcenie. Podkreślała konieczność edukacji kobiet, występowała przeciwko poligamii i dziecięcym małżeństwom. Zmarła przy porodzie. Opublikowano, pod tytułem "Z ciemności w jasność", zbiór listów jej autorstwa. Książka ta przyczyniła się do popularyzacji poglądów Kartini. Powstały również, z inicjatywy jej zwolenników, szkoły dla kobiet, zwane szkołami Kartini.
Uznawana za jeden z symboli indonezyjskiego nacjonalizmu, zajmuje również istotną pozycję w historii indonezyjskiego feminizmu.
Pośmiertnie, w 1964, została uhonorowana tytułem Bohatera Narodowego Indonezji.

</doc>
<doc id="2753947" url="https://pl.wikipedia.org/wiki?curid=2753947" title="Jaźwinka">
Jaźwinka

Jaźwinka – wzniesienie o wysokości 131 m n.p.m. na Pojezierzu Ińskim, położone w woj. zachodniopomorskim, w powiecie stargardzkim, w gminie Ińsko. Położone na zachodnim krańcu Ińskiego Parku Krajobrazowego.
Ma rozległy płaski wierzchołek, którego północna część ma wysokość 129,7 m n.p.m., jednak przy wschodnim zboczu kulminacja Jaźwinki osiąga 131 m n.p.m.
Teren wzniesienia jest objęty obszarem specjalnej ochrony ptaków Ostoja Ińska.
Ok. 0,7 km na północ od Jaźwinki znajduje się wzniesienie Babia Góra (139,3 m n.p.m.).
Ok. 0,5 km na południowy zachód od wzniesienia leży wieś Kozy. Przy południowym zboczu Jaźwinki płynie struga Krępa.
Teren Jaźwinki stanowi wysunięte wcięcie terenu gminy Ińsko w teren w gminy Dobrzany.
Nazwę "Jaźwinka" wprowadzono urzędowo w 1955 roku, zastępując poprzednią niemiecką nazwę "Erdmanns-Berg".

</doc>
<doc id="2753948" url="https://pl.wikipedia.org/wiki?curid=2753948" title="International Terrestrial Reference Frame">
International Terrestrial Reference Frame



</doc>
<doc id="2753950" url="https://pl.wikipedia.org/wiki?curid=2753950" title="World Geodetic System 1984">
World Geodetic System 1984



</doc>
<doc id="2753951" url="https://pl.wikipedia.org/wiki?curid=2753951" title="GRS1980">
GRS1980



</doc>
<doc id="2753952" url="https://pl.wikipedia.org/wiki?curid=2753952" title="Geodetic Reference System 1980">
Geodetic Reference System 1980



</doc>
<doc id="2753953" url="https://pl.wikipedia.org/wiki?curid=2753953" title="Yvon Cloarec">
Yvon Cloarec

Yvon Cloarec (ur. 13 maja 1960) – francuski kolarz torowy, srebrny medalista mistrzostw świata.
Kariera.
Największy sukces w karierze Yvon Cloarec osiągnął w 1980 roku, kiedy wspólnie z Franckiem Dépine’em zdobył srebrny medal w wyścigu tandemów na mistrzostwach świata w Besançon. W zawodach tych Francuzów wyprzedzili jedynie reprezentanci Czechosłowacji: Ivan Kučírek i Pavel Martínek. W latach 1980–1982 zdobywał wicemistrzostwo Francji w wyścigu na 1 km, a w 1980 roku wygrał również zawody sprinterskie w Paryżu i Kopenhadze. Nigdy nie startował na igrzyskach olimpijskich.

</doc>
<doc id="2753954" url="https://pl.wikipedia.org/wiki?curid=2753954" title="Taras Burłak">
Taras Burłak

Taras Aleksandrowicz Burłak (ros. Тарас Александрович Бурлак, ur. 22 lutego 1990 we Władywostoku) – rosyjski piłkarz grający na pozycji środkowego obrońcy. Od 2020 jest zawodnikiem klubu Arsienał Tuła.
Kariera klubowa.
Swoją karierę piłkarską Burłak rozpoczął w klubie Łokomotiw Moskwa. W 2008 roku zaczął grać w rezerwach tego klubu, a w 2009 roku został wypożyczony do Wołgi Niżny Nowogród, w której rozegrał jedno spotkanie w Pierwszej Dywizji. W 2010 roku wrócił do Łokomotiwu i stał się członkiem kadry pierwszego zespołu. W pierwszym zespole Łokomotiwu zadebiutował 18 lipca 2010 w wygranym 3:0 domowym spotkaniu z Ałaniją Władykaukaz. 12 marca 2011 roku strzelił swojego pierwszego gola w Priemjer-Lidze w zwycięskim 3:2 domowym meczu z Dinamem Moskwa.
W 2014 Burłak przeszedł do Rubina Kazań. W 2015 został wypożyczony do klubu Krylja Sowietow Samara. W 2018 roku przeszedł na stałe do Krylji Sowietow, a w 2020 roku został zawodnikiem Arsienału Tuła.
Kariera reprezentacyjna.
W swojej karierze Burłak rozegrał 11 meczów w reprezentacji Rosji U-21 i zdobył w nich 2 bramki. W dorosłej reprezentacji zadebiutował 7 czerwca 2011 roku w zremisowanym 0:0 towarzyskim meczu z Kamerunem, rozegranym w Wals-Siezenheim.

</doc>
<doc id="2753959" url="https://pl.wikipedia.org/wiki?curid=2753959" title="Giorgio Rossi">
Giorgio Rossi

Giorgio Rossi (ur. 1 kwietnia 1948 w Rzymie) – włoski kolarz torowy, czterokrotny medalista mistrzostw świata.
Kariera.
Pierwszy sukces w karierze Giorgio Rossi osiągnął w 1973 roku, kiedy zdobył brązowy medal w sprincie indywidualnym amatorów podczas mistrzostw świata w San Sebastian. W zawodach tych wyprzedzili go jedynie Francuz Daniel Morelon oraz Anatolij Jabłunowski z ZSRR. Wynik ten Włoch powtórzył na mistrzostwach świata w Montrealu w 1974 roku (przegrał tylko z Antonem Tkáčem z Czechosłowacji i Siergiejem Krawcowem z ZSRR), a na rozgrywanych rok później mistrzostwach świata w Liège był drugi za Morelonem. Ponadto wspólnie z Floriano Finamore wywalczył brązowy medal w wyścigu tandemów na mistrzostwach świata w Besançon w 1980 roku. W tej samej konkurencji był dziewiąty na igrzyskach olimpijskich w Monachium w 1972 roku. Cztery lata później, podczas igrzysk w Montrealu zajął ósmą pozycję w sprincie indywidualnym.

</doc>
<doc id="2753960" url="https://pl.wikipedia.org/wiki?curid=2753960" title="Prospinus">
Prospinus



</doc>
<doc id="2753965" url="https://pl.wikipedia.org/wiki?curid=2753965" title="Cleithrochromis">
Cleithrochromis



</doc>
<doc id="2753966" url="https://pl.wikipedia.org/wiki?curid=2753966" title="Floriano Finamore">
Floriano Finamore

Floriano Finamore (ur. 13 stycznia 1954 w Rzymie) – włoski kolarz torowy, brązowy medalista mistrzostw świata.
Kariera.
Największy sukces w karierze Floriano Finamore osiągnął w 1980 roku, kiedy wspólnie z Giorgio Rossim zdobył brązowy medal w wyścigu tandemów podczas mistrzostw świata w Besançon. W zawodach tych Włosi zostali wyprzedzeni jedynie przez reprezentantów Czechosłowacji Ivana Kučírka i Pavla Martínka oraz Francuzów Yvona Cloareca i Francka Dépine'a. Był to jedyny medal wywalczony przez Finamore na międzynarodowej imprezie tej rangi. Nigdy nie wystartował na igrzyskach olimpijskich.

</doc>
<doc id="2753973" url="https://pl.wikipedia.org/wiki?curid=2753973" title="Siły Zbrojne Mjanmy">
Siły Zbrojne Mjanmy

Siły Zbrojne Mjanmy (bir. တပ်မတော, "Tatmadaw") – siły zbrojne Republiki Związku Mjanmy (Birmy) obejmujące wojska lądowe, marynarkę, lotnictwo, a także policję. Siły zbrojne liczą około pół miliona ludzi i w teorii są armią ochotniczą, co nie wyklucza jednak powołań. Nieregularne oddziały paramilitarne liczą dalsze 72 000 ludzi.
Historia.
Armia Królestwa Birmy istniała przez setki lat, od XVII wieku kontrolę nad Birmą próbowało przejąć portugalskie imperium kolonialne, a następnie Francuska Kompania Wschodnioindyjska, dopiero w XIX wieku, po serii trzech wojen z imperium brytyjskim w latach 1824-1885 instytucja armii przestała istnieć, a Birma znalazła się w granicach Indii Brytyjskich. W momencie powstania w 1948 siły zbrojne wywodziły się z wojska Birmy Brytyjskiej oraz Armii Narodowej. W tym czasie zwalczała zbrojne powstania etniczne, dysydentów politycznych i narkobiznes.
W 1948 roku Birma stała się niepodległym krajem, po puczu w 1962 roku armia przejęła władzę (oficjalnie kraj był rządzony nie przez juntę, a Birmańską Partię Socjalistyczną), utrzymała się przy niej do 1988, kiedy wybuchł społeczny bunt. Zamiast wprowadzenia demokracji w kraju, armia przeprowadziła kolejny zamach stanu, a władzę przejęła Partia Rozwoju i Odbudowy. Od 2011 roku wprowadzono jednak instytucję prezydenta Mjanmy oraz przeprowadzono wybory. 
Od 1962 północny stan Kaczin dążył do utworzenia państwa niepodległego od Birmy. W wyniku ofensywy w 1994 siły rządowe doprowadziły do uznania władzy centralnej. W 2011 wojsko wznowiło walki z rebeliantami, pod koniec 2012 rozpoczęto ofensywę z wykorzystaniem lotnictwa.
Wojsko lądowe.
Wojska lądowe stanowią zdecydowaną większość sił zbrojnych, licząc 350 tysięcy ludzi są zgrupowane w 337 batalionów piechoty i 37 pułków artylerii, otrzymują większość budżetu obronnego. Od 1948 armia zwalczała ponad 40 bojówek lub grup powstańczych. Dawne brytyjskie uzbrojenie, jak czołgi Comet zastąpiło w większości sprzęt pancerny pochodzący z ChRL, także używany sprzęt sprowadzany z Ukrainy, bardziej zaawansowane systemy przeciwlotnicze sprowadzono bezpośrednio z ZSRR. Armia dzieli się na 13 regionalnych dowództw odpowiadającym w większości prowincjom kraju, te podlegają pod 6 dowództw geograficznych. Oprócz nich występują dowództwa operacyjne, w tym 10 pancernych: 6 batalionów czołgów i 4 bataliony piechoty zmotoryzowanej, 10 dowództw operacji artyleryjskich: 113 batalionów artylerii, 10 dywizji obrony przeciwlotniczej z 9 batalionami/bateriami SAM lub artylerii.
Czołgi podstawowe:
Transportery:
Artyleria:
Systemy przeciwlotnicze:
Przeciwpancerne:
Siły powietrzne.
Wyposażenie.
Źródło: Konflikty.pl
Marynarka wojenna.
Najmniejsze w siłach zbrojnych, liczące 19 000 ludzi, wykorzystują głównie rodzime, jugosłowiańskie i amerykańskie (przestarzałe) jednostki tj. trałowce, ścigacze i patrolowce. Sformowana po raz pierwszy w 1940 do działania przeciw Japonii, po uzyskaniu niepodległości w 1948 jej największym okrętem była fregata typu River - UBS Mayu oraz cztery małe kanonierki przekazane przez Royal Navy. Aktualna bandera została wprowadzona w 1974 roku (wraz ze zmianą flagi Birmy), wcześniejsza z 1948, wzorowana na brytyjskiej, miała czerwony krzyż na białym tle oraz białe gwiazdy na niebieskim tle w kantonie.
Okręty:

</doc>
<doc id="2753976" url="https://pl.wikipedia.org/wiki?curid=2753976" title="MTV Unplugged (album Florence and the Machine)">
MTV Unplugged (album Florence and the Machine)

MTV Unplugged – drugi album koncertowy brytyjskiego zespołu indie rockowego Florence and the Machine. Wydany został przez wytwórnię płytową Island Records w dniu 5 kwietnia 2012 roku. "MTV Unplugged – A Live Album" jest częścią serii koncertów MTV Unplugged. Materiał na album został nagrany podczas koncertu grupy w Nowym Jorku, w grudniu 2011 roku. Album zawiera akustyczne wersje jedenastu utworów z dwóch albumów studyjnych grupy oraz dwa covery. W Polsce album dotarł do piątego miejsca na liście sprzedaży OLiS oraz uzyskał status złotej płyty.

</doc>
<doc id="2753979" url="https://pl.wikipedia.org/wiki?curid=2753979" title="Strzelectwo na Letnich Igrzyskach Olimpijskich 2012 – karabin małokalibrowy leżąc, 50 m (mężczyźni)">
Strzelectwo na Letnich Igrzyskach Olimpijskich 2012 – karabin małokalibrowy leżąc, 50 m (mężczyźni)

Strzelanie z karabinu małokalibrowego leżąc z odl. 50 metrów mężczyzn na Letnich Igrzyskach Olimpijskich w Londynie było rozgrywane w Royal Artillery Barracks w Londynie.
Format.
W kwalifikacjach wystąpiło 38 zawodników, z których każdy oddał po 60 strzałów (6 serii po 10 strzałów). Do finału awansowało 8 najlepszych strzelców. W finale każdy z zawodników oddał po 10 strzałów, których dokładność liczona była do 0,1 punktu. Punkty z kwalifikacji sumowane są z punktami zdobytymi w finale.
Rekordy.
Przed rozpoczęciem zawodów aktualne rekordy świata i olimpijski były następujące:.
"Runda kwalifikacyjna – 60 strzałów"
"Runda finałowa – 10 strzałów"
Kwalifikacje.
"Wyniki:"
Finał.
"Wyniki:"

</doc>
<doc id="2753981" url="https://pl.wikipedia.org/wiki?curid=2753981" title="The Geena Davis Show">
The Geena Davis Show

The Geena Davis Show (2000-2001) – amerykański serial komediowy w reżyserii Terri Minsky.
Światowa premiera serialu miała miejsce 10 października 2000 roku na antenie ABC. Ostatni odcinek serialu został wyemitowany 10 lipca 2001 roku. W Polsce serial nadawany był na kanale TVP1.
Opis fabuły.
Serial opowiada o Teddie Cochran (Geena Davis), właścicielce renomowanej agencji promocyjno-reklamowej w Nowym Jorku, która wiedzie życie typowej, niezależnej bizneswoman.
Obsada.
Pozostali.
i inni

</doc>
<doc id="2753982" url="https://pl.wikipedia.org/wiki?curid=2753982" title="Bartolomé Caldentey">
Bartolomé Caldentey

Bartolomé Caldentey Jaume (ur. 25 kwietnia 1951 w Sineu) – hiszpański kolarz torowy, trzykrotny medalista mistrzostw świata.
Kariera.
Pierwszy sukces w karierze Bartolomé Caldentey osiągnął w 1976 roku, kiedy zdobył srebrny medal w wyścigu ze startu zatrzymanego amatorów podczas mistrzostw świata w Lecce, gdzie wyprzedził go tylko Gaby Minneboo z Holandii, a trzeci był Rainer Podlesch z RFN. Identyczny skład miało podium w tej samej konkurencji na rozgrywanych w 1977 roku mistrzostwach świata w San Cristóbal. Ostatni medal Hiszpan wywalczył podczas mistrzostw świata w Besançon w 1980 roku, gdzie zajął trzecie miejsce w swej koronnej konkurencji, przegrał tylko z Gabym Minneboo i jego rodakiem Mattheusem Pronkiem. Nigdy nie wystąpił na igrzyskach olimpijskich.

</doc>
<doc id="2753983" url="https://pl.wikipedia.org/wiki?curid=2753983" title="Wei Yuan">
Wei Yuan

Wei Yuan (ur. 23 kwietnia 1794 w Shaoyang w prow. Hunan, zm. 26 marca 1857 w Hangzhou w prow. Zhejiang) – chiński uczony, urzędnik i historyk z czasów dynastii Qing. Uczeń Liu Fenglu, wywarł wielki wpływ na poglądy Kang Youweia.
Należał do ruchu urzędników energicznie angażujących się w sprawy państwowe i próbujących zwiększyć efektywność administracji. Próbował łączyć obowiązującą konserwatywną ideologię z praktycznymi rozwiązaniami mającymi ułatwić funkcjonowanie państwa. Postulował m.in. przewożenie ryżu z delty Jangcy do Pekinu drogą morską wokół półwyspu Shandong, zamiast kłopotliwego spławiania go lądem przez Wielki Kanał. Przyczynił się także do reformy akcyzy solnej. W 1826 roku opublikował "Huangchao jingshi wenbian" (皇朝經世文編), zbiór ponad 2000 tekstów poświęconych sprawom skarbowym i sztuce władania państwem. 
Jako filozof był zwolennikiem tzw. szkoły nowych tekstów, zmierzającej do reinterpretacji klasyków konfucjanizmu. Jej przedstawiciele uważali, że neokonfucjanizm epoki Song wypaczył oryginalną myśl Konfucjusza.
Znany także jako wielki historyk, napisał rozprawę o historii chińskiej wojskowości za czasów Qingów (聖武記, "Shengwu Ji"), a także pomógł Linowi Zexu zredagować w 1844 roku "Haiguo Tuzhi" (海國圖志), traktat poświęcony państwom zamorskim. Choć "Haiguo Tuzhi" utrzymane było w duchu tradycyjnej pogardy wobec świata zewnętrznego, zawierało w sobie pierwsze tłumaczenia tekstów z zachodnich języków, a sam Wei zaproponował w nim selektywne korzystanie z osiągnięć "barbarzyńców" dla wzmocnienia Chin. Sformułował hasło „przyswajania technologii zachodnich w celu zatrzymania Zachodu” (师夷之长技以制夷, "shīyí zhī chángjì yǐ zhìyí").

</doc>
<doc id="2753986" url="https://pl.wikipedia.org/wiki?curid=2753986" title="Poczta przy Alejach Marcinkowskiego w Poznaniu">
Poczta przy Alejach Marcinkowskiego w Poznaniu



</doc>
<doc id="2753987" url="https://pl.wikipedia.org/wiki?curid=2753987" title="Henri Arnauld">
Henri Arnauld

Henri Arnauld (ur. 30 października 1597 w Paryżu, zm. 8 czerwca 1692 w Angers) – biskup Angers (1650-1692).
Rodzina.
Pochodził ze znanej francuskiej rodziny. Jego dziadek Antoine Arnauld (1490-1591) pierwszy znany z rodziny Arnauld, pan na Mothe i Villeneuve, generalny prokurator Katarzyny Medycejskiej w uzyskał szlachectwo 1577. Zmarł w wieku 101 lat.
Ojciec Antoine (1560-1619) był znanym prawnikiem w Paryżu i radcą stanu. Ożenił się z Catherine Marion. Małżeństwo doczekało się 20 dzieci, z których dorosłego wieku dożyło 10.
Rodzeństwo Henry'ego: 
Poglądy i zasługi.
Henri Arnauld należał do jansenistów. Będąc wysłannikiem króla pojednał ród Barberinich z Watykanem. Z charakteru człowiek prawy, pełen miłości względem chorych i ubogich. Dzielił się z potrzebującymi ostatnim groszem. 
Wnuk biskupa Markiz de Pomponne (1669-1756) ogłosił drukiem 1748 układy jakie prowadził jego dziadek w Rzymie i innych dworach włoskich.

</doc>
<doc id="2753988" url="https://pl.wikipedia.org/wiki?curid=2753988" title="Mauro Gianetti">
Mauro Gianetti

Mauro Gianetti (ur. 16 marca 1964 w Lugano) – szwajcarski kolarz szosowy, wicemistrz świata.
Kariera.
Jako zawodnik specjalizował się w wyścigach klasycznych. Wygrał między innymi Grand Prix de Lugano w 1986 roku, Mediolan-Turyn w 1990 roku, Amstel Gold Race i Liège-Bastogne-Liège w 1995 roku, Klasika Primavera w 1996 roku oraz Tour of Japan w 2000 roku. W 1996 roku zdobył srebrny medal w wyścigu ze startu wspólnego na mistrzostwach świata w Lugano. W zawodach tych wyprzedził go jedynie Belg Johan Museeuw, a trzecie miejsce zajął Włoch Michele Bartoli. Ponadto w sezonie 1995 był trzeci, za Museeuwem i Andrijem Czmilem z Ukrainy w klasyfikacji generalnej Pucharu Świata UCI. W 2000 roku wystartował na igrzyskach olimpijskich w Sydney, zajmując 53. miejsce w wyścigu ze startu wspólnego.
W 1996 roku Gianetti zasłabł podczas Tour de Romandie i w ciężkim stanie został przewieziony do szpitala. Lekarze wskazywali, że przyczyną tych problemów może być środek PFC (fluorokarbon), który przyswaja 20% więcej tlenu niż naturalna krew. Testy dały wynik negatywny, Gianetti zaprzeczył braniu jakichkolwiek środków, twierdził, że mogły mu one zostać podane nieświadomie.
W latach 2002–2011 był dyrektorem sportowym w ekipach Vini Caldirola i Saunier Duval-Prodir.

</doc>
<doc id="2753990" url="https://pl.wikipedia.org/wiki?curid=2753990" title="Ogórki spreewaldzkie">
Ogórki spreewaldzkie

Ogórki spreewaldzkie (niem. "Spreewälder Gurken") - kiszone lub marynowane ogórki, charakterystyczne dla regionu Spreewaldu w Brandenburgii (Niemcy). Ogórki spreewaldzkie posiadają oznaczenia pochodzenia geograficznego produktów rolnych w Unii Europejskiej.
O tradycji przyrządzania ogórków w rejonie Lübbenau wspomniał w 1870 Theodor Fontane. Uprawie ogórków w rejonie Spreewaldu sprzyjały urodzajne gleby, nadające się pod sadzenie tego warzywa. Proces kiszenia przeprowadza się w specjalnych beczkach i trwa on kilka tygodni. Dodawane są wtedy przyprawy, a ich paleta bywa tajemnicą zakładu lub rodziny, która wytwarza konkretną markę. Są to najczęściej koper, chrzan, cebula, ale także bazylia, cytryna, wiśnie, wino, a nawet liście orzecha. Specyficznym rodzajem są tzw. "Senfgurken" (z dodatkiem musztardy), wytwarzane z dużych, żółtych odmian. Z uwagi na wymogi oznaczenia unijnego, 70% składników pochodzić musi z terenu Spreewaldu. W oryginalnych produktach, w słoikach o pojemności do 1700 ml, słodzenie może następować wyłącznie poprzez dodanie sacharozy. Ogólna kwasowość z octu fermentacyjnego w końcowym produkcie musi być niższa niż 1%. W przypadku ogórków kiszonych z koprem, produkt końcowy nie może mieć więcej niż 3% soli. 
Ogórki spreewaldzkie były jednym ze "sztandarowych smaków" NRD. Pomimo kilkuletniego załamania się sprzedaży produktu, po upadku państwa komunistycznego (m.in. z uwagi na produkowanie podróbek w Niemczech), marka nabrała rozgłosu i obecnie jest jednym z symboli kulinarnych wschodnich Niemiec.
Nawiązanie do ogórków spreewaldzkich znalazło się w filmie "Good bye, Lenin!" z roku 2003, jako symbol nostalgii za czasami NRD.

</doc>
<doc id="2753992" url="https://pl.wikipedia.org/wiki?curid=2753992" title="Łowca głów">
Łowca głów



</doc>
<doc id="2753994" url="https://pl.wikipedia.org/wiki?curid=2753994" title="Myrmekiaphila">
Myrmekiaphila

Myrmekiaphila – rodzaj pająków z rodziny Euctenizidae. Został opisany w 1886 roku przez George'a Atkinsona i zaliczony do rodziny Ctenizidae. W 1985 roku Robert J. Raven przeniósł ten rodzaj do rodziny Cyrtaucheniidae, podrodziny Euctenizinae. Przez wiele lat nie przeprowadzono żadnej taksonomicznej rewizji rodzaju, dopiero w 2007 roku przeprowadzili ją Jason Bond i Norman I. Platnick, opisując także sześć nowych gatunków. Bond i Platnick na podstawie budowy bulbusów na głaszczkach samców wstępnie podzielili rodzaj na trzy grupy gatunkowe: "foliata" (obejmująca gatunki "M. foliata", "M. coreyi" i "M. comstocki"), "fluviatilis" ("M. fluviatilis", "M. jenkinsi", "M. torreya", "M. neilyoungi", "M. millerae" i "M. howelli") i "minuta" ("M. minuta"). W 2010 roku Bailey i wsp. przeprowadzili analizę filogenetyczna, opartą na cechach mitochondrialnego i jądrowego DNA, która wskazuje, że grupy gatunkowe zasugerowane przez Bonda i Platnicka nie reprezentują faktycznych linii ewolucyjnych, a rozgałęzienie lub nie bulbusów, jest cechą występującą paralelnie u wielu gatunków "Myrmekiaphila". W związku z tym autorzy wyróżnili cztery grupy gatunkkowe: "comstocki" ("M. comstocki"), "millerae" ("M. millerae" i "M. howelli"), "torreya" ("M. torreya" i "M. coreyi"), "fluviatilis" ("M. neilyoungi", "M. foliata", "M. jenkinsi" i "M. fluviatilis"), a nieuwzględnione w analizie gatunki "M. flavipes" i "M. minuta" uznali za "incertae sedis". Podobne wyniki przyniosła również późniejsza analiza przeprowadzona przez Bonda i in. (2012), uwzględniająca także nowo opisany gatunek "M. tigris". Z obu tych analiz wynika parafiletyzm gatunków "M. millerae" (względem "M. howelli") oraz "M. torreya" (względem "M. coreyi" i "M. tigris"). Bailey i in. utrzymują jednak ich status gatunkowy ze względu na wyraźne różnice morfologiczne i allopatryczność. Obecnie znanych jest 12 gatunków należących do tego rodzaju, przy czym "M. flavipes" jest znany tylko z jednego okazu opisanego w 1906 roku – mimo poszukiwań nie odnaleziono kolejnych osobników, co może sugerować, że gatunek został ustanowiony na podstawie anormalnego osobnika innego gatunku lub już wyginął. Według analizy przeprowadzonej przez Bonda i wsp. (2012) "Myrmekiaphila" należy do kladu Apomastinae wewnątrz Euctenizidae; pozostałymi jego przedstawicielami są "Apomastus" i "Aptostichus".
Gatunki z rodzaju "Myrmekiaphila" występują na południowym wschodzie Stanów Zjednoczonych. Ich zasięg występowania sięga od Wirginii do wybrzeży Zatoki Meksykańskiej na południu i środkowego Teksasu na zachodzie. Wszystkie gatunki budują wyłożone oprzędem norki, zamykane pokrywką zbudowaną z nici i gleby. Niektóre z nich tworzą tunele z osobnym pomieszczeniem zamykanym drugą pokrywką. Pająki czatują w norce i atakują przechodzące obok niej zwierzęta.

</doc>
<doc id="2753996" url="https://pl.wikipedia.org/wiki?curid=2753996" title="HPL Engine">
HPL Engine

HPL Engine – silnik gry wyświetlający grafikę trójwymiarową stworzony przez Frictional Games. Silnik, którego nazwa powstała z inicjałów pisarza powieści grozy Howarda Phillipsa Lovecrafta, stworzono w 2004 roku dla dwuwymiarowej gry platformowej "Energetic" opublikowanej w 2005 roku. Obsługa grafiki trójwymiarowej została dodana później i zaprezentowano ją w 2006 roku w demie technologicznym "Penumbra Tech Demo". W 2010 roku po zakończeniu akcji Humble Indie Bundle 1 pierwsza wersja silnika (HPL1) wraz z grą " zostały opublikowane jako otwarte oprogramowanie na licencji GPL 3.
Cechy.
HPL to wieloplatformowy silnik gry kompatybilny z bibliotekami OpenGL, OpenAL i Newton Game Dynamics. Jedną z charakterystycznych funkcji silnika jest możliwość zaawansowanej interakcji pomiędzy obiektami za pomocą kodu fizycznego Newton Game Dynamics.
HPL Engine 1.
Pierwszą wersję silnika HPL zademonstrowano w demie technologicznym ". Według twórców powstał na podstawnie dwuwymiarowego silnika użytego w grze platformowej "Energetic". Do silnika dodano możliwość wyświetlania grafiki 3D, jednak może on być nadal użyty w celu renderowania grafiki 2D. Silnik pozwala też na używania zarówno statycznych, jak i dynamicznych cieni, dzięki czemu osoby ze słabszymi komputerami mogą doświadczyć efektów cieniowania bez konieczności renderowania ich dynamicznie.
Gra "Penumbra: Przebudzenie" była częścią pakietu Humble Indie Bundle, a gdy osiągnął on ponad milion dolarów przychodu, "Przebudzenie" zostało opublikowane na licencji GNU General Public License. Wraz z grą opublikowano także silnik i narzędzie programistyczne.
Tej wersji silnika HPL używają następujące gry:
HPL Engine 2.
Wersja HPL 2 posiadała wiele nowych funkcji i ulepszeń. W HPL 1 użyto systemu usuwania niewidocznych powierzchni (proces określający, które obiekty nie powinny być renderowane w celu zwiększenia wydajności), a HPL 2 używa dynamicznej techniki usuwania zwaną Coherent Hierarchical Culling. HPL 1 używa techniki Carmack's Reverse przy cieniowaniu, a HPL 2 korzysta z mapowania cieni. Silnik wyposażono też w nowe efekty, takie jak Screen Space Ambient Occlusion, "proper decals" i nową technikę renderowania o nazwie "deferred shading". Powoduje to, że HPL 2 ma większe wymaganie sprzętowe, niż poprzednik.
Tej wersji silnika HPL używają następujące gry:
HPL Engine 3.
Wersja HPL 3 została użyta w najnowszej grze studia "Soma". Nowościami są m.in.:

</doc>
<doc id="2753998" url="https://pl.wikipedia.org/wiki?curid=2753998" title="Wolny strzelec">
Wolny strzelec



</doc>
<doc id="2754000" url="https://pl.wikipedia.org/wiki?curid=2754000" title="Dieter Schatzschneider">
Dieter Schatzschneider

Dieter Schatzschneider (ur. 26 kwietnia 1958 w Hanowerze) – niemiecki piłkarz występujący na pozycji napastnika. Trener piłkarski.
Kariera klubowa.
Schatzschneider jako junior grał w zespołach Sachsenross Hanower, HSC Hannover oraz OSV Hannover, do którego trafił w 1974 roku. W 1975 roku został włączony do jego pierwszej drużyny. W 1978 roku trafił do drugoligowego Hannoveru 96. Przez 4,5 roku w jego barwach rozegrał 160 spotkań i zdobył 131 bramek. W trakcie sezonu 1982/1983 odszedł do Fortuny Kolonia, także grającej w 2. Bundeslidze. W tamtym sezonie z 31 bramkami na koncie został królem strzelców tej ligi. Wraz z Fortuną dotarł też do finału Pucharu RFN.
W 1983 roku Schatzschneider przeszedł do pierwszoligowego Hamburgera SV. W Bundeslidze zadebiutował 13 sierpnia 1983 roku w wygranym 3:2 pojedynku z 1. FC Kaiserslautern, w którym strzelił także gola. W 1984 roku wywalczył z zespołem wicemistrzostwo RFN.
W tym samym roku Schatzschneider odszedł do innego pierwszoligowca, FC Schalke 04. Pierwszy ligowy mecz zaliczył tam 24 sierpnia 1984 roku przeciwko Borussii Mönchengladbach (1:3). Przez dwa lata w barwach Schalke rozegrał 47 spotkań i zdobył 10 bramek. W 1986 roku wrócił do Fortuny Kolonia, nadal grającej w 2. Bundeslidze.
W 1987 roku Schatzschneider odszedł do austriackiego Grazera AK. Po roku spędzonym w tym klubie, wrócił do ojczyzny, gdzie ponownie został graczem Hannoveru 96, teraz występującego w Bundeslidze. Tym razem grał tam przez rok. W 1989 roku odszedł do trzecioligowego zespołu FC Augsburg, gdzie w 1990 roku zakończył karierę.
Kariera reprezentacyjna.
W latach 1980-1981 Schatzschneider grał w reprezentacji RFN U-21. W 1984 roku został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale.

</doc>
<doc id="2754002" url="https://pl.wikipedia.org/wiki?curid=2754002" title="Diana i Kallisto">
Diana i Kallisto

Diana i Kalisto – obraz namalowany w latach 1556–1559 jako jeden z cyklu obrazów o tematyce mitologicznej przez włoskiego malarza renesansowego, Tycjana. Dzieło znajduje się na przemian co pięć lat w zbiorach National Gallery of Scotland i National Gallery w Londynie.
Opis obrazu.
"Diana i Kallisto" było jednym z siedmiu dzieł wchodzących w skład cyklu obrazów poruszających tematykę mitologiczną. Temat obrazu został zaczerpnięty z dzieła "Metamorfozy" Owidiusza. Historia opowiada o nimfie Kallisto, która zatrzymała się w lesie na odpoczynek. Dziewczynę zauważył Jowisza. Przybrał postać Diany, by łatwiej ją zwabić. Gdy ta podchodzi do niego, on posiadł ją. Dziewięć miesięcy później, Kallisto wraz ze swoimi towarzyszkami i z Dianą kapały się nad brzegiem strumienia. Wszystkie postanowiły rozebrać się i zanurzyć w wodzie.
Tycjan wiernie odtworzył opowieść. Po lewej stronie ukazał Kallisto obdzieraną z szat. Oczom ukazuje się jej nabrzmiały brzuch. Na twarzy rysuje się jej wstyd. Po prawej stronie Diana wskazuje na nią palcem nakazując jej opuszczenie grupy. Towarzyszące nimfy trzymają w dłoniach strzały i łuk – atrybuty bogini łowów. Pomiędzy grupami znajduje się fontanna z bożkiem miłości Amorem wylewającym wodę z naczynia.
W tym samym okresie Tycjan stworzył drugą wersję tego samego tematu. Obraz znajduje się obecnie w muzeum wiedeńskim. Kompozycja obrazu jest identyczna, jedynie zamiast Amora artysta umieścił grecki posąg kobiety, z której wypływa woda. Modelunek światłocieniowy również jest tu znacznie na niższym poziomie, co widoczne jest głównie w postaci Diany i widocznym w oddali leśnym krajobrazie.
Historia obrazu.
Po ukończeniu dzieła, Tycjan, wraz z innym płótnem "Diana i Akteon", podarował je hiszpańskiemu królowi Filipowi II. W kolekcjach królewskich dzieło było do 1704 roku, kiedy to Filip V Hiszpański podarował je ambasadorowi francuskiemu. Wkrótce potem obraz został nabyty przez Filip II Burbona-Orleańskiego do jego biblioteki. Po rewolucji francuskiej zbiory księcia orleańskiego zostały w 1791 roku sprzedane do Brukseli przez Ludwika Filipa Orleańskiego na dwa lata przed jego zgilotynowaniem. Wkrótce, w 1798 roku, obraz został wystawiony na londyńskiej aukcji. Dzieło zostało nabyte przez Francisa Egertona, 3 księcia Bridgewater. Po śmierci księcia jego majątek został odziedziczony przez George Granville’a księcia Sutherland. Obrazy zostały wystawione w jego domu w Londynie. Podczas II wojny światowej kolekcja dzieł została przewieziona do Szkocji, gdzie przez wiele lat były wystawiane w National Gallery of Szkocji, w Edynburgu. W 2008 roku obraz wraz z innym dziełem Tycjana "Diana i Kallisto" zostało wystawione na licytację za łączna sumę 100 mln funtów. Dzieła postanowiły zakupić wspólnie dwie galerie National Gallery of Scotland i National Gallery w Londynie. Obecnie obrazy są wystawiane w tych galeriach przez pięć lat na przemian.

</doc>
<doc id="2754003" url="https://pl.wikipedia.org/wiki?curid=2754003" title="Davidia">
Davidia



</doc>
<doc id="2754004" url="https://pl.wikipedia.org/wiki?curid=2754004" title="Ceratacanthus">
Ceratacanthus



</doc>
<doc id="2754005" url="https://pl.wikipedia.org/wiki?curid=2754005" title="Osbeckia">
Osbeckia



</doc>
<doc id="2754006" url="https://pl.wikipedia.org/wiki?curid=2754006" title="Alutera">
Alutera



</doc>
<doc id="2754009" url="https://pl.wikipedia.org/wiki?curid=2754009" title="Bratisławskaja">
Bratisławskaja

Bratisławskaja (ros. Братиславская) – stacja moskiewskiego metra linii Lublinsko-Dmitrowskiej (kod 158). Nazwa stacji, nadana na cześć przyjaźni słowacko-rosyjskiej, pochodzi od nazwy stolicy Słowacji - Bratysławy. Wyjścia prowadzą na ulice Bratisławskaja i Pierierwa oraz bulwar Miaczkowskij.
Konstrukcja i wystrój.
Jednopoziomowa, dwunawowa, płytka stacja kolumnowa z jednym peronem. Konstrukcja hali jest nietypowa - na jednym rzędzie kolumn, biegnącym w osi stacji, oparto płaski strop z monolitycznych elementów. Na końcach stacji umieszczono płaskorzeźby przedstawiające zamki w Bratysławie i Devin, siedzibę burmistrza Moskwy i sobór Chrystusa Zbawiciela w Moskwie. Górną część ścian nad torami pokryto niebieskoszarym marmurem, a część poniżej linii peronów czarnym granitem. Podłogi wyłożono jasnym i ciemnym granitem.

</doc>
<doc id="2754010" url="https://pl.wikipedia.org/wiki?curid=2754010" title="Siły Powietrzne Mjanmy">
Siły Powietrzne Mjanmy



</doc>
<doc id="2754011" url="https://pl.wikipedia.org/wiki?curid=2754011" title="Peter Lux">
Peter Lux

Peter Lux (ur. 4 października 1962 w Salzgitter) – niemiecki piłkarz występujący na pozycji pomocnika. Trener piłkarski.
Kariera klubowa.
Lux jako junior grał w zespołach Union Salzgitter, Sportfreunde Salzgitter oraz Eintracht Brunszwik, do którego trafił w 1979 roku. W 1981 roku został włączony do jego pierwszej drużyny, grającej w Bundeslidze. W lidze tej zadebiutował 15 sierpnia 1981 roku w wygranym 2:1 pojedynku z MSV Duisburg. 31 sierpnia 1981 roku w wygranym 2:1 spotkaniu z VfL Bochum strzelił pierwszego gola w Bundeslidze. Przez cztery lata w barwach Eintrachtu rozegrał 87 spotkań i zdobył 15 bramek.
W 1985 roku Lux odszedł do Hamburgera SV, także grającego w Bundeslidze. Pierwszy ligowy mecz zaliczył tam 10 sierpnia 1985 roku przeciwko 1. FC Kaiserslautern (4:1). W 1987 roku zdobył z zespołem Puchar RFN, a także wywalczył wicemistrzostwo RFN.
W 1987 roku przeszedł do innego pierwszoligowca, SV Waldhof Mannheim. Zadebiutował tam 31 lipca 1987 roku w przegranym 0:1 spotkaniu z Bayerem 04 Leverkusen. Graczem Waldhofu był przez trzy lata. W połowie 1990 roku odszedł do Dynama Drezno z DDR-Oberligi. W listopadzie tego samego roku wrócił do Eintrachtu Brunszwik, grającego teraz w 2. Bundeslidze. Grał tam do 1993 roku. Następnie przez trzy lata występował w Wolfenbütteler SV, gdzie w 1996 roku zakończył karierę.
Kariera reprezentacyjna.
W 1984 roku Lux został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale.

</doc>
<doc id="2754014" url="https://pl.wikipedia.org/wiki?curid=2754014" title="Parafia św. Ojca Pio w Tychach">
Parafia św. Ojca Pio w Tychach

Parafia św. Ojca Pio – rzymskokatolicka parafia znajdująca się w Tychach, w dzielnicy Mąkołowiec. Parafia należy do dekanatu Tychy Stare w archidiecezji katowickiej.
Parafia istnieje od 25 marca 2012 r.

</doc>
<doc id="2754017" url="https://pl.wikipedia.org/wiki?curid=2754017" title="Alfred Schön">
Alfred Schön

Alfred Schön (ur. 13 stycznia 1962 w Wiesloch) – niemiecki piłkarz występujący na pozycji pomocnika. Trener piłkarski.
Kariera klubowa.
Schön jako junior grał w zespołach FC Frauenweiler, VfB Wiesloch oraz SV Waldhof Mannheim, do którego trafił w 1978 roku. W 1980 roku został włączony do jego pierwszej drużyny, grającej w 2. Bundeslidze. W 1983 roku awansował z klubem do Bundesligi. W lidze tej zadebiutował 13 sierpnia 1983 roku w wygranym 2:0 pojedynku z Werderem Brema, w którym strzelił także gola. Przez osiem lat w barwach Waldhofu rozegrał 228 spotkań i zdobył 12 bramek.
W 1988 roku Schön odszedł do Stuttgarter Kickers, także grającego w Bundeslidze. Pierwszy ligowy mecz zaliczył tam 23 lipca 1988 roku przeciwko VfL Bochum (1:2). W 1989 roku spadł z zespołem do 2. Bundesligi. W 1990 roku wrócił do Waldhofu, również grającego już w tej lidze. W 1991 roku przeszedł do francuskiego AS Nancy z Division 1. W 1992 roku spadł z zespołem do Division 2. W 1993 roku wrócił do Niemiec, gdzie został graczem klubu FC Carl Zeiss Jena z 2. Bundesligi. W 1994 roku zakończył tam karierę.
Kariera reprezentacyjna.
W 1984 roku Schön został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale. Trzy lata wcześniej, w 1981 roku wraz z kadrą młodzieżową zdobył Młodzieżowe Mistrzostwo Świata.

</doc>
<doc id="2754018" url="https://pl.wikipedia.org/wiki?curid=2754018" title="Alfred Schon">
Alfred Schon



</doc>
<doc id="2754019" url="https://pl.wikipedia.org/wiki?curid=2754019" title="Lana Del Ray A.K.A. Lizzy Grant">
Lana Del Ray A.K.A. Lizzy Grant

Lana Del Ray A.K.A. Lizzy Grant – debiutancki album studyjny amerykańskiej piosenkarki Lany Del Rey (znanej wtedy pod swoim prawdziwym imieniem i nazwiskiem Lizzy Grant), wydany 4 stycznia 2010 przez niezależną wytwórnię płytową 5 Points Records. Za produkcję albumu odpowiedzialny był David Kahne.
Promocję albumu poprzedzało wydanie EP "Kill Kill", zawierające 3 utwory wokalistki.
Lista utworów.
Opracowano na podstawie materiału źródłowego.

</doc>
<doc id="2754020" url="https://pl.wikipedia.org/wiki?curid=2754020" title="Kościół św. Michała Archanioła w Warszawie (Mokotów)">
Kościół św. Michała Archanioła w Warszawie (Mokotów)

Kościół św. Michała Archanioła – świątynia rzymskokatolicka znajdująca się przy ul. Puławskiej 95 w dzielnicy Mokotów w Warszawie. 
Historia.
Świątynia powstała w miejscu zniszczonego pod koniec II wojny światowej kościoła Narodzenia Najświętszej Maryi Panny. 
Budowa kościoła rozpoczęła się w sierpniu 1950 roku. Przewodniczącym komitetu budowy został Bolesław Piasecki, projektantem budynku był Władysław Pieńkowski, a wystroju wnętrz Tadeusz Wojciechowski. 8 grudnia 1951 roku nastąpiło poświęcenie kamienia węgielnego przez księdza Prymasa Stefana Wyszyńskiego. W 1959 roku ukończono wschodnią część kościoła, która została poświęcona również przez Stefana Wyszyńskiego 21 listopada 1959 roku. 28 września 1962 odbyła się intronizacja obrazu Matki Boskiej Częstochowskiej namalowanego przez Leonarda Torwirta. 
Budowana świątynia do 31 października 1966 nosiła tytuł taki sam, jak jej poprzedniczka, tj. Narodzenia Najświętszej Maryi Panny. Został on zmieniony dekretem Stefana Wyszyńskiego. Święty Michał Archanioł był patronem ofiarodawcy placu pod kościół, Michała Hieronima Radziwiłła.
Budowę całego kościoła zakończono w 1966 roku, konsekracji dokonał 16 listopada tego samego roku także Stefan Wyszyński.
Wystrój.
Tabernakulum pochodzi z przedwojennego kościoła parafialnego Narodzenia Najświętszej Maryi Panny stojącego w tym samym miejscu. W prezbiterium znajduje się jeden z największych witraży w Europie, "Zesłanie Ducha Świętego", autorstwa Tadeusza Wojciechowskiego. Witraż jego autorstwa znajduje się także w baptysterium.
W latach 1975–1977 Maria Hiszpańska-Neumann wykonała mozaikę w kaplicy św. Józefa oraz malowidła drogi krzyżowej w dolnym kościele. W 2002 roku Wojciech Myjak i Andrzej Sośnierz wykonali drogę krzyżową dla górnego kościoła.

</doc>
<doc id="2754022" url="https://pl.wikipedia.org/wiki?curid=2754022" title="Kościół św. Michała Archanioła w Warszawie">
Kościół św. Michała Archanioła w Warszawie



</doc>
<doc id="2754026" url="https://pl.wikipedia.org/wiki?curid=2754026" title="David Wright (baseballista)">
David Wright (baseballista)

David Allen Wright (ur. 20 grudnia 1982) – amerykański baseballista, który występował na pozycji trzeciobazowego w New York Mets. Od 2013 kapitan tego zespołu. Siedmiokrotny uczestnik Meczu Gwiazd, dwukrotny zdobywca Złotej Rękawicy, dwukrotny zdobywca Silver Slugger Award. Rekordzista klubowy między innymi pod względem liczby uderzeń i RBI. Nosi przydomek "Captain America".
Minor League Baseball.
Po ukończeniu szkoły średniej w 2000, otrzymał ofertę stypendium z Georgia Tech, jednak po wyborze w pierwszej rundzie draftu w czerwcu 2001 z numerem 38. przez New York Mets, zdecydował się podpisać kontrakt z organizacją tego klubu. Zawodową karierę rozpoczął od występów w Kingsport Mets (poziom Rookie). Następnie w 2002 grał w Capital City Bombers (Class A), a w 2003 St. Lucie Mets (Class A Advanced).
Na początku 2004 został zaproszony do zespołu New York Mets na występy w spring training, jednak po jego zakończeniu został odesłany do Binghamton Mets (Double A), w którym rozegrał 60 meczów i uzyskał średnią 0,363, zdobył 10 home runów i zaliczył 40 RBI. W czerwcu został przesunięty do zespołu Norfolk Tides (Triple A), gdzie w 31 spotkaniach osiągnął średnią 0,298.
Major League Baseball.
New York Mets.
21 lipca 2004 otrzymał powołanie do 40-osobowego składu New York Mets i tego samego dnia zadebiutował w Major League Baseball na trzeciej bazie w meczu przeciwko Montreal Expos na Shea Stadium. Dzień później w spotkaniu z Expos zaliczył pierwsze uderzenie (double) w MLB. 26 lipca 2004 w meczu z Expos rozegranym na Stadionie Olimpijskim w Montrealu zdobył pierwszego home runa w MLB. Pierwszy sezon w MLB zakończył ze średnią 0,299, ponadto zdobył 14 home runów i zaliczył 40 RBI.
W lipcu 2006 otrzymał najwięcej głosów spośród trzeciobazowych od kibiców wybierających zawodników do Meczu Gwiazd, który odbył się 11 lipca 2006. W swoim pierwszym podejściu w All-Star Game zdobył home runa w drugiej połowie drugiej zmiany po narzucie Kenny'ego Rogersa, dając prowadzenie NL All-Star Team 1–0. Dzień wcześniej wystąpił w Home Run Derby, gdzie przegrał w rundzie finałowej z Ryanem Howardem z Philadelphia Phillies. 6 sierpnia 2006 podpisał nowy, sześcioletni kontrakt wart 55 milionów dolarów W tym samym roku po raz pierwszy wystąpił w play off. Mets dotarli do National League Championship Series, w których ulegli St. Louis Cardinals 3–4. W listopadzie 2006 wziął udział w MLB Japan All-Star Series, serii meczów między zespołami gwiazd z MLB i NPB.
10 lipca 2007 po raz drugi z rzędu wyszedł w wyjściowym składzie NL All-Star Team. W sezonie 2007 został uznany najlepszym obrońcą spośród trzeciobazowych i zdobył pierwszą w karierze Złotą Rękawicę. Ponadto uzyskał średnią 0,325, zaliczył 107 RBI, zdobył 30 home runów, skradł 34 bazy i został trzecim w historii klubu zawodnikiem, który wstąpił do Klubu 30–30. Otrzymał również nagrodę Silver Slugger Award, a w głosowaniu do nagrody MVP National League zajął 4. miejsce. W 2008 wystąpił jako rezerwowy w swoim trzecim Meczu Gwiazd i po raz drugi z rzędu został nagrodzony Złotą Rękawicą i Silver Slugger Award.
13 kwietnia 2009 w meczu przeciwko San Diego Padres, został pierwszym baseballistą New York Mets, który zdobył home runa na nowo wybudowanym stadionie Citi Field. W lipcu 2009 po raz czwarty z rzędu zagrał w All-Star Game i po raz trzeci w wyjściowym składzie. 15 sierpnia 2009 w spotkaniu z San Francisco Giants został uderzony piłką w głowę po narzucie Matta Caina, po czym zmuszony był pauzować przez dwa tygodnie.
5 kwietnia 2010 w meczu otwarcia z Florida Marlins na Citi Field zdobył home runa w pierwszym podejściu. 27 kwietnia 2010 w spotkaniu z Los Angeles Dodgers został najmłodszym zawodnikiem w historii klubu, który osiągnął pułap 1000 uderzeń. W czerwcu 2010 osiągnął średnią 0,404, zdobył 6 home runów, zaliczył 29 RBI i został wybrany najlepszym baseballistą miesiąca. 13 lipca 2010 po raz piąty z rzędu wystąpił w Meczu Gwiazd i po raz czwarty w wyjściowym składzie. W maju 2011 doznał kontuzji pleców, co wykluczyło go z gry na dwa miesiące.
25 kwietnia 2012 w meczu przeciwko Miami Marlins na Citi Field ustanowił klubowy rekord zaliczając 735. RBI i wyprzedził w tej klasyfikacji Darryla Strawberry'ego. W lipcu 2012 zajął 2. miejsce w głosowaniu kibiców do wyjściowego składu NL All-Star Team za Pablo Sandovalem z San Francisco Giants. 24 sierpnia 2012 w spotkaniu z Houston Astros zdobył 200. home runa w MLB, zaś 26 września 2012 w meczu przeciwko Pittsburgh Pirates pobił klubowy rekord należący do Eda Kranepoola, zaliczając 1419. uderzenie. W głosowaniu na najbardziej wartościowego zawodnika zajął 6. miejsce. W listopadzie 2012 podpisał nowy, ośmioletni kontrakt wart 138 milionów dolarów; to najwyższy kontrakt w historii klubu.
Przed rozpoczęciem sezonu 2013 został czwartym w historii klubu (po Johnie Franco, Garym Carterze i Keicie Hernandezie) kapitanem zespołu. W czerwcu 2013 został wyznaczony na kapitana National League na lipcowe Home Run Derby, a po występie w Meczu Gwiazd został czwartym zawodnikiem New York Mets, który zaliczył przynajmniej siedem występów w All-Star Game. 20 września 2012 w meczu przeciwko Philadelphia Phillies zdobył 221. home runa i przesunął się w klubowej klasyfikacji wszech czasów na 2. miejsce, wyprzedzając Mike'a Piazzę.
14 kwietnia 2015 w spotkaniu z Phillies doznał kontuzji kolana przy próbie kradzieży drugiej bazy. Podczas rehabilitacji zdiagnozowano u niego również zwężenie kanału kręgowego. 10 sierpnia 2015 rozpoczął występy w St. Lucie Mets, a do 40-osobowego składu New York Mets powrócił dwa tygodnie później. W tym samym roku zagrał w pięciu meczach World Series, w których Mets przegrali z Kansas City Royals 1–4.
21 maja 2016 w meczu z Milwaukee Brewers na Citi Field przy stanie 4–4 i wszystkich bazach zajętych, zaliczył zwycięskie RBI single. 16 czerwca 2016 z powodu dyskopatii szyjnej zmuszony był przejść operację, co wykluczyło go z gry do końca sezonu 2017.
Po raz ostatni zagrał 29 września 2018 w meczu przeciwko Miami Marlins.
World Baseball Classic.
W 2009 był w składzie reprezentacji Stanów Zjednoczonych na turnieju World Baseball Classic. 17 marca w meczu z Portoryko zaliczył walk-off hit w drugiej połowie dziewiątej zmiany, co dało awans Amerykanom do dalszej części turnieju.
Po raz drugi w World Baseball Classic wystąpił w 2013 roku. W wygranym przez USA 6–2 meczu grupowym z reprezentacją Włoch, zdobył grand slama, a w spotkaniu drugiej rundy przeciwko Portoryko zaliczył 5 RBI, po czym zyskał przydomek "Captain America".
Działalność charytatywna.
W 2005 roku założył fundację David Wright Foundation, której początkowo celem było wspieranie osób ze stwardnieniem rozsianym. Inauguracyjna impreza fundacji miała miejsce w 16 grudnia 2005 w klubie członków New York Stock Exchange. W późniejszym okresie fundacja rozszerzyła zakres udzielanej pomocy, między innymi również dla dzieci, wspierając edukację i poprawę jakości ich życia.
Rekordy klubowe.
"Stan na koniec sezonu 2016"
Statystyki.
Sezon zasadniczy
Postseason

</doc>
<doc id="2754028" url="https://pl.wikipedia.org/wiki?curid=2754028" title="Dieter Schlindwein">
Dieter Schlindwein

Dieter Schlindwein (ur. 7 lutego 1961 w Karlsdorf-Neuthard) – niemiecki piłkarz występujący na pozycji obrońcy. Trener piłkarski.
Kariera klubowa.
Schlindwein jako junior grał w zespołach FC Germania Karlsdorf oraz SV Waldhof Mannheim, do którego trafił w 1977 roku. W 1978 roku został włączony do jego pierwszej drużyny, grającej w 2. Bundeslidze Süd. W 1983 roku awansował z klubem do Bundesligi. W lidze tej zadebiutował 13 sierpnia 1983 roku w wygranym 2:0 pojedynku z Werderem Brema. 19 maja 1984 roku w wygranym 2:1 spotkaniu z Fortuną Düsseldorf strzelił pierwszego gola w Bundeslidze. Przez osiem lat w barwach Waldhofu rozegrał 221 spotkań i zdobył 17 bramek.
W 1986 roku Schlindwein odszedł do Werderu Brema, także grającego w Bundeslidze. Pierwszy ligowy mecz zaliczył tam 9 sierpnia 1986 roku przeciwko 1. FC Nürnberg (5:3). W barwach Werderu zagrał łącznie trzy razy. W 1987 roku przeszedł do innego pierwszoligowca, Eintrachtu Frankfurt. Zadebiutował tam 1 sierpnia 1987 roku w zremisowanym 2:2 spotkaniu z 1. FC Kaiserslautern. W 1988 roku zdobył z klubem Puchar RFN.
W 1989 roku Schlindwein przeniósł się do innego zespołu Bundesligi, FC St. Pauli. Po raz pierwszy wystąpił tam 22 sierpnia 1989 roku w zremisowanym 1:1 pojedynku z FC Homburg. W 1991 roku spadł z zespołem do 2. Bundesligi. W 1995 roku wrócił z nim do Bundesligi. W 1996 roku zakończył karierę.
Kariera reprezentacyjna.
W 1984 roku Schlindwein został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale. Wcześniej grał w reprezentacji RFN U-21.

</doc>
<doc id="2754029" url="https://pl.wikipedia.org/wiki?curid=2754029" title="Mewa (dramat)">
Mewa (dramat)

Mewa (ros. Чайка) – dramat Antona Czechowa wydany w 1895 r.
Powstanie i pierwsze spektakle.
Prapremiera tego dramatu w czterech aktach odbyła się w 1896 r. w petersburskim Teatrze Aleksandryjskim, niedługo po wydaniu dzieła w Moskwie. Na premierze w Petersburgu rolę Niny odegrała Wiera Komisarżewska. W 1897 r., również w Moskwie, została wydana przerobiona wersja. W 1898 r. Stanisławski wystawił ją wspólnie z Czechowem w Moskiewskim Akademickim Teatrze Artystycznym. Olga Knipper zagrała Arkadinę, Konstanty Stanisławski – Trigorina, a Wsiewołod Meyerhold – Trieplewa. Teatr przyjął jako swoje logo mewę.
Treść.
Akcja sztuki rozgrywa się na rosyjskiej wsi na przełomie XIX i XX w. Goście na folwarku nudzą się: denerwują się drobnymi przytykami i zamieniają sobie nawzajem życie w piekło. 
Syn aktorki Ireny Arkadiny, Konstanty Gawryłowicz Trieplew, pragnie zostać pisarzem. Napisał drobną sztukę teatralną, która ma zostać odegrana wieczorem na prowizorycznej scenie przed gośćmi. Główną rolę ma zagrać Nina – ukochana i muza Konstantego. Trieplew cierpi pod wpływem ciągłej krytyki matki, która wątpi w jego talent literacki. Jej przyjaciel, Borys Aleksiejewicz Trigorin, również jest pisarzem i osiągnął już znaczne sukcesy. Matka wciąż się na niego powołuje, gdy chce osłabić wiarę w siebie i swoją pracę Konstantego. Podczas wystawiania sztuki Trieplewa dochodzi w końcu do skandalu, między matką a synem dochodzi do kłótni. Coraz bardziej widać, że Nina odczuwa sympatię do Trigorina, do jego uroku i sukcesu, którego Trieplew dotąd nie może osiągnąć. Gdy Arkadina i Trigorin wyjeżdżają z powrotem do Moskwy, Nina opuszcza Trieplewa i przyłącza się do Trigorina, aby odtąd grać u jego boku. 
Mijają dwa lata i Trieplew jest odnoszącym sukcesy pisarzem, ale odczuwa samotność. Nieoczekiwanie znowu pojawia się Nina. Rozczarowana Trigorinem, opuściła go. Jako aktorka osiągnęła tylko nieznaczny sukces. Wyobrażała sobie życie w Moskwie zupełnie inaczej. Próbując spełnić swoje marzenia, poniosła klęskę. Mimo to nie chce wrócić do Trieplewa i porzuca go ponownie. Trieplew wprawdzie odniósł upragniony sukces jako pisarz, ale doznał porażki w rzeczywistości. W finale Konstanty popełnia samobójstwo strzelając do siebie z pistoletu.
Sztuka.
Czechow sam opisał sztukę jako komedię. Komedia być może w sensie komedii ludzkiej, jako rozmyślanie nad ludzkim bytem. Jest to również refleksja nad grą w teatrze.

</doc>
<doc id="2754030" url="https://pl.wikipedia.org/wiki?curid=2754030" title="David Wright">
David Wright



</doc>
<doc id="2754032" url="https://pl.wikipedia.org/wiki?curid=2754032" title="Alexander Kačaniklić">
Alexander Kačaniklić

Alexander "Alex" Kačaniklić (cyr. Александар Kачaниклић; ur. 13 sierpnia 1991) – szwedzki piłkarz serbskiego pochodzenia grający na pozycji pomocnika w szwedzkim klubie Hammarby IF.
Kariera klubowa.
Liverpool.
W 2007 roku przeszedł ze szwedzkiego Helsingborgu do Liverpoolu. Strzelił bramkę w finale FA Youth Cup w sezonie 2008/09. W sierpniu 2010 roku przeszedł do Fulham razem z Laurim Dalla Valle.
Fulham.
Po spędzeniu prawie dwóch lat w rezerwach klubu, 19 listopada 2011 roku znalazł się na ławce w spotkaniu z Sunderlandem.
Watford (wypożyczenie).
30 stycznia 2012 roku został wypożyczony do klubu Championship, Watford do końca sezonu. Zadebiutował dzień później w wygranym 2-0 meczu z Millwall. Swojego pierwszego gola trafił 3 marca z Burnley. Po serii udanych występów jego macierzysty klub zdecydował się na jego powrót przed zakończeniem wypożyczenia.
Powrót do Fulham.
W pierwszym zespole zadebiutował 30 marca, gdy wszedł za kontuzjowanego Pawieła Pogriebniaka w 35 minucie meczu z Norwich. W pomeczowej konferencji prasowej trener Martin Jol pochwalił Szweda. 7 kwietnia zanotował pierwszy start od pierwszych minut w meczu z Bolton Wanderers. Fulham wygrał 3-0, a Kačaniklić zszedł w 88 minucie.
Kariera reprezentacyjna.
Kačaniklić występował w młodzieżowych reprezentacjach Szwecji – U-17 i U-19.
15 sierpnia 2012 roku został powołany do kadry na mecz z Brazylią. Wszedł w 65 minucie za Christiana Wilhelmssona. Szwecja przegrała 0-3.

</doc>
<doc id="2754034" url="https://pl.wikipedia.org/wiki?curid=2754034" title="Abłanica (obwód Łowecz)">
Abłanica (obwód Łowecz)

Abłanica (bułg. "Абланица") – wieś w północnej Bułgarii, w obwodzie Łowecz, w gminie Łowecz.

</doc>
<doc id="2754038" url="https://pl.wikipedia.org/wiki?curid=2754038" title="Dieter Bast">
Dieter Bast

Dieter Bast (ur. 28 sierpnia 1951 w Oberhausen) – niemiecki piłkarz występujący na pozycji obrońcy lub pomocnika.
Kariera klubowa.
Bast jako junior grał w zespole Sterkrade 06/07. W 1970 roku trafił do Rot-Weiss Essen z Bundesligi. W lidze tej zadebiutował 28 sierpnia 1970 roku w wygranym 4:0 pojedynku z 1. FC Kaiserslautern. 6 lutego 1971 roku w przegranym 2:5 spotkaniu z tym samym zespołem strzelił pierwszego gola w Bundeslidze. W tym samym roku spadł z zespołem do Regionalligi West, ale w 1973 roku wrócił z nim do Bundesligi. W Essen grał przez siedem lat.
W 1977 roku Bast odszedł do VfL Bochum, także grającego w Bundeslidze. Pierwszy ligowy mecz zaliczył tam 6 sierpnia 1977 roku przeciwko Borussii Mönchengladbach (0:0). Przez sześć lat w barwach Bochum rozegrał 192 spotkania i zdobył 24 bramki. W 1983 roku przeniósł się do innego pierwszoligowca, Bayeru 04 Leverkusen. Zadebiutował tam 13 sierpnia 1983 roku w przegranym 1:2 pojedynku z Bayernem Monachium. Graczem Bayeru był przez trzy lata.
W 1986 roku Bast wrócił do Rot-Weiss Essen, grającego teraz w 2. Bundeslidze. W 1989 roku zakończył tam karierę.
Kariera reprezentacyjna.
W 1984 roku Bast został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale. Wcześniej grał w reprezentacji RFN U-23 oraz reprezentacji B.

</doc>
<doc id="2754039" url="https://pl.wikipedia.org/wiki?curid=2754039" title="Bitwa pod Agbeluvhoe">
Bitwa pod Agbeluvhoe

Bitwa pod Agbeluvhoe – starcie stoczone 15 sierpnia 1914 roku pomiędzy niemieckimi oddziałami Schutztruppe a brytyjskimi Zachodnioafrykańskimi Siłami Granicznymi.
Przebieg.
Cofający się w głąb lądu Niemcy chcieli przede wszystkim opóźnić marsz głównych sił brytyjskich i francuskich, które miały opanować radiostację Kamina w pobliżu Atakpamé. Aby zyskać czas i przygotować linię obrony, p.o. gubernatora Togolandu mjr Hans-Georg von Döring wysłał na południe dwa pociągi z łącznie 200 ludźmi. Mieli oni zatrzymać lub spowolnić brytyjski pościg. Dowództwo tej misji objął naczelny dowódca jednostek niemieckich w Togolandzie – kpt/ Georg Pfähler.
Brytyjczycy zdołali jednak wypatrzeć niemieckie pociągi i zorganizowali zasadzkę. Pierwszy z pociągów został przepuszczony bez walki przez kpt. H. B. Pottera przez dworzec w Agbeluvhoe na południe. 10 km dalej, pod Ekuni, został on następnie wykolejony przez oddział por. Collinsa. Pociąg kpt. Pfählera także dotarł do Ekuni: doszło do wymiany ognia i walki na bagnety. Duża część togijskich żołnierzy spanikowała i zdezerterowała natychmiast po rozpoczęciu walki. Reszta sił zdołała jednak wycofać się do Agbeluvhoe. Tam jednak wpadli na siły Pottera. Po zażartej bitwie, w której poległ Pfähler, pozostali przy życiu Niemcy i Togijczycy skapitulowali.
Skutki.
Misja Pfählera zakończyła się klęską, co dodatkowo bardzo mocno skomplikowało sytuację głównych sił mjr. von Döringa, gdyż stracił on w krótkim czasie aż 25% posiadanych sił oraz wartościowego dowódcę. Mimo to, Döring zyskał nieco czasu i zdołał się przygotować nad rzeką Chrą do największego i zwycięskiego dla Niemców starcia w czasie tej kampanii – bitwy and Chrą.

</doc>
<doc id="2754041" url="https://pl.wikipedia.org/wiki?curid=2754041" title="Jabłanica">
Jabłanica

Jabłanica (bułg. "Ябланица") – miasto w północnej Bułgarii, w obwodzie Łowecz. Siedziba administracyjna gminy Jabłanica.
Powstanie miejscowości datuje się na XVIII wiek. Prawa miejskie otrzymała 27 lipca 1969 roku. W 1979 roku stała się ośrodkiem administracyjnym gminy Jabłanica.

</doc>
<doc id="2754042" url="https://pl.wikipedia.org/wiki?curid=2754042" title="Roland Dickgießer">
Roland Dickgießer

Roland Dickgießer (ur. 9 listopada 1960 w Bruchsal) – niemiecki piłkarz występujący na pozycji obrońcy. Trener piłkarski.
Kariera klubowa.
Dickgießer treningi rozpoczął w TSV Bad Langenbrücken. W 1976 roku trafił do juniorów zespołu SV Waldhof Mannheim. W 1978 roku został włączony do jego pierwszej drużyny, grającej w 2. Bundeslidze. W 1983 roku awansował z nim do Bundesligi. W lidze tej zadebiutował 13 sierpnia 1983 roku w wygranym 2:0 pojedynku z Werderem Brema. 28 stycznia 1984 roku w zremisowanym 2:2 spotkaniu z Eintrachtem Brunszwik strzelił pierwszego gola w Bundeslidze. W 1985 roku zajął z zespołem 6. miejsce w Bundeslidze, które było jego najwyższym w karierze. W 1990 roku spadł z nim do 2. Bundesligi. W 1994 roku z liczbą 462 występów i 16 bramek w barwach Waldhofu, zakończył karierę.
Kariera reprezentacyjna.
W 1984 roku Dickgießer został powołany do kadry na Letnie Igrzyska Olimpijskie, które piłkarze RFN zakończyli na ćwierćfinale. Wcześniej grał w reprezentacji RFN U-21.

</doc>
<doc id="2754043" url="https://pl.wikipedia.org/wiki?curid=2754043" title="Roland Dickgiesser">
Roland Dickgiesser



</doc>
<doc id="2754047" url="https://pl.wikipedia.org/wiki?curid=2754047" title="Porwanie Europy (obraz Tycjana)">
Porwanie Europy (obraz Tycjana)

Porwanie Europy () – obraz renesansowego malarza weneckiego Tycjana.
 
Obraz powstał na zamówienie króla Hiszpanii Filipa II. Temat obrazu nawiązuje do mitu opowiadającego o miłości Zeusa do fenickiej księżniczki Europy. Zeus, zakochawszy się w Europie, przybrał postać białego byka i zjawił się na łące, miejscu zabaw księżniczki i jej towarzyszek. Europa, uwiedziona łagodnością i delikatnością byka, usiadła na jego grzbiecie, a ten, wykorzystując to, zerwał się do ucieczki, przepłynął morze i zatrzymał się dopiero w grocie położonej na wyspie Krecie.
Szczegóły sceny mogą wskazywać, iż dodatkowym źródłem, z którego mógł korzystać Tycjan, jest antyczne dzieło greckiego pisarza z II w. n.e. Achillesa Tatiosa, przełożonego na język włoski przez Lodovica Dolcego. Wskazywać na to może obecność amorków i delfinów: "Wokół bestii krążyły delfiny i amorki". Z przekładu zaczerpnął pewnie opis szat Europy: "jej tunika była biała, a suknia szkarłatna". Również księżniczka została przedstawiona nieco odmiennie niż we wcześniejszych, tradycyjnych ujęciach sceny. Dotychczas dosiadała ona byka niczym Amazonka, bokiem. Również i w późniejszych dziełach m.in. w "Porwaniu Europy" Strozziego czy w "Porwaniu" Rembrandta, Europa niezmiennie galopuje, zasiadając potwora bokiem. Tycjan ukazał księżniczkę ledwo trzymającą się na grzbiecie zwierzęcia. Jedną ręką trzyma się rozpaczliwie za róg, w drugiej trzyma szkarłatną szatę trzepoczącą na wietrze. Przez ramię spogląda na dwa uzbrojone w łuki amorki, co wskazuje, iż jest zadowolona z zaistniałej sytuacji. Amorki na niebie i Amor dosiadający delfina w podobnej pozie, w jakiej znajduje się Europa, wskazują na erotyczny charakter dzieła i łagodzą brutalny wydźwięk sceny. 
Z lewej strony Tycjan przedstawia rozległy krajobraz z morskim brzegiem, na którym z podniesionymi rękami stoją przerażone towarzyszki Europy.

</doc>
<doc id="2754048" url="https://pl.wikipedia.org/wiki?curid=2754048" title="Kill Kill">
Kill Kill

Kill Kill – EP amerykańskiej piosenkarki Lany Del Rey (znanej wtedy pod swoim prawdziwym imieniem i nazwiskiem Lizzy Grant), wydany 21 października 2008 roku przez niezależną wytwórnię płytową 5 Points Records. Minialbum zawiera 3 utwory wokalistki, zawarte w 2010 roku na debiutanckim albumie wokalistki "Lana Del Ray A.K.A. Lizzy Grant". 
Utwór „Kill Kill” pierwotnie zatytułowany był jako „The Ocean”, jednak producenci dokonali jego zamiany uznając go za „"nudny"”. W przypływie frustracji Lana Del Rey skreśliła oryginalny tytuł nad tekstem piosenki, dopisując „Kill Kill” na jego miejscu.
Lista utworów.
Opracowano na podstawie materiału źródłowego.

</doc>
<doc id="2754049" url="https://pl.wikipedia.org/wiki?curid=2754049" title="Southern Air">
Southern Air

Southern Air – ósmy album studyjny amerykańskiego pop rockowego zespołu Yellowcard. Został wydany 14 sierpnia 2012 przez wytwórnię Hopeless Records. Pierwszy singiel zatytułowany Always Summer został wydany 22 maja. Na albumie pojawia się również kilku artystów z innych zespołów powiązanych z Hopeless Records i zaprzyjaźnionych z Yellowcard, takich jak Alex Gaskarth (z All Time Low), Taylor Jardine (z We Are the In Crowd) i Cassadee Pope (z Hey Monday). 

</doc>
<doc id="2754050" url="https://pl.wikipedia.org/wiki?curid=2754050" title="We Are the In Crowd">
We Are the In Crowd

We Are the In Crowd – amerykański zespół pop rockowy z Poughkeepsie (Nowy Jork), założony w 2009 roku.
8 czerwca 2010 roku wydali swoje debiutanckie EP, pt. "Guaranteed To Disagree", co otworzyło im drogę do wydania pierwszego, pełnego albumu, "Best Intentions" w 2011. Po prawie 3 latach zespół wydał drugi, pełny album Weird Kids (18 lutego 2014).

</doc>
<doc id="2754051" url="https://pl.wikipedia.org/wiki?curid=2754051" title="Zeberka">
Zeberka



</doc>
<doc id="2754052" url="https://pl.wikipedia.org/wiki?curid=2754052" title="PAX">
PAX

PAX, początkowo Penny Arcade Expo – targi gier odbywające się corocznie od 2004 roku w Seattle, od 2010 roku w Bostonie, (odpowiednio zachód i wschód Stanów Zjednoczonych), a od 2013 roku także poza Ameryką Północną, w Australii. Pierwsze targi PAX zostały zorganizowane z inicjatywy Jerry’ego Holkinsa i Mike’a Krahulika, autorów komiksu internetowego "Penny Arcade".

</doc>
<doc id="2754053" url="https://pl.wikipedia.org/wiki?curid=2754053" title="Roxa">
Roxa

Roxa – polski zespół muzyczny powstały w kwietniu 1984 w Warszawie, grająca nową falę i new romantic.
Historia.
Zespół debiutował w warszawskim klubie „Hades”. W 1984 roku zespół wystąpił na festiwalu w Jarocinie. W konkursie Savitoru w 1985 roku na najlepsze nowe zespoły muzyczne zespół zajął II miejsce (ex. z Made in Poland i Chwilą Nieuwagi). Nagrodą było 60 tys. złotych oraz nagranie jednego utworu do składanki. Zdecydowano, że umieszczony zostanie utwór „A ona tańczy” do albumu "Sztuka latania". Piosenka „A ona tańczy” odniosła chwilowy sukces; piosenkę wypromowała m.in. Lista przebojów Programu Trzeciego. W 1987 roku ukazał się debiutancki i jedyny album – "Roxa". Zespół rozwiązano na początku lat 90.
Większość nagrań zespołu została wznowiona w 2018 jako "Aleja marzeń. Antologia 1984-1986" nakładem GAD Records.

</doc>
<doc id="2754054" url="https://pl.wikipedia.org/wiki?curid=2754054" title="Commodore Cochran">
Commodore Cochran

Commodore Shelton „Com” Cochran (ur. 2 lutego 1902 w Richton w Missisipi, zm. 3 lutego 1969 w San Francisco) – amerykański lekkoatleta, sprinter, mistrz olimpijski z 1924.
Studiował na Mississippi State University. Zdobył wówczas dwa tytuły akademickiego mistrza Stanów Zjednoczonych (NCAA) w biegu na 440 jardów w 1922 i 1923.
Wystąpił w sztafecie 4 × 400 metrów na igrzyskach olimpijskich w 1924 w Paryżu, która zdobyła tam złoty medal ustanawiając wynikiem 3:16,0 rekord świata w tej konkurencji (Amerykanie biegli w składzie: Cochran, William Stevenson, Oliver MacDonald i Alan Helffrich).
Później był trenerem. Trenował m.in. swojego kuzyna Roya Cochrana, który zdobył złote medale na igrzyskach olimpijskich w 1948 w Londynie w biegu na 400 metrów przez płotki i w sztafecie 4 × 400 metrów.
Rekordy życiowe Cochrana:

</doc>
<doc id="2754058" url="https://pl.wikipedia.org/wiki?curid=2754058" title="Lublino (stacja metra)">
Lublino (stacja metra)

Lublino (ros. Люблино) – stacja moskiewskiego metra linii Lublinsko-Dmitrowskiej (kod 157). Nazwa stacji pochodzi od nazwy rejonu Lublino w południowo-wschodnim okręgu administracyjnym Moskwy, gdzie jest położona.
Konstrukcja i wystrój.
Jednopoziomowa, jednonawowa stacja metra z jednym peronem. Strop, składający się z dwóch części oddzielonych pasem lamp, płynnie przechodzi w ściany wyłożone ciemnym marmurem i granitem. Motywem przewodnim wystroju jest architektura miast otaczających Moskwę (Lublino do 1961 roku było samodzielnym miastem). Na końcu peronu znajduje się herb Lublina.

</doc>
<doc id="2754060" url="https://pl.wikipedia.org/wiki?curid=2754060" title="Wali songo">
Wali songo

Wali songo – misjonarze, którzy odegrali kluczową rolę w islamizacji Jawy.
Tradycja mówi o dziewięciu "wali songo". Byli oni najczęściej sufickimi mistykami, w pracy misyjnej wykorzystywali między innymi poezję, muzykę i teatr wayang. Oprócz Jawajczyków byli wśród nich Chińczycy i Arabowie.

</doc>
<doc id="2754061" url="https://pl.wikipedia.org/wiki?curid=2754061" title="Adzo Kpossi">
Adzo Kpossi

Adzo Kpossi (ur. 25 stycznia 1999 r. w Lomé) – togijska pływaczka, uczestniczka igrzysk olimpijskich. 
Mając zaledwie trzynaście lat wystartowała podczas XXX Letnich Igrzysk Olimpijskich w 2012 roku w Londynie. Wzięła udział w rywalizacji w jednej konkurencji pływackiej. Na dystansie 50 metrów stylem dowolnym wystartowała w pierwszym wyścigu eliminacyjnym. Z czasem 37,55 zajęła w nim drugie miejsce, a ostatecznie, w rankingu ogólnym, uplasowała się na siedemdziesiątym trzecim miejscu. Była najmłodszym uczestnikiem igrzysk w Londynie.

</doc>
<doc id="2754062" url="https://pl.wikipedia.org/wiki?curid=2754062" title="Attila Végh">
Attila Végh

Attila Végh (ur. 9 sierpnia 1985 w Dunajskiej Stredzie) – słowacki zawodnik mieszanych sztuk walki pochodzenia węgierskiego, czternastokrotny mistrz Węgier w kenpō karate oraz mistrz Europy i mistrz świata z 2006 roku. Zwycięzca turnieju Bellator FC wagi półciężkiej z 2012 oraz mistrz tejże organizacji z 2013.
Kariera sportowa.
Végh urodził się w Dunajskiej Stredzie na Słowacji. Jego rodzice pochodzili z mniejszości węgierskiej, która licznie zamieszkuje południowo-zachodnią Słowację. Mając 5 lat zaczął trenować zapasy w stylu klasycznym i przez następne 9 lat poświęcił się tej dyscyplinie, ale nie osiągnął żadnych większych sukcesów. W wieku 15 lat zainteresował się jedną z odmian karate - kenpō i rozpoczął treningi. Przez całą karierę, która trwała prawie 7 lat, zdobył czternaście razy mistrzostwo Węgier oraz był wielokrotnym medalistą wielu zawodów kenpō w Europie. W 2006 roku został mistrzem Europy w kenpō w kat. do 93 kg oraz mistrzem świata w tej samej kategorii wagowej.
Kariera MMA.
Po zakończeniu kariery w kenpō postanowił spróbować sił w MMA. Mając doświadczenie z zapasów oraz kenpō które często są stylami źródłowymi zawodników MMA w 2008 roku rozpocząć intensywne treningi mieszanych sztuk walki. Jeszcze w tym samym roku 23 marca zadebiutował w MMA pokonując Mateja Turcana przez poddanie. Do końca roku stoczył jeszcze cztery zwycięskie pojedynki. W pierwszym kwartale 2009 walczył lokalnych galach na Węgrzech, Słowacji i Czechach, wygrywając wszystkie cztery pojedynki, pokonując m.in. 29 kwietnia Polaka Sebastiana Hercunia. Po tej walce zainteresowała się nim polska organizacja, KSW i podpisała z nim kontrakt. 
Lata 2009–2010 (KSW).
Swój pierwszy pojedynek w KSW stoczył 15 maja 2009 roku na gali KSW XI przeciwko Łukaszowi Jurkowskiemu - utytułowanemu zawodnikowi taekwondo oraz tryumfatorowi pierwszego turnieju KSW. Po 2. rundowym pojedynku sędziowie jednomyślnie punktowali zwycięstwo Polaka. Porażka z Jurkowskim była pierwszą w dotychczasowej karierze Vegha oraz przerwała pasmo 9 zwycięstw z rzędu. Trzy miesiące po walce w Polsce zwyciężył przed czasem na gali It's Showtime. Do końca roku pokonywał m.in. Czeczena mieszkającego na stałe w Polsce Asłambieka Saidowa.
28 listopada przegrał z Finem Tonim Valtonenem na fińskiej gali Shooto Finland. Jeszcze w tym samym roku w grudniu pokonał Igora Henca w pojedynku o pas mistrzowski węgierskiej organizacji Total Fight Championships.
2010 rok również udanie rozpoczął, najpierw 13 lutego zdobył pas mistrza Europy organizacji WFFA (World Free Fight Association) pokonując Serba Aleksandra Radosawljewicza na punkty, następnie 26 marca znokautował Borisa Tonkowicia i zdobył kolejne mistrzostwo, słowackiej organizacji Styx.
7 maja 2010 roku wystartował w turnieju KSW wagi półciężkiej na gali KSW XIII gdzie ćwierćfinale pokonał przez TKO Łukasza Skibskiego, natomiast w półfinale uległ Danielowi Taberze przed czasem, poddając się wskutek założonej dźwigni na kolano.
Po przegranej z Taberą, 22 maja zremisował Rosjaninem Adłanem Amagowem, a 7 dni później pokonał przez TKO mającego epizod w japońskiej organizacji PRIDE Litwina Egidijusa Valaviciusa. Koniec roku zakończył porażką przed czasem z Duńczykiem Simonem Carlsenem na gali Heroes Gate 2 w Pradze.
Rok 2011.
Nowy rok rozpoczął od remisu z Holendrem Hansem Stringerem. Do końca roku wygrywał m.in. z Finem Marcusem Vanttinenem oraz Niemcem Jonasem Billsteinem. Po serii czterech zwycięstw z rzędu związał się z czołową amerykańską organizacją Bellator FC.
2012–2014 (Bellator FC).
W swoim debiucie 20 kwietnia 2012 roku na gali Bellator 66 pokonał przez niejednogłośną decyzję sędziów Amerykanina Dana Spohna. Zwycięstwo to dało mu szanse na wystartowanie w turnieju wagi półciężkiej który rozpoczął się 22 czerwca (Bellator 71). Ostatecznie Vegh zwyciężył w turnieju pokonując m.in. Emanuela Newtona i Travisa Wiuffa oraz otrzymując czek o wartości 100 tys. USD i prawo walki o mistrzostwo Bellatora w wadze półciężkiej. 28 lutego 2013 w pojedynku o pas zmierzył się z ówczesnym mistrzem Francuzem Christianem M'Pumbu, którego pokonał na punkty po 5. rundowym starciu tym samym zdobywając pas. Mistrzostwo stracił już w pierwszej obronie 21 marca 2014 na rzecz byłego rywala Emanuela Newtona który niejednogłośną decyzją sędziów odebrał pas Słowakowi. 25 sierpnia 2014 po niespełna jednej porażce został zwolniony z organizacji Bellator. 
2016–2017 (Powrót do KSW, M-1 Global).
Na początku 2015 związał się ponownie z Konfrontacją Sztuk Walki. W swoim piątym występie dla polskiej organizacji 23 maja 2015 zmierzył się o pas mistrzowski w wadze półciężkiej z Chorwatem Goranem Reljiciem, ostatecznie ulegając mu niejednogłośnie na punkty. 
16 czerwca 2016 przedłużył serię porażek do trzech, przegrywając przez nokaut z Aleksandrem Wołkowem, w pojedynku o mistrzostwo M-1 Global wagi ciężkiej. 21 października 2016 na M-1 Challenge 71 przegrał z kolejnym Rosjaninem, Wiktorem Niemkowem jednogłośnie na punkty.
Zwycięską niemoc przełamał 29 lipca 2017 w Pradze wygrywając jednogłośną decyzją sędziów z Irlandczykiem Paulem Byrne. 12 listopada 2017 pokonał przed czasem Amerykanina Travisa Fultona.
Osiągnięcia.
Kenpō karate:
Mieszane sztuki walki:

</doc>
<doc id="2754066" url="https://pl.wikipedia.org/wiki?curid=2754066" title="Lista chorążych reprezentacji Zimbabwe na igrzyskach olimpijskich">
Lista chorążych reprezentacji Zimbabwe na igrzyskach olimpijskich

Lista chorążych reprezentacji Zimbabwe na igrzyskach olimpijskich – lista zawodników i zawodniczek reprezentacji Zimbabwe, którzy podczas ceremonii otwarcia nowożytnych igrzysk olimpijskich nieśli flagę Zimbabwe.
Chronologiczna lista chorążych.
"*" – jako Rodezja Południowa

</doc>
<doc id="2754068" url="https://pl.wikipedia.org/wiki?curid=2754068" title="Binhai">
Binhai



</doc>
<doc id="2754075" url="https://pl.wikipedia.org/wiki?curid=2754075" title="Parafia Świętego Maksymiliana Marii Kolbe w Bogatyni">
Parafia Świętego Maksymiliana Marii Kolbe w Bogatyni



</doc>
<doc id="2754078" url="https://pl.wikipedia.org/wiki?curid=2754078" title="Com Cochran">
Com Cochran



</doc>
<doc id="2754081" url="https://pl.wikipedia.org/wiki?curid=2754081" title="Maibritt Kviesgaard">
Maibritt Kviesgaard



</doc>
<doc id="2754084" url="https://pl.wikipedia.org/wiki?curid=2754084" title="Jeździectwo na Letnich Igrzyskach Paraolimpijskich 2012">
Jeździectwo na Letnich Igrzyskach Paraolimpijskich 2012

Jeździectwo na Letnich Igrzyskach Paraolimpijskich 2012 w Londynie rozgrywane było między 30 sierpnia – 4 września, w Greenwich Park.
Kwalifikacje.
Do igrzysk zakwalifikowało się 78 zawodników.

</doc>
<doc id="2754085" url="https://pl.wikipedia.org/wiki?curid=2754085" title="Sultan Tucker">
Sultan Tucker

Sultan Tucker (ur. 24 października 1978 w Filadelfii w Stanach Zjednoczonych) – liberyjski lekkoatleta, płotkarz, olimpijczyk z Aten.
W roku 2002 zdobył brązowy medal w biegu na 110 metrów przez płotki na Mistrzostwa Afryki w Lekkoatletyce.
W 2004 reprezentował swój kraj na igrzyskach olimpijskich w Atenach - odpadł w eliminacjach z czasem 13,76 s.
Rekordy życiowe.
Wynik z Fayetteville jest rekordem kraju, Tucker jest także rekordzistą Liberii na 110 metrów przez płotki (13,61 w 2005).

</doc>
<doc id="2754088" url="https://pl.wikipedia.org/wiki?curid=2754088" title="Fringilla guttata">
Fringilla guttata



</doc>
<doc id="2754090" url="https://pl.wikipedia.org/wiki?curid=2754090" title="Eugeniusz Lityński">
Eugeniusz Lityński

Eugeniusz Robert Lityński (ur. 15 października 1892 w Niżniowie, zm. w kwietniu 1940 w Charkowie) – major piechoty Wojska Polskiego, kawaler Orderu Virtuti Militari, ofiara zbrodni katyńskiej
Życiorys.
Urodził się 15 października 1892 roku w Niżniowie, pow. tłumackim, w rodzinie Bronisława i Ludwiki ze Stępkowskich.
W latach 1913–1918 służył w armii austriackiej, w 1918 roku wstąpił do Wojska Polskiego. W czasie wojny polsko-bolszewickiej służył w 5 pułku strzelców polskich, przemianowanym we wrześniu 1919 roku na 47 pułk Strzelców Kresowych.
Po zakończeniu działań wojennych pozostał w wojsku, został zweryfikowany do stopnia kapitana ze starszeństwem z dniem 1 czerwca 1919 roku. W 1923 roku służył jako oficer w 78 pułku piechoty, a w 1928 roku w 65 Starogardzkim pułku piechoty. W 1930 roku został przeniesiony do 49 pułku piechoty. 2 grudnia 1930 roku został mianowany majorem ze starszeństwem z dniem 1 stycznia 1931 roku i 3. lokatą w korpusie oficerów piechoty. W marcu 1931 roku został wyznaczony na stanowisko dowódcy batalionu.
W czasie kampanii wrześniowej w 1939 roku brał udział w walkach z Niemcami w szeregach 11 Dywizji Piechoty. Był dowódcą I baonu 49 pułku piechoty. W czasie walk dowodzony przez Lityńskiego batalion odznaczył się w nocnych bojach pod Medyką 14 września, w bitwie pod Jaworowem (15–16 września) oraz wyeliminowaniem elitarnego pułku SS Germania. Lityński zyskał miano „specjalisty od działań nocnych”. W czasie obrony Lwowa, 21 września 1939 roku, został ranny. Po zajęciu Lwowa przez wojska sowieckie przedzierał się w kierunku granicy polsko-rumuńskiej, lecz został pojmany przez NKWD w Kołomyi.
Eugeniusz Lityński w 1940 roku został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 roku Minister Obrony Narodowej mianował go pośmiertnie podpułkownikiem. Awans został ogłoszony 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2754091" url="https://pl.wikipedia.org/wiki?curid=2754091" title="Lekkoatletyka na Letnich Igrzyskach Paraolimpijskich 2012">
Lekkoatletyka na Letnich Igrzyskach Paraolimpijskich 2012

Lekkoatletyka na Letnich Igrzyskach Paraolimpijskich 2012 w Londynie rozgrywana była między 31 sierpnia – 9 września, na Stadionie Olimpijskim.
Kwalifikacje.
Do igrzysk zakwalifikowało się 1100 zawodników, w tym 740 mężczyzn i 360 kobiet.
Zawodnicy podzieleni byli na kilka grup w zależności od rodzaju niepełnosprawności:
Im mniejsza druga cyfra tym większy stopień niepełnosprawności.

</doc>
<doc id="2754092" url="https://pl.wikipedia.org/wiki?curid=2754092" title="Mette Sjoberg">
Mette Sjoberg



</doc>
<doc id="2754095" url="https://pl.wikipedia.org/wiki?curid=2754095" title="Nicolaus Kleinenberg">
Nicolaus Kleinenberg

Nicolaus Kleinenberg, Nicolai Jakob Kleinenberg (ur. 11 marca 1842 w Lipawie, zm. 5 listopada 1897 w Neapolu) – niemiecki biolog, profesor Uniwersytetu w Mesynie i Uniwersytetu w Palermo.
Był synem miejskiego urzędnika Friedricha Kleinenberga i Charlotte Antonie Laurentz-Mester. Ukończył szkołę w Lipawie. Studiował medycynę na Uniwersytecie w Dorpacie w latach 1860–1867. Podczas studiów zainteresował się botaniką i po otrzymaniu dyplomu lekarza wyjechał na dalsze studia do Jeny. W latach 1869–1870 był asystentem w Instytucie Zoologicznym u Ernsta Haeckela. Tytuł doktora otrzymał w 1871 roku.
W 1873, za namową Antona Dohrna, wyjechał do Neapolu gdzie pomagał mu w zorganizowaniu stacji zoologicznej. W 1875 porzucił posadę asystenta i zamieszkał na wyspie Ischia. W 1879 powierzono mu katedrę zoologii i anatomii porównawczej na Uniwersytecie w Mesynie. W 1895 roku otrzymał katedrę na Uniwersytecie w Palermo.
Nie założył rodziny. Zmarł na zawał serca 5 listopada 1897 roku w szpitalu w Neapolu. Został pochowany na Cimitero degli inglesi w Neapolu. Na cmentarzu umieszczono popiersie z brązu autorstwa Adolfa von Hildebranda.

</doc>
<doc id="2754096" url="https://pl.wikipedia.org/wiki?curid=2754096" title="30–30 club">
30–30 club

30–30 club – w Major League Baseball grupa baseballistów, którzy w jednym sezonie zdobyli co najmniej 30 home runów oraz co najmniej 30 skradzionych baz. Pierwszym był Ken Williams w 1922 roku. Do 2012 roku osiągnięcie to zaliczyło 38 zawodników; Bobby Bonds i jego syn Barry Bonds są jedynymi, którzy dokonali tego pięć razy. 

</doc>
<doc id="2754097" url="https://pl.wikipedia.org/wiki?curid=2754097" title="Parafia św. Maksymiliana Kolbe w Zalesiu">
Parafia św. Maksymiliana Kolbe w Zalesiu



</doc>
<doc id="2754098" url="https://pl.wikipedia.org/wiki?curid=2754098" title="Parafia św. Maksymiliana Marii Kolbe w Łodzi">
Parafia św. Maksymiliana Marii Kolbe w Łodzi



</doc>
<doc id="2754100" url="https://pl.wikipedia.org/wiki?curid=2754100" title="Malwina Leśkiewicz">
Malwina Leśkiewicz

Malwina Leśkiewicz (ur. 30 maja 1989 w Kwidzynie), polski piłkarka ręczna, reprezentantka kraju, grająca na pozycji skrzydłowej lub rozgrywającej.
29 czerwca 2012 podpisała kontrakt z Slagelse FH, drużyną występującą w duńskiej lidze.

</doc>
<doc id="2754101" url="https://pl.wikipedia.org/wiki?curid=2754101" title="Aleksander Olszewski">
Aleksander Olszewski

Aleksander Józef Olszewski (ur. 27 lutego 1944 w Radomiu) – polski artysta malarz i nauczyciel akademicki, profesor sztuk plastycznych. Zajmuje się malarstwem oraz mediami cyfrowymi.
Życiorys.
Ukończył studia w zakresie malarstwa w Państwowej Wyższej Szkole Sztuk Plastycznych w Łodzi. Dyplom z malarstwa uzyskał pod kierunkiem doc. Lecha Kunki, a z projektowania pod kierunkiem prof. Aleksandry Pukaczeskiej. Był jednym z głównych inicjatorów kształcenia plastycznego na Wydziale Nauczycielskim Politechniki Radomskiej. Był organizatorem i kierownikiem Katedry Sztuki, a następnie Instytutu Sztuki na tym Wydziale. Dzięki jego staraniom, na bazie Instytutu Sztuki, w 2007 r. powołano w Politechnice Radomskiej Wydział Sztuki, którego został pierwszymi dziekanem. Jest także kierownikiem Katedry Mediów Cyfrowych i Fotografii tego wydziału. Jest także redaktorem czasopisma "Arteria", rocznika Wydziału Sztuki. Inicjator powołania Akademickiej Galerii Sztuki "Rogatka" w Politechnice Radomskiej. Członek Okręgu Radomskiego ZPAP. Jego prace prezentowano na 23 wystawach indywidualnych i 200 zbiorowych. Postanowieniem Prezydenta Rzeczypospolitej Polskiej z dnia 29 września 2011 r. został odznaczony Krzyżem Kawalerskim Orderu Odrodzenia Polski za wybitne zasługi w pracy naukowo-badawczej oraz za osiągnięcia w działalności dydaktycznej i społecznej.

</doc>
<doc id="2754102" url="https://pl.wikipedia.org/wiki?curid=2754102" title="Valon Berisha">
Valon Berisha

Valon Mittan Berisha (ur. 7 lutego 1993 w Malmö) – kosowski piłkarz występujący na pozycji pomocnika. Zawodnik klubu Stade de Reims. Od 2016 roku gra w reprezentacji Kosowa.
Kariera klubowa.
Berisha treningi rozpoczął w 1998 roku w norweskim Egersunds IK. W 2008 roku został włączony do jego pierwszej drużyny, grającej w czwartej lidze. W 2010 roku podpisał kontrakt z klubem Viking FK z Tippeligaen. W lidze tej zadebiutował 21 marca 2010 roku w wygranym 4:0 pojedynku z SK Brann. 31 października 2010 roku w zremisowanym 1:1 spotkaniu z Lillestrøm SK strzelił pierwszego gola w Tippeligaen. Przez trzy sezony w barwach Vikinga rozegrał 56 spotkań i zdobył 4 bramki.
W 2012 roku Berisha odszedł do austriackiego zespołu Red Bull Salzburg. W Bundeslidze zadebiutował 18 sierpnia 2012 roku w zremisowanym 4:4 meczu z Admirą Wacker.
W latach 2018-2020 Berisha grał w S.S. Lazio, z którego w 2020 był wypożyczony do Fortuny Düsseldorf. Następnie latem 2020 przeszedł do Stade de Reims.
Kariera reprezentacyjna.
Berisha grał w reprezentacji Norwegii U-15, U-16, U-17, U-18, U-19 oraz U-21. W pierwszej reprezentacji Norwegii zadebiutował 15 stycznia 2012 roku w zremisowanym 1:1 meczu Puchar Króla Tajlandii z Danią.
Od 2016 roku gra w reprezentacji Kosowa.

</doc>
<doc id="2754104" url="https://pl.wikipedia.org/wiki?curid=2754104" title="George Johnson (lekkoatleta)">
George Johnson (lekkoatleta)

George H. Johnson (ur. 12 maja 1938, Monrovia) - liberyjski lekkoatleta, sprinter i średniodystansowiec, dwukrotny olimpijczyk.
Zawodnik dwukrotnie reprezentował swój kraj na igrzyskach olimpijskich, w 1956 w Melbourne startował w biegu na 400 metrów (odpadł w eliminacjach z czasem 54.8 s.), w biegu na 800 metrów (odpadł w eliminacjach) i w sztafecie 4x100 m. W 1960 w Rzymie startował w biegu na 400 metrów (odpadł w eliminacjach z czasem 51.4 s.) i w biegu na 800 metrów (odpadł w eliminacjach z czasem 1:55.9 s.).

</doc>
<doc id="2754105" url="https://pl.wikipedia.org/wiki?curid=2754105" title="Massimo Paganin">
Massimo Paganin

Massimo Paganin (ur. 19 lipca 1970 w Vicenzy) – włoski piłkarz grający na pozycji środkowego obrońcy.
Kariera klubowa.
Karierę piłkarską Massimo Paganin rozpoczął w piątoligowym Bassano Virtus w 1986. W latach 1987–1989 był zawodnikiem Fiorentiny, ale nie zagrał tam żadnego meczu. Nie mając większych szans na grę w pierwszej drużynie odszedł w 1989 do drugoligowej Reggiany. W 1992 przeszedł do pierwszoligowej Brescii. W Brescii zadebiutował w Serie A 6 września 1992 w zremisowanym 0-0 meczu z SSC Napoli. W 1993 przeszedł do Interu Mediolan, w którym już występował jego starszy brat – Antonio. W barwach "nerroazurrich" zadebiutował 8 września 1993 w wygranym 2-1 meczu z Cremonese. Ostatni raz w barwach "czarno-niebieskich" wystąpił 1 czerwca 1997 w zremisowanym 2-2 meczu ligowym z Bologną. Z Interem zdobył Puchar UEFA w 1994 (Paganin wystąpił w finale tylko w meczu rewanżowym z Austrią Salzburg, w którym w 89 min. zastąpił Dennisa Bergkampa).
W 1997 był bliski powtórzenia tego sukcesu, lecz tym razem Inter przegrał finał z FC Schalke 04. Paganin wystąpił w obu meczach finałowych. W Interze rozegrał 151 spotkań (108 w lidze, 24 w europejskich pucharach i 19 w Pucharze Włoch) oraz strzelił dwie bramki (1 w lidze i 1 w Pucharze Włoch). W 1997 został zawodnikiem Bologny. W latach 2000–2002 był zawodnikiem w Atalancie BC. W Atalancie pożegnał się z Serie A, w której w latach 1992–2002 w Serie A Paganin rozegrał 255 spotkań, w których zdobył 3 bramki. W latach 2002–2003 występował w drugoligowej Sampdorii, a 2003-2005 Vicenzie. Karierę zakończył w greckim Akratitosie w 2006.

</doc>
<doc id="2754106" url="https://pl.wikipedia.org/wiki?curid=2754106" title="Konopickia">
Konopickia



</doc>
<doc id="2754107" url="https://pl.wikipedia.org/wiki?curid=2754107" title="Velambassis">
Velambassis



</doc>
<doc id="2754108" url="https://pl.wikipedia.org/wiki?curid=2754108" title="Pseudoambassis">
Pseudoambassis



</doc>
<doc id="2754109" url="https://pl.wikipedia.org/wiki?curid=2754109" title="Priopidichthys">
Priopidichthys



</doc>
<doc id="2754110" url="https://pl.wikipedia.org/wiki?curid=2754110" title="Blandowskiella">
Blandowskiella



</doc>
<doc id="2754111" url="https://pl.wikipedia.org/wiki?curid=2754111" title="Austrochanda">
Austrochanda



</doc>
<doc id="2754112" url="https://pl.wikipedia.org/wiki?curid=2754112" title="Djibril Sidibé (francuski piłkarz)">
Djibril Sidibé (francuski piłkarz)

Djibril Sidibé (ur. 29 lipca 1992 w Troyes) – francuski piłkarz malijskiego pochodzenia występujący na pozycji obrońcy w monakijskim klubie AS Monaco. Wychowanek Troyes AC, w swojej karierze grał także w Lille OSC. Młodzieżowy reprezentant Francji.
W seniorskiej kadrze Francji zadebiutował 1 września 2016 w wygranym 3:1 meczu z Włochami.

</doc>
<doc id="2754113" url="https://pl.wikipedia.org/wiki?curid=2754113" title="George Johnson">
George Johnson



</doc>
<doc id="2754118" url="https://pl.wikipedia.org/wiki?curid=2754118" title="Kamil Kozioł">
Kamil Kozioł

Kamil Kozioł (ur. 11 listopada 2000 w Rybniku) – polski szachista, mistrz FIDE od 2017 roku.
Kariera szachowa.
W szachy gra od 5. roku życia. Na liście rankingowej FIDE zadebiutował 1 marca 2010 roku. W tym samym roku w Wiśle zdobył srebrny medal mistrzostw Polski juniorów do lat 10 w szachach oraz zadebiutował na mistrzostwach Europy do 10 lat w Batumi, zajmując 8. miejsce. W 2012 r. zdobył w Solinie tytuł mistrza Polski juniorów do 12 lat. Również w 2012 r. zdobył złote medale mistrzostw Polski juniorów w szachach szybkich oraz błyskawicznych, natomiast na mistrzostwach Europy do 12 lat zajął 9. miejsce. Brązowy medalista Indywidualnych Mistrzostw Polski juniorów do lat 14 w szachach błyskawicznych. Reprezentant Polski w Drużynowych Mistrzostwach Europy do lat 18 w Celje. Srebrny medalista Indywidualnych Mistrzostw Polski Juniorów z 2016 roku. Uczestnik Indywidualnych Mistrzostw Świata do lat 10, 12 i 16. 
Jego najwyższy ranking FIDE wynosił 2323 (1 stycznia 2020).
Reprezentuje klub MKSz Rybnik.

</doc>
<doc id="2754119" url="https://pl.wikipedia.org/wiki?curid=2754119" title="Seria 471 ČD">
Seria 471 ČD



</doc>
<doc id="2754121" url="https://pl.wikipedia.org/wiki?curid=2754121" title="Tramwaje w Talca">
Tramwaje w Talca

Tramwaje w Talca − zlikwidowany system komunikacji tramwajowej w Talca w Chile, działający w latach 1884−1933.
Historia.
W 1883 spółka "MacQueda y Compañía" otrzymała koncesję na budowę i eksploatację tramwajów konnych w mieście. Otwarcie systemu nastąpiło około 1884. Operatorem była spółka "Compañía Movilizadora de Carga i Pasajeros". Sieć tramwajowa liczyła 4,5 km długości. Rozstaw szyn wynosił 1435 mm. W 1911 właścicielem systemu została spółka "Compañía Eléctrica de Talca". Tramwaje elektryczne w mieście uruchomiono w 1916. W tym samym roku zlikwidowano tramwaje konne. Do obsługi sieci zakupiono 8 czteroosiowych, używanych tramwajów. W 1923 zakupiono jeszcze 2 używane tramwaje z Rengo. W 1927 "Compañía Eléctrica de Talca" przejęła spółka "Compañía General de Electricidad Industrial". Sieć tramwajów elektrycznych liczyła 5 km. W 1928 tramwajami przewieziono 1,5 mln pasażerów. 1 grudnia 1928 sieć tramwajowa znacznie ucierpiała w wyniku trzęsienia ziemi. Częściowo ruch wznowiono pod koniec grudnia. W 1930 przewieziono 1,6 mln pasażerów. Sieć zamknięto w 1933. 

</doc>
<doc id="2754123" url="https://pl.wikipedia.org/wiki?curid=2754123" title="Bartramiolus">
Bartramiolus



</doc>
<doc id="2754124" url="https://pl.wikipedia.org/wiki?curid=2754124" title="Galina Cariewa">
Galina Cariewa



</doc>
<doc id="2754127" url="https://pl.wikipedia.org/wiki?curid=2754127" title="Patrice Martin">
Patrice Martin

Patrice Martin (ur. 28 sierpnia 1956) – beniński bokser, uczestnik Letnich Igrzysk Olimpijskich 1980. 
Podczas igrzysk w Moskwie, startował w wadze lekkiej. W pierwszej fazie zawodów spotkał się z Jordanem Lesowem z Bułgarii. W drugiej rundzie Martin został znokautowany (w 2 minucie i 16 sekundzie), i tym samym odpadł z rywalizacji o medale, zajmując 17. miejsce.

</doc>
<doc id="2754130" url="https://pl.wikipedia.org/wiki?curid=2754130" title="Tramwaje w Constitución">
Tramwaje w Constitución

Tramwaje w Constitución − zlikwidowany system komunikacji tramwajowej w mieście Constitución w Chile.
Historia.
Tramwaje konne w Constitución uruchomiono około 1915. Operatorem systemu była spółka "Sociedad de Tranvías de Constitución". Sieć tramwajowa licząca 3 km połączyła dworzec kolejowy z portem oraz z plażą. Rozstaw szyn wynosił 1000 mm. Do obsługi sieci posiadano 9 wagonów. W 1930 przewieziono 160 000 pasażerów. System zamknięto w 1934. 

</doc>
<doc id="2754131" url="https://pl.wikipedia.org/wiki?curid=2754131" title="Aurélien Agnan">
Aurélien Agnan

Aurélien Agnan (ur. 20 kwietnia 1958) – beniński bokser, uczestnik Letnich Igrzysk Olimpijskich 1980. 
Podczas igrzysk w Moskwie, startował w wadze lekkopółśredniej. W pierwszej konfrontacji zmierzył się z Patrizio Olivą (który później został mistrzem olimpijskim) z Włoch, z którym Agnan przegrał w pierwszej rundzie przez RSC (w 2 minucie i 15 sekundzie).

</doc>
<doc id="2754133" url="https://pl.wikipedia.org/wiki?curid=2754133" title="Pierre Sotoumey">
Pierre Sotoumey

Pierre Ego Sotoumey (ur. 11 czerwca 1955) – beniński bokser, uczestnik Letnich Igrzysk Olimpijskich 1980. 
Podczas igrzysk w Moskwie, startował w wadze półśredniej. W pierwszej konfrontacji zmierzył się z Andrésem Aldamą (późniejszym zwycięzcą całej imprezy) z Kuby, z którym beniński bokser przegrał przez RSC w trzeciej rundzie (w 2 minucie i 35 sekundzie). Łącznie, Benińczyk uplasował się na 17. miejscu.

</doc>
<doc id="2754136" url="https://pl.wikipedia.org/wiki?curid=2754136" title="Firmin Abissi">
Firmin Abissi

Firmin Abissi (ur. 25 września 1951) – beniński bokser, uczestnik Letnich Igrzysk Olimpijskich 1980 oraz Letnich Igrzysk Olimpijskich 1984. 
Podczas tych pierwszych startował w wadze koguciej. W pierwszej fazie miał wolny los. W drugiej spotkał się z Ryszardem Czerwińskim. W pierwszej rundzie Polak znokautował Benińczyka (w 1 minucie i 12 sekundzie), a tym samym Abissi odpadł, i zajął 17. miejsce.
Podczas tych drugich, startował w tej samej kategorii wagowej. W pierwszej fazie miał wolny los. W drugiej jego rywalem był Barbar Ali Khan z Pakistanu, z którym Abissi przegrał 0–5. Łącznie uplasował się na 17. miejscu

</doc>
<doc id="2754141" url="https://pl.wikipedia.org/wiki?curid=2754141" title="Roger Houangni">
Roger Houangni

Roger Houangni (ur. 2 listopada 1957) – beniński bokser, uczestnik Letnich Igrzysk Olimpijskich 1980. 
Podczas tych igrzysk startował w wadze lekkopółśredniej. W 1/16 finału zmierzył się z Jacksonem Riverą z Wenezueli. Houangni przegrał 0-5, a finalnie uplasował się na 17. miejscu.

</doc>
<doc id="2754146" url="https://pl.wikipedia.org/wiki?curid=2754146" title="Barthelémy Adoukonu">
Barthelémy Adoukonu

Barthelémy Adoukonu (ur. 18 września 1957) – beniński bokser, uczestnik Letnich Igrzysk Olimpijskich 1980. 
Podczas tych igrzysk startował w wadze piórkowej. W pierwszej fazie miał wolny los. W drugiej spotkał się z Anicetem Sambo z Madagaskaru. W drugiej rundzie Sambo został zdyskwalifikowany, przez co Adoukonu wygrał i awansował do następnej fazy. Tam zmierzył się z Bułgarem, Caczo Andrejkowskim. W drugiej rundzie Bułgar znokautował Adoukonu'a (w 51 sekundzie), a tym samym beniński bokser przegrał; łącznie zajął 9. miejsce.

</doc>
<doc id="2754149" url="https://pl.wikipedia.org/wiki?curid=2754149" title="Étienne Loco Gbodolle">
Étienne Loco Gbodolle

Étienne Loco Gbodolle (ur. 15 maja 1954) – beniński bokser, uczestnik Letnich Igrzysk Olimpijskich 1980. 
Podczas tych igrzysk startował w wadze średniej. W pierwszej fazie spotkał się z Christerem Corpim ze Szwecji. Gbodolle został zdyskwalifikowany i odpadł z rywalizacji.

</doc>
<doc id="2754151" url="https://pl.wikipedia.org/wiki?curid=2754151" title="Amadynka białolica">
Amadynka białolica



</doc>
<doc id="2754153" url="https://pl.wikipedia.org/wiki?curid=2754153" title="Tramwaje w San Javier">
Tramwaje w San Javier

Tramwaje w San Javier − zlikwidowany system komunikacji tramwajowej w San Javier w Chile.
Historia.
Tramwaje w San Javier uruchomiono w 1906, były to tramwaje konne. Linia tramwajowa o długości wynoszącej 4,8 km połączyła dzielnicę handlową z dworcem kolejowym. Rozstaw szyn na linii wynosił 750 mm. W 1915 tramwajami przewieziono około 120 tys. pasażerów, a w 1921 230 000 pasażerów. Planowano budowę linii tramwaju elektrycznego do Villa Alegre, jednak linii tej nigdy nie zbudowano. Linię zamknięto w 1927. 

</doc>
<doc id="2754154" url="https://pl.wikipedia.org/wiki?curid=2754154" title="Strumjani">
Strumjani

Strumjani (bułg. "Струмяни") – wieś w południowo-zachodniej Bułgarii, w obwodzie Błagojewgrad. Ośrodek administracyjny gminy Strumjani.
Położone jest 1 km od rzeki Struma. Strumjani powstało w 1970 z połączenia dwóch wsi Gara Ograżden i Mikrewo.

</doc>
<doc id="2754156" url="https://pl.wikipedia.org/wiki?curid=2754156" title="Away from Her">
Away from Her



</doc>
<doc id="2754158" url="https://pl.wikipedia.org/wiki?curid=2754158" title="Zebreleotris">
Zebreleotris



</doc>
<doc id="2754159" url="https://pl.wikipedia.org/wiki?curid=2754159" title="Pteroculiops">
Pteroculiops



</doc>
<doc id="2754160" url="https://pl.wikipedia.org/wiki?curid=2754160" title="Fereleotris">
Fereleotris



</doc>
<doc id="2754161" url="https://pl.wikipedia.org/wiki?curid=2754161" title="Cryptocentrops">
Cryptocentrops



</doc>
<doc id="2754162" url="https://pl.wikipedia.org/wiki?curid=2754162" title="Biat">
Biat



</doc>
<doc id="2754163" url="https://pl.wikipedia.org/wiki?curid=2754163" title="Ene...due...like...fake...">
Ene...due...like...fake...



</doc>
<doc id="2754167" url="https://pl.wikipedia.org/wiki?curid=2754167" title="Blaine (Kentucky)">
Blaine (Kentucky)

Blaine – miasto w Stanach Zjednoczonych, w stanie Kentucky, w hrabstwie Lawrence.

</doc>
<doc id="2754168" url="https://pl.wikipedia.org/wiki?curid=2754168" title="Pascal Aho">
Pascal Aho

Pascal Aho – beniński lekkoatleta, sprinter, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1984 wystąpił w dwóch konkurencjach: w biegu na 100 metrów oraz w biegu na 200 metrów. W tej pierwszej, Aho rozpoczął eliminacje w wyścigu nr 5. Wówczas (startując z toru nr 4) uzyskał czas 11,01, i zajął 5. miejsce, co nie dało mu awansu do biegów ćwierćfinałowych (w łącznej klasyfikacji pierwszej rundy zajął 47. miejsce na 65 startujących).
Zaś trzy dni później wystartował w eliminacjach biegu na 200 metrów. Rozpoczął eliminacje od występu w piątym wyścigu, gdzie startował z toru nr 3. Uzyskawszy czas 22,09, zajął 5. miejsce, jednak nie awansował do biegów ćwierćfinałowych (w łącznej klasyfikacji pierwszej rundy zajął 39. miejsce na 57 startujących).

</doc>
<doc id="2754171" url="https://pl.wikipedia.org/wiki?curid=2754171" title="Pierre Fournier">
Pierre Fournier

Pierre Léon Marie Fournier (ur. 24 czerwca 1906 w Paryżu, zm. 8 stycznia 1986 w Genewie) – francuski wiolonczelista i pedagog.
Życiorys.
W dzieciństwie matka uczyła go gry na fortepianie. W wieku 9 lat zachorował na polio, na skutek spowodowanych chorobą problemów z nogami zaczął wówczas grać na wiolonczeli. Studiował w Konserwatorium Paryskim u André Hekkinga, Paula Bazelaire’a i Camille’a Chevillarda, w 1923 roku uzyskując pierwszą nagrodę w grze na wiolonczeli. Debiutował publicznie jako wiolonczelista w 1928 roku. W latach 1932–1939 odbył szereg podróży koncertowych po Europie, które zapewniły mu międzynarodową sławę. Wykładał w École normale de musique (1937–1939) i w Konserwatorium Paryskim (1941–1949). Po II wojnie światowej zrezygnował z działalności pedagogicznej, poświęcając się licznym podróżom koncertowym. W 1947 roku koncertował wspólnie z Józsefem Szigetim, Arturem Schnablem i Williamem Primrose. Od 1948 roku regularnie występował w Stanach Zjednoczonych. Od 1970 roku mieszkał w Szwajcarii, gdzie w swoim domu w Genewie prowadził letnie kursy dla młodych wiolonczelistów.
Prezentował obszerny repertuar, począwszy od baroku, skończywszy na utworach muzyki współczesnej. Wielu kompozytorów, m.in. Bohuslav Martinů, Francis Poulenc, Albert Roussel czy Frank Martin, pisało swoje utwory specjalnie z myślą o Fournierze. Dokonał licznych nagrań płytowych dla wytwórni EMI, HMV, Columbia, RCA i Deutsche Grammophon, występując pod batutą m.in. Karla Münchingera, Clemensa Kraussa i Rafaela Kubelíka.
Odznaczony został francuskimi Orderem Legii Honorowej w klasie kawalera (1953) i oficera (1963), a także klasą oficerską Orderu Sztuki i Literatury oraz klasą komandorską belgijskiego Orderu Leopolda II.

</doc>
<doc id="2754177" url="https://pl.wikipedia.org/wiki?curid=2754177" title="Artur Błasiński">
Artur Błasiński

Artur Błasiński (ur. 23 grudnia 1974) – polski biegacz. Srebrny medalista Mistrzostw Polski 2000 (bieg na 5000 m), brązowy medalista Mistrzostw Polski (1998 – bieg na 10000 m, 2001 – bieg na 5000 m), brązowy medalista Halowych Mistrzostw Polski Seniorów w Lekkoatletyce 1998 (bieg na 1500 m, bieg na 3000 m).
Zawodnik Radomiak-dami, a następnie RTL Dami-ZTE Radom.

</doc>
<doc id="2754180" url="https://pl.wikipedia.org/wiki?curid=2754180" title="Around the World in a Day">
Around the World in a Day

Around the World in a Day – siódmy album amerykańskiego muzyka Prince’a, wydany 22 kwietnia 1985 roku. Płyta dotarła do szczytu Billboard 200 i do piątego na UK Albums Chart.
Po wielkim sukcesie poprzedniej płyty, "Purple Rain", Prince postanowił nagrać szczerą i mniej kontrowersyjną następczynię. Nowy materiał okazał się psychodeliczny, mniej przystępny. Pierwszy singiel został wydany dopiero miesiąc po płycie, tak, aby fani zapoznali się z całą płytą, a nie tylko singlem. Pomimo znikomej promocji w mediach, płyta radziła sobie całkiem nieźle na listach przebojów, a dwa single („Raspberry Beret” i „Pop Life”) dotarły odpowiednio do 2. i 7. miejsca na Billboard Hot 100.
Lista utworów.
Wszystkie utwory napisane przez Prince’a, wyjątki w nawiasie.

</doc>
<doc id="2754188" url="https://pl.wikipedia.org/wiki?curid=2754188" title="RailWorks 3">
RailWorks 3



</doc>
<doc id="2754189" url="https://pl.wikipedia.org/wiki?curid=2754189" title="Z tarczą lub na tarczy">
Z tarczą lub na tarczy

Z tarczą lub na tarczy – debiutancki album jeleniogórskiej grupy muzycznej Leniwiec, wydany w 2001r.

</doc>
<doc id="2754192" url="https://pl.wikipedia.org/wiki?curid=2754192" title="Herman Ponsteen">
Herman Ponsteen

Herman Ponsteen (ur. 27 marca 1953 w Hellendoorn) – holenderski kolarz torowy i szosowy, wicemistrz olimpijski oraz pięciokrotny medalista torowych mistrzostw świata.
Kariera.
Pierwszy sukces w karierze Herman Ponsteen osiągnął w 1972 roku, kiedy został wicemistrzem kraju w indywidualnym wyścigu na dochodzenie. W tym samym roku wystartował na igrzyskach olimpijskich w Monachium, gdzie wraz z kolegami z reprezentacji był piąty w drużynowym wyścigu na dochodzenie. Na rozgrywanych w 1973 roku torowych mistrzostwach świata w San Sebastián Ponsteen wywalczył trzy medale: brązowe w wyścigu na 1 km i drużynowym wyścigu na dochodzenie (wspólnie z Gerriem Fensem, Peterem Nieuwenhuisem i Royem Schuitenem) oraz srebrny indywidualnie (przegrywając tylko z Knutem Knudsenem z Norwegii). W 1976 roku brał udział w igrzyskach olimpijskich w Montrealu, gdzie zdobył indywidualnie srebrny medal, ulegając jedynie Gregorowi Braunowi z RFN. Trzy lata później, podczas mistrzostw świata w Amsterdamie, zdobył brązowy medal w swej koronnej konkurencji pośród amatorów, wyprzedzili go jego rodak, Bert Oosterbosch i Włoch, Francesco Moser. Ostatni medal wywalczył na mistrzostwach świata w Besançon w 1980 roku, gdzie w indywidualnym wyścigu na dochodzenie zawodowców był drugi za Anthonym Doyle’em z Wielkiej Brytanii. Startował także w wyścigach szosowych, jednak bez większych sukcesów.

</doc>
<doc id="2754194" url="https://pl.wikipedia.org/wiki?curid=2754194" title="Train Simulator 2012">
Train Simulator 2012



</doc>
<doc id="2754195" url="https://pl.wikipedia.org/wiki?curid=2754195" title="Dawn of Discovery">
Dawn of Discovery



</doc>
<doc id="2754198" url="https://pl.wikipedia.org/wiki?curid=2754198" title="Blaine (Maine)">
Blaine (Maine)

Blaine – miasto w Stanach Zjednoczonych, w stanie Maine, w hrabstwie Aroostook.

</doc>
<doc id="2754200" url="https://pl.wikipedia.org/wiki?curid=2754200" title="Joe Dial">
Joe Dial

Joe Dial (ur. 26 października 1962 w Marlow, w stanie Oklahoma) – amerykański lekkoatleta, tyczkarz. Po zakończeniu kariery zawodniczej został trenerem lekkoatletycznym.
W 1989 w Budapeszcie zdobył brązowy medal halowych mistrzostwa świata. Dwukrotnie był mistrzem Stanów Zjednoczonych (1985, 1987). 
Swój halowy rekord życiowy (5,96 m) ustanowił 18 czerwca 1987 w Norman. 

</doc>
<doc id="2754201" url="https://pl.wikipedia.org/wiki?curid=2754201" title="Géant Vert">
Géant Vert



</doc>
<doc id="2754202" url="https://pl.wikipedia.org/wiki?curid=2754202" title="Josef Kristen">
Josef Kristen

Josef Kristen (ur. 28 stycznia 1960 w Kolonii) – niemiecki kolarz torowy i szosowy reprezentujący RFN, brązowy medalista torowych mistrzostw świata.
Kariera.
Największy sukces w karierze Josef Kristen osiągnął w 1980 roku, kiedy zdobył brązowy medal w wyścigu punktowym amatorów podczas mistrzostw świata w Besançon. W zawodach tych wyprzedzili go jedynie Australijczyk Gary Sutton oraz Wiktor Manakow z ZSRR. Wielokrotnie zdobywał medale torowych mistrzostw kraju oraz stawał na podium zawodów cyklu Six Days. Kristen startował również w wyścigach szosowych, wygrywając między innymi kryterium w Goppingen w 1984 roku i Hamburgu w 1986 roku. Nigdy nie startował na igrzyskach olimpijskich.

</doc>
<doc id="2754203" url="https://pl.wikipedia.org/wiki?curid=2754203" title="Radomiak Radom (lekkoatletyka)">
Radomiak Radom (lekkoatletyka)

Radomiak Radom – sekcja lekkoatletyczna funkcjonowała w latach 1952-1997.
Pierwsze sukcesy lekkoatleci Radomiaka odnieśli w połowie lat 70. XX wieku. Dzięki współpracy z młodzieżą trenerów: Jana Polesiaka, Ireneusza Zgrzebnickiego i Henryka Witkowskiego, nastąpił awans do II ligi. Zawodnicy stawali na podium mistrzostw Polski juniorów, młodzików i seniorów.
W 1989 roku Rafał Walczak należał do reprezentacji Polski w czasie mistrzostw świata w biegach przełajowych. Jakub Fijałkowski w 1996 roku w biegu na dystansie 1500 m zdobył złoty medal mistrzostw Polski seniorów. Z kolei multimedalistą we wszystkich kategoriach wiekowych w biegach był Artur Błasiński podopieczny trenera Leszka Trzosa. Na stałe w kartach historii Radomiaka zapisał się również Grzegorz Krzosek, ośmiokrotny mistrz Polski w biegu na 800 metrów (na otwartym stadionie i w hali), brązowy medalisty Młodzieżowych Mistrzostw Europy w Lekkoatletyce w 1997 roku, który również był zawodnikiem trenera Leszka Trzosa.

</doc>
<doc id="2754207" url="https://pl.wikipedia.org/wiki?curid=2754207" title="Uprzedzenia (album Leniwca)">
Uprzedzenia (album Leniwca)

Uprzedzenia – drugi album jeleniogórskiej grupy muzycznej Leniwiec, wydany w 2003r. Na płycie jako bonusy znalazły się utwory z pierwszego albumu zespołu, prócz utworu "Komunizm".

</doc>
<doc id="2754210" url="https://pl.wikipedia.org/wiki?curid=2754210" title="Traktat litewsko-radziecki">
Traktat litewsko-radziecki



</doc>
<doc id="2754212" url="https://pl.wikipedia.org/wiki?curid=2754212" title="Bruno Martins Indi">
Bruno Martins Indi

Rolando Maximiliano „Bruno” Martins Indi (ur. 8 lutego 1992 w Barreiro) – holenderski piłkarz pochodzenia portugalskiego grający na pozycji lewego lub środkowego obrońcy Obecnie występuje w AZ Alkmaar.
Kariera klubowa.
Martins Indi urodził się w Portugalii, jednak mając trzy miesiące, wyemigrował z rodzicami do Holandii. Swoją karierę piłkarską rozpoczął w klubie Feyenoord Rotterdam. W 2010 roku awansował do kadry pierwszego zespołu Feyenoordu. 22 sierpnia 2010 zadebiutował w pierwszej lidze holenderskiej w zremisowanym 1:1 wyjazdowym meczu z Heraclesem Almelo. 17 kwietnia 2011 roku strzelił swojego pierwszego gola w Eredivisie w zwycięskim 6:1 domowym spotkaniu z Willemem II Tilburg. W sezonie 2011/2012 stał się podstawowym zawodnikiem Feyenoordu i wywalczył z nim wicemistrzostwo Holandii.
Kariera reprezentacyjna.
W 2010 roku Martins Indi wystąpił z reprezentacją Holandii U-19 na Mistrzostwach Europy U-19. W dorosłej reprezentacji zadebiutował 15 sierpnia 2012 roku w przegranym 2:4 towarzyskim meczu z Belgią, rozegranym w Brukseli. Na MŚ 2014 w Brazylii był podstawowym graczem Holandii, z którą sięgnął po brązowy medal.

</doc>
<doc id="2754213" url="https://pl.wikipedia.org/wiki?curid=2754213" title="Giovanni Mantovani">
Giovanni Mantovani

Giovanni Mantovani (ur. 5 lutego 1955 w Gudo Visconti) – włoski kolarz torowy i szosowy, srebrny medalista torowych mistrzostw świata.
Kariera.
Największy sukces w karierze Giovanni Mantovani osiągnął w 1980 roku, kiedy zdobył srebrny medal w wyścigu punktowym zawodowców podczas mistrzostw świata w Besançon. W zawodach tych wyprzedził go jedynie Belg Constant Tourné, a trzecie miejsce zajął Heinz Betz z RFN. Mantovani startował także w wyścigach szosowych, zwyciężając między innymi w klasyfikacji generalnej Giro di Puglia w 1984 roku. W 1980 roku był drugi w klasyfikacji punktowej Giro d'Italia, a rok później zajął trzecie miejsce. Nigdy nie startował na igrzyskach olimpijskich.

</doc>
<doc id="2754214" url="https://pl.wikipedia.org/wiki?curid=2754214" title="Yabotichthys">
Yabotichthys



</doc>
<doc id="2754215" url="https://pl.wikipedia.org/wiki?curid=2754215" title="Seychellea">
Seychellea



</doc>
<doc id="2754216" url="https://pl.wikipedia.org/wiki?curid=2754216" title="Odontogobius">
Odontogobius



</doc>
<doc id="2754217" url="https://pl.wikipedia.org/wiki?curid=2754217" title="Diaphoroculius">
Diaphoroculius



</doc>
<doc id="2754218" url="https://pl.wikipedia.org/wiki?curid=2754218" title="Heinz Betz">
Heinz Betz

Heinz Betz (ur. 29 września 1954 w Bad Cannstatt) – niemiecki kolarz torowy i szosowy reprezentujący RFN, brązowy medalista torowych mistrzostw świata.
Kariera.
Największy sukces w karierze Heinz Betz osiągnął w 1980 roku, kiedy zdobył brązowy medal w wyścigu punktowym zawodowców podczas mistrzostw świata w Besançon. W zawodach tych wyprzedzili go jedynie Belg Constant Tourné oraz Włoch Giovanni Mantovani. Betz startował także w wyścigach szosowych, zwyciężając między innymi w kryterium w Bielefeld w 1981 roku. Wielokrotnie zdobywał medale torowych mistrzostw kraju, ale nigdy nie startował na igrzyskach olimpijskich.

</doc>
<doc id="2754222" url="https://pl.wikipedia.org/wiki?curid=2754222" title="Ricardo van Rhijn">
Ricardo van Rhijn

Ricardo van Rhijn (ur. 13 czerwca 1991 w Lejdzie) – holenderski piłkarz grający na pozycji prawego obrońcy.
Kariera klubowa.
Swoją karierę piłkarską van Rhijn rozpoczął w amatorskim klubie RKSV DoCoS. W 2002 roku trafił do szkółki piłkarskiej Ajaksu Amsterdam. W 2011 roku awansował do kadry pierwszego zespołu Ajaksu, prowadzonego przez Franka de Boera. 18 grudnia 2011 zadebiutował w pierwszej lidze holenderskiej w wygranym 4:0 domowym meczu z ADO Den Haag. W sezonie 2011/2012 był zmiennikiem Gregory’ego van der Wiela i rozegrał 14 ligowych meczów. Wraz z Ajaksem wywalczył z nim tytuł mistrza Holandii.
17 lipca 2016 roku podpisał 3 letni kontrakt z Club Brugge. AFC Ajax otrzymał za zawodnika kwotę około 2 milionów euro. W Brugge zadebiutował 28 sierpnia 2016 w zremisowanym 2:2 domowym meczu ze Standardem Liège. W sezonie 2016/2017 wywalczył wicemistrzostwo Belgii.
W 2017 roku van Rhijn został wypożyczony do AZ Alkmaar. Zadebiutował w nim 15 października 2017 w zremisowanym 1:1 wyjazdowym meczu z FC Groningen.
Kariera reprezentacyjna.
W swojej karierze van Rhijn występował w reprezentacji Holandii U-21. W dorosłej reprezentacji zadebiutował 15 sierpnia 2012 roku w przegranym 2:4 towarzyskim meczu z Belgią, rozegranym w Brukseli.

</doc>
<doc id="2754229" url="https://pl.wikipedia.org/wiki?curid=2754229" title="Stefan Korejwo">
Stefan Korejwo

Stefan Korejwo (ur. 17 lutego 1952 w Lęborku, zm. 13 października 2010 tamże) – polski inżynier, działacz opozycji demokratycznej w okresie PRL.
Życiorys.
W 1976 ukończył studia w Wyższej Szkole Inżynierskiej w Koszalinie. Pracował w Fabryce Maszyn Budowlanych Zremb w Lęborku i następnie w Fabryce Maszyn Rolniczych Agromet-Famarol w Słupsku. W okresie sierpnia 1980 stał na czele strajku w swoim zakładzie pracy, został członkiem „Solidarności”, wchodząc w skład prezydium MKZ w Słupsku i następnie do zarządu regionu. Był delegatem na I Krajowy Zjazd Delegatów w Gdańsku i członkiem Komisji Krajowej związku. Po wprowadzeniu stanu wojennego internowany na okres od grudnia 1981 do grudnia 1982. W Strzebielinku brał udział w tygodniowej głodówce protestacyjnej. W marcu 1983 został zwolniony z pracy, kontynuował działalność opozycyjną, będąc m.in. przewodniczącym niejawnej tymczasowej komisji zakładowej, współorganizatorem Regionalnej Komisji Wykonawczej i redaktorem czasopisma „Solidarność Regionu”. Po przemianach politycznych był zatrudniony w lokalnych przedsiębiorstwach. Działał w Stowarzyszeniu Osób Represjonowanych w Stanie Wojennym. Pod koniec życia ze względu na stan zdrowia nie pracował zawodowo.
W 2006 prezydent Lech Kaczyński, "za wybitne zasługi w działalności na rzecz przemian demokratycznych w Polsce, za osiągnięcia w pracy zawodowej i społecznej", odznaczył go Krzyżem Komandorskim Orderu Odrodzenia Polski.
Został pochowany na cmentarzu w Lęborku.

</doc>
<doc id="2754230" url="https://pl.wikipedia.org/wiki?curid=2754230" title="Czeremcha późna">
Czeremcha późna



</doc>
<doc id="2754231" url="https://pl.wikipedia.org/wiki?curid=2754231" title="Trzmielce">
Trzmielce



</doc>
<doc id="2754233" url="https://pl.wikipedia.org/wiki?curid=2754233" title="Rainer Widmayer">
Rainer Widmayer

Rainer Widmayer (ur. 2 kwietnia 1967 w Sindelfingen) – niemiecki piłkarz występujący na pozycji obrońcy. Trener piłkarski.
Kariera piłkarska.
Widmayer jako junior grał w zespołach SpVgg Renningen oraz SpVgg 07 Ludwigsburg, a jako senior w 1. FC Pforzheim, TSF Ditzingen, VfR Pforzheim, SpVgg 07 Ludwigsburg oraz SSV Ulm 1846. Wraz z Ulm w 1998 roku awansował do 2. Bundesligi. W lidze tej zadebiutował 2 sierpnia 1998 roku w wygranym 2:0 pojedynku z SG Wattenscheid 09. W sezonie 1998/1999 rozegrał tam 19 spotkań, a także wywalczył z zespołem awans do Bundesligi. Nie zdołał jednak w niej wystąpić, gdyż po tamtym sezonie, zakończył karierę.
Kariera trenerska.
Widmayer karierę rozpoczął jako asystent trenera w VfB Stuttgart II. W 2001 roku był jego tymczasowym trenerem. Następnie pełnił funkcję asystenta w zespołach Grasshopper Club, FC St. Gallen, VfB Stuttgart oraz Hertha BSC. Od 19 grudnia do 31 grudnia 2011 roku był tymczasowym szkoleniowcem Herthy. Poprowadził ją jedynie w wygranym 3:1 meczu ćwierćfinału Pucharu Niemiec z 1. FC Kaiserslautern.
W 2012 roku Widmayer został asystentem trenera TSG 1899 Hoffenheim.

</doc>
<doc id="2754234" url="https://pl.wikipedia.org/wiki?curid=2754234" title="Lekkoatletyka na Letnich Igrzyskach Olimpijskich 1896 - maraton">
Lekkoatletyka na Letnich Igrzyskach Olimpijskich 1896 - maraton



</doc>
<doc id="2754236" url="https://pl.wikipedia.org/wiki?curid=2754236" title="Ali Mabrouk El Zaidi">
Ali Mabrouk El Zaidi

Ali Zayed Mabrouk El Zaidi (arab. علي مبروك الزايدي ur. 13 stycznia 1978) – libijski lekkoatleta, długodystansowiec, czterokrotny olimpijczyk.
W roku 2007 zdobył srebrny medal w półmaratonie na Igrzyskach panarabskich. Dwa lata później na igrzyskach śródziemnomorskich w 2009 zdobył brąz w tej samej konkurencji.
Czterokrotnie reprezentował swój kraj na igrzyskach olimpijskich, w 1996, 2004, 2008 i 2012.
Wielokrotny rekordzista kraju na różnych dystansach.

</doc>
<doc id="2754238" url="https://pl.wikipedia.org/wiki?curid=2754238" title="Nick Viergever">
Nick Viergever

Nick Viergever (ur. 3 sierpnia 1989 w Capelle aan den IJssel) – holenderski piłkarz grający na pozycji środkowego obrońcy. Od 2021 roku zawodnik SpVgg Greuther Fürth.
Kariera klubowa.
Swoją karierę piłkarską Viergever rozpoczął w klubie Sparta Rotterdam. W 2008 roku awansował do kadry pierwszego zespołu Sparty. 10 maja 2009 zadebiutował w pierwszej lidze holenderskiej w zremisowanym 1:1 wyjazdowym meczu z NEC Nijmegen. Był to jego jedyny mecz w debiutanckim sezonie. W sezonie 2009/2010 był podstawowym zawodnikiem Sparty, która spadła do Eerste divisie.
Po spadku Sparty Viergever przeszedł do AZ Alkmaar. Swój debiut w nowym klubie zanotował 8 sierpnia 2011 w wyjazdowym spotkaniu z NAC Breda, w którym padł remis 1:1. 7 sierpnia 2011 w meczu z PSV Eindhoven (3:1) strzelił swojego pierwszego gola w Eredivisie.
Latem 2014 roku Viergever przeszedł za 2 miliony euro do Ajaksu.
3 maja 2018 PSV potwierdziło oficjalnie transfer Viergevera. Kontrakt piłkarza z klubem z Eindhoven będzie ważny do 2022 roku.
Kariera reprezentacyjna.
W reprezentacji Holandii Viergever zadebiutował 15 sierpnia 2012 roku w przegranym 2:4 towarzyskim meczu z Belgią, rozegranym w Brukseli.

</doc>
<doc id="2754239" url="https://pl.wikipedia.org/wiki?curid=2754239" title="Lekkoatletyka na Letnich Igrzyskach Olimpijskich 1900 - bieg maratoński">
Lekkoatletyka na Letnich Igrzyskach Olimpijskich 1900 - bieg maratoński



</doc>
<doc id="2754241" url="https://pl.wikipedia.org/wiki?curid=2754241" title="Lekkoatletyka na Letnich Igrzyskach Olimpijskich 1904 - bieg maratoński">
Lekkoatletyka na Letnich Igrzyskach Olimpijskich 1904 - bieg maratoński



</doc>
<doc id="2754243" url="https://pl.wikipedia.org/wiki?curid=2754243" title="Ali Zaidi">
Ali Zaidi



</doc>
<doc id="2754244" url="https://pl.wikipedia.org/wiki?curid=2754244" title="Porwanie Europy (obraz Jacoba Jordaensa)">
Porwanie Europy (obraz Jacoba Jordaensa)

Porwanie Europy () – obraz olejny flamandzkiego malarza Jacoba Jordaensa.
Motyw obrazu nawiązuje do mitu opowiadającego o miłości Zeusa do fenickiej księżniczki Europy. Zeus, zakochawszy się w Europie, przybrał postać białego byka i zjawił się na łące, miejscu zabaw księżniczki i jej towarzyszek. Europa, uwiedziona łagodnością i delikatnością byka, usiadła na jego grzbiecie, a ten, wykorzystując to, zerwał się do ucieczki, przepłynął morze i zatrzymał się dopiero w grocie położonej na wyspie Krecie. 
Opis obrazu.
Jordens odszedł od tradycyjnego ujęcia tematu. Zrezygnował z dynamicznego przedstawienia porwania jak w wersji Tycjana na rzecz spokojnej sceny. Obraz jest podzielony na dwie części. Po lewej stronie skupione zostały nagie postacie kobiet. Wśród nich, Europa wsiada na grzbiet potulnego byka. Jej dwie towarzyszki pomagają jej, a pozostałe kobiety zupełnie nie zwracają uwagi na rozgrywaną scenę. Jedna z nich zawiesza swoją szatę na drzewie, inna kładzie się na kolanach swojej towarzyszki. Sielska atmosfera potęgowana jest spokojnie idącym stadem ojca Europy, ukazanym po prawej stronie. Wśród niego Jordaens namalował Merkurego, którego można rozpoznać po skrzydlatej czapce i kaduceuszu. Jego zadaniem, zleconym przez Jowisza, miało być zaprowadzenie stada na wybrzeże.
Pośrodku obrazu, na górze wśród drzew, artysta przedstawił Amora, który dosiada orła i trzyma w ręku błyskawice; są to dwa typowe atrybuty Jowisza.
Obraz z francuskiej kolekcji jest drugą wersja tego samego tematu. Pierwsza powstała w 1616 roku i również utrzymana jest w spokojnej atmosferze. Towarzyszki Europy wspólnie żegnają księżniczkę, która spokojnie siedzi na grzbiecie byka.

</doc>
<doc id="2754246" url="https://pl.wikipedia.org/wiki?curid=2754246" title="Stragar">
Stragar



</doc>
<doc id="2754247" url="https://pl.wikipedia.org/wiki?curid=2754247" title="Hala Gezah">
Hala Gezah

Hala Gezah, ar. عبد السلام هالة قزاح (ur. 17 września 1989 w Trypolisie) – libijska lekkoatletka, sprinterka, olimpijka z Londynu.
Reprezentowała swój kraj na igrzyskach w Londynie, w biegu na 100 metrów kobiet zajęła w preeliminacjach 23. miejsce z czasem 13,24 s i odpadła z dalszej rywalizacji.
Jej rodzice byli reprezentantami Libii w siatkówce.

</doc>
<doc id="2754249" url="https://pl.wikipedia.org/wiki?curid=2754249" title="Maria Bociańska-Radomska">
Maria Bociańska-Radomska

Maria Bociańska-Radomska (ur. 7 lipca 1889 roku w Pleszewie – zm. 20 lipca 1965 roku tamże) – uczestniczka strajków szkolnych, powstania wielkopolskiego i działaczka społeczna.
Życiorys.
Urodziła się w rodzinie chłopskiej, jako córka Wojciecha i Wiktorii ze Stefaniaków. Była siostrą Ludwika, pułkownika i wojewody, oraz Jana, dyplomaty. W siódmej klasie szkoły powszechnej przyłączyła się do strajku szkolnego, w którym wytrwała 3 lata, od 1902 do 1905. Wraz z Marią Majewską była jedną z dwóch najdłużej strajkujących uczennic - w latach 1902-1905 nie odpowiadały na lekcjach religii w języku niemieckim. Władze szkolne przedłużyły im czas nauki o dwa lata. Strajki uniemożliwiły jej dalszą naukę, którą zmuszona była kontynuować samodzielnie, jednocześnie prowadząc tajne nauczanie najmłodszych dzieci. Była bibliotekarką Towarzystwa Czytelni Ludowych, działała w Towarzystwie Zupełnej Wstrzemięźliwości od Napojów Alkoholowych „Wyzwolenie”. W 1916 roku założyła drużynę skautową im. Królowej Jadwigi, której została drużynową. W listopadzie 1918 roku weszła w skład Rady Ludowej powiatu pleszewskiego. Wzięła udział w powstaniu wielkopolskim jako sanitariuszka. Należała do Związku Obrony Kresów Zachodnich, była matką chrzestną sztandaru organizacji „Rodziny Powstańców Wielkopolskich”.
W czasie niemieckiej okupacji w jej domu odbywały się komplety tajnego nauczania i wieczory kulturalne.
Jej mężem był od 1917 roku działacz społeczny Władysław Radomski. Prowadzili gospodarstwo rolne, mieli 7 dzieci.
Zmarła w Pleszewie i tam została pochowana na cmentarzu parafialnym.

</doc>
<doc id="2754253" url="https://pl.wikipedia.org/wiki?curid=2754253" title="Roncesvalles Ave.">
Roncesvalles Ave.



</doc>
<doc id="2754258" url="https://pl.wikipedia.org/wiki?curid=2754258" title="Gronias">
Gronias



</doc>
<doc id="2754262" url="https://pl.wikipedia.org/wiki?curid=2754262" title="Kantony w Federacji Bośni i Hercegowiny">
Kantony w Federacji Bośni i Hercegowiny

Zgodnie z boszniacko-chorwackim porozumieniem waszyngtońskim, podpisanym 18 marca 1994, Federacja Bośni i Hercegowiny - jedna z dwóch części składowych Bośni i Hercegowiny - stanowi federację dziesięciu podmiotów zwanych kantonami (serb. "кантони", bośn. "kantoni", chorw. "županije"). Kantony podzielone są na 79 gmin (bośn. "općine").
Na dziesięć istniejących kantonów: w pięciu występuje większość boszniacka, w trzech – większość chorwacka, a dwa są mieszane (obowiązują w nich szczególne zasady sprawowania władzy, uwzględniające parytety etniczne).
Każdy z kantonów posiada szeroki zakres samorządu, własny rząd i inne władze, pochodzące z lokalnego wyboru.
Podobnie jak cała struktura polityczno-administracyjna Bośni i Hercegowiny, również liczba, granice i istnienie kantonów są kwestionowane w tarciach pomiędzy narodowościami.
Dla odróżnienia – Republika Serbska, druga część składowa Bośni i Hercegowiny, jest jednostką unitarną, podzieloną na 7 regionów i 63 gminy.
Wykaz kantonów.
Uwagi do powyższej tabeli:

</doc>
<doc id="2754264" url="https://pl.wikipedia.org/wiki?curid=2754264" title="Karsten Heine">
Karsten Heine

Karsten Heine (ur. 6 kwietnia 1955 w Berlinie Wschodnim) – niemiecki piłkarz występujący na pozycji pomocnika. Trener piłkarski.
Kariera piłkarska.
Heine jako junior grał w zespołach GSG Köpenick oraz 1. FC Union Berlin, do którego trafił w 1969 roku. W 1973 roku został włączony do jego pierwszej drużyny, grającej w DDR-Lidze. W 1976 roku awansował z zespołem do DDR-Oberligi. W 1980 roku wrócił z nim do DDR-Ligi. W Union spędził jeszcze dwa lata. W 1983 roku został graczem innego zespołu DDR-Ligi, BSG Stahl Brandenburg. W 1984 roku awansował z nim do DDR-Oberligi. W 1985 roku wrócił do Unionu, również występującego w tej lidze. W 1986 roku odszedł z tego klubu. Potem grał jeszcze w BSG WBK Berlin, gdzie w 1987 roku zakończył karierę.
Kariera trenerska.
Heine karierę rozpoczął jako grający trener BSG WBK Berlin. W 1988 roku został szkoleniowcem zespołu 1. FC Union Berlin z DDR-Oberligi. Prowadził go do kwietnia 1990 roku. Następnie został asystentem trenera Herthy BSC, grającej w Bundeslidze. 28 maja 1991 roku objął stanowisko jej tymczasowego trenera. Do końca sezonu 1990/1991 Herthę, która spadła do 2. Bundesligi, poprowadził w trzech spotkaniach.
Potem Heine pozostał w Hercie, ale powrócił do roli asystenta. W marcu 1994 roku ponownie został jej pierwszym trenerem. Do końca 1995 roku prowadził ją w rozgrywkach 2. Bundesligi. Następnie był szkoleniowcem zespołów 1. FC Union Berlin oraz SV Babelsberg 03.
W 2004 roku został trenerem rezerw Herthy. W kwietniu 2007 roku ponownie został jej tymczasowym szkoleniowcem. Tym razem do końca sezonu poprowadził ją w sześciu meczach Bundesligi. Potem wrócił do rezerw. Tymczasowym szkoleniowcem pierwszej drużyny został ponownie 29 września 2009 roku. 1 października 2009 roku poprowadził ją w przegranym 0:1 meczu Ligi Europejskiej ze Sportingiem CP. Dzień później przestał być trenerem Herthy.
W połowie 2010 roku Heine po raz kolejny zaczął prowadzić rezerwy Herthy.

</doc>
<doc id="2754266" url="https://pl.wikipedia.org/wiki?curid=2754266" title="Aicha Fall">
Aicha Fall

Aicha Fall (ur. 6 maja 1993 w Nawakszucie) – mauretańska lekkoatletka specjalizująca się w biegach średnich, olimpijka z Londynu.
Zawodniczka reprezentowała swój kraj na igrzyskach w Londynie, startowała w biegu na 800 metrów kobiet - odpadła w eliminacjach z czasem 2:27.97.

</doc>
<doc id="2754269" url="https://pl.wikipedia.org/wiki?curid=2754269" title="Andrzej Perlak">
Andrzej Perlak

Andrzej Józef Perlak (ur. 22 marca 1954 w Nowej Soli) – polski nauczyciel i samorządowiec, działacz opozycji demokratycznej w okresie PRL.
Życiorys.
W 1977 ukończył studia na Wydziale Filozoficzno-Historycznym Uniwersytetu Wrocławskiego. W tym samym roku został współpracownikiem wrocławskiego Studenckiego Komitetu Solidarności. Przez rok był pracownikiem Biblioteki Ossolineum, następnie do 1984 nauczycielem w Nowym Miasteczku i Nowej Soli. Współpracował z drugoobiegowym pismem „Biuletyn Dolnośląski”. W 1980 wstąpił do „Solidarności”, członkiem MKZ w Zielonej Górze i prezydium zarządu regionu. Po wprowadzeniu stanu wojennego internowany na okres od grudnia 1981 do listopada 1982. Od 1984 objęty zakazem wykonywania zawodu nauczyciela, przeszedł w tym samym roku na rentę inwalidzką. W trakcie internowania zapadł na chorobę nowotworową, brak podjęcia wówczas właściwej kuracji i brak prawidłowej opieki medycznej przyczynił się do konieczności amputowania w 1986 prawej nogi.
W 1989 stanął na czele lokalnego Komitetu Obywatelskiego. W 1990 powrócił do zawodu nauczyciela w Bytomiu Odrzańskim, był także radnym tej miejscowości i członkiem prezydium zarządu regionu NSZZ „S”. Od 1998 do 2002 pełnił funkcję radnego sejmiku lubuskiego I kadencji. Należał do założycieli Porozumienia Centrum, w 2001 wstąpił do Prawa i Sprawiedliwości.
Odznaczenia i wyróżnienia.
W 2009 prezydent Lech Kaczyński, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", odznaczył go Krzyżem Komandorskim Orderu Odrodzenia Polski. W 2001 otrzymał Srebrny Krzyż Zasługi, a w 2016 Krzyż Wolności i Solidarności.
W 2011 został laureatem nagrody honorowej „Świadek Historii” przyznanej przez Instytut Pamięci Narodowej.

</doc>
<doc id="2754276" url="https://pl.wikipedia.org/wiki?curid=2754276" title="Bounkou Camara">
Bounkou Camara

Bounkou Camara (ur. 6 lutego 1988) – mauretańska lekkoatletka, sprinterka, olimpijka z Pekinu.
Zawodniczka reprezentowała swój kraj na igrzyskach w Pekinie, startowała w biegu na 100 metrów kobiet - odpadła w eliminacjach z czasem 13.69.

</doc>
<doc id="2754284" url="https://pl.wikipedia.org/wiki?curid=2754284" title="Brandon Barnes">
Brandon Barnes

Brandon Barnes (ur. 10 października 1972, Denver, Kolorado) – amerykański muzyk, kompozytor i producent. Sławę zyskał dzięki zespołowi Rise Against, gdzie gra na perkusji od 2000 roku. Obecnie wraz z żoną i dziećmi mieszka w stanie Kolorado w Stanach Zjednoczonych.
Muzyk jest endorserem instrumentów firma Sabian i Tama.
Życiorys.
Brandon jest muzykiem z wykształcenia. Zaczynał od szkoły średniej, a następnie uczył się grać na perkusji w University of Colorado. Poznał on wiele stylów muzycznych, wzorując się na perkusistach światowej sławy. Miał możliwość wykazania się swoimi umiejętnościami w takich zespołach, jak m.in. Pinhead Circus i obecnie Rise Against, gdzie miał swój udział w stworzeniu 5 albumów studyjnych.

</doc>
<doc id="2754285" url="https://pl.wikipedia.org/wiki?curid=2754285" title="Kościół św. Rozalii na uroczysku Święta Rozalia">
Kościół św. Rozalii na uroczysku Święta Rozalia

Kościół pw. św. Rozalii – kościół filialny parafii św. Szymona i Judy Apostołów w Szelkowie, położony na uroczysku Święta Rozalia, w gminie Rzewnie.
Lokalizacja.
Kościół jest położony w oddali od najbliższych wsi, na uroczysku leśnym. Święta Rozalia to znane na Mazowszu miejsce kultu i pielgrzymek.
Historia.
Kościół drewniany z XVIII w..
Pierwszy kościół na uroczysku stanął około 1709 r. Była to kaplica z modrzewiowych bali. W środku, w ołtarzu głównym znajdował się pochodzący z końca XVIII wieku obraz z wizerunkiem św. Rozalii. W 1944 r. XVIII wieczny budynek został zdewastowany i zniszczony przez żołnierzy Armii Czerwonej, którzy drewna z kaplicy używali między innymi na podpałkę w kuchni polowej. Obraz uratował ks. Józef Dołęgowski, który wraz z parafianami przechował obraz przez wojnę. 
Kościół drewniany z XX w..
Staraniem ks. Józefa Gosika w 1946 r. w oparciu o dwa niemieckie baraki zbudowano drugą kaplicę, która została przebudowana w 1957 t.
Kościół murowany z XX w..
W latach 1991–1995 r. staraniem proboszcza Stanisława Marca zbudowano w św. Rozalii nowy kościół. Nawiązuje on bryłą do poprzedniej kaplicy ale poprzez zastosowany budulec zerwano z tradycją drewnianych, kurpiowskich świątyń. 4 września 1995 r. biskup łomżyński Juliusz Paetz pobłogosławił kościół. 4 września każdego roku w kościele odbywają się uroczystości odpustowe, które przyciągają do Świętej Rozalii znaczne ilości wiernych.
Otoczenie.
W pobliżu kościoła znajdują się 43 (stan na 2006 rok) dęby w wieku ok. 400–500 lat. Oprócz kościoła na uroczysku znajdują się zabudowania leśniczówki, która do 30 grudnia 2010 r. była siedzibą Leśnictwa Rozalia.

</doc>
<doc id="2754296" url="https://pl.wikipedia.org/wiki?curid=2754296" title="Heinkel He P.1078">
Heinkel He P.1078

Heinkel He P.1078 – niezrealizowany projekt myśliwca odrzutowego. Projekt powstał w 1944 roku. Maszyna ta miała być konkurentem dla Me 262.
Historia.
W 1944 rozpoczęły się prace nad myśliwcem, który mógłby ponownie dać III Rzeszy przewagę w powietrzu. W firmie Heinkel powstał projekt myśliwca – Heinkel He P.1078a. Prace posuwały się powoli i jeszcze w 1945 roku prototyp nie był gotowy. Kiedy jednak zaczął nabierać kształtów, halę produkcyjną zajęły wojska alianckie. He P.1078A był podobny do He 162. Powstał jednak projekt kolejnej wersji myśliwca znanego pod nazwą Heinkel He P.1078B. Firma Heinkel postanowiła skupić prace nad drugą wersją myśliwca. Heinkel He P.1078B miał podobne elementy skrzydeł co Heinkel He P.1078A. Samolot został zaprezentowany przed dowództwem Luftwaffe, lecz nie wykazało ono zainteresowania jeszcze przed rozpoczęciem pokazów. Firma załamana niepowodzeniem postanowiła kontynuować prace. Ostatecznym wynikiem prac był Heinkel He P.1078C. Jako jeden z niewielu myśliwców firmy Heinkel miał silnik odrzutowy wyprodukowany przez Heinkel-Hirth, która była częścią firmy Heinkel zajmującą się produkcją silników. Uznano, że skrzydła powinny być w układzie spłaszczonego M, których część idąca do dołu zastępuje ster kierunku, którego samolot był pozbawiony. W czasie projektowania samolotu dokonano bardzo wielu poprawek w konstrukcji. Mimo tego, kiedy projekt przedstawiono przed inżynierami i dowództwem Luftwaffe, inżynierowie mieli obawy dotyczące zbiorników paliwa, konstrukcji kadłuba i skrzydeł. W związku z tym postanowiono skupić się na samolotach Focke-Wulf Ta 183 i Messerschmitt P.1110.
Heinkel He P.1078A.
Heinkel He P.1078a był jednosilnikowym górnopłatem uzbrojonym w dwa działka kalibru 30 mm. Był małym myśliwcem, dzięki czemu trudno było go zestrzelić. Dawał także możliwość celnego strzału. Nie został jednak użyty bojowo. Samolot miał chowane trójkołowe podwozie i skośne skrzydła o układzie spłaszczonego M.
Heinkel He P. 1078B.
Heinkel He P. 1078b był myśliwcem o konfiguracji bezogonowej. Miał konfigurację latającego skrzydła. Miał również dwie części kadłuba pomiędzy którymi znajdował się wlot powietrza do silnika. Myśliwiec miał skośne skrzydła w układzie spłaszczonego M. Skrzydła miały skos 40°.
Heinkel He P.1078C.
Heinkel He P.1078 był projektem myśliwca posiadającego układ bezogonowy. Myśliwiec miał dość nietypową konstrukcję. Powstał jako konkurencja dla Me 262. Projekt zarzucono z powodu obawy o niezabezpieczone zbiorniki paliwa oraz bardzo krótki kadłub, który źle znosił duże prędkości. Myśliwiec miał kadłub o konstrukcji metalowej i skrzydła o konstrukcji drewnianej. Pilot siedział w fotelu katapultowym. Skrzydła były w układzie spłaszczonego M.

</doc>
<doc id="2754297" url="https://pl.wikipedia.org/wiki?curid=2754297" title="Galeria Green Point">
Galeria Green Point

Green Point – neomodernistyczna galeria handlowa w Poznaniu, na Wildzie, pomiędzy ulicami Hetmańską, Fabryczną, Pamiątkową i Madalińskiego, w pobliżu młynu Hermanka, zakładów Cegielskiego i starej zajezdni tramwajowej na ul. Madalińskiego.
Była to pierwsza duża galeria handlowa zrealizowana na Wildzie. Jest złożona z dwóch budynków: 7-kondygnacyjnego apartamentowca o powierzchni 1600 m² i dwukondygnacyjnej części handlowej o powierzchni 5000 m². Projektantem obiektu było Studio ADS, a inwestorem firma "Monoblok". Nazwę kompleksu powzięto od dachu-ogrodu, wieńczącego budynek.
23 października 2009 uruchomiono tu trzecie w Polsce (po Warszawie i Międzyzdrojach) kino w technologii 5D.

</doc>
<doc id="2754303" url="https://pl.wikipedia.org/wiki?curid=2754303" title="Rejestr klauzul niedozwolonych">
Rejestr klauzul niedozwolonych

Rejestr klauzul niedozwolonych (właśc. rejestr postanowień wzorców umowy uznanych za niedozwolone) – zestawienie klauzul abuzywnych prowadzone przez Prezesa UOKiK. Do rejestru są wpisywane z urzędu wszystkie postanowienia umowne, które zostały uznane za niedozwolone w stosunkach z konsumentami przez Sąd Ochrony Konkurencji i Konsumentów albo przez Prezesa UOKiK. Z racji zmian w przepisach na chwilę obecną funkcjonują dwa rejestry – jeden z klauzulami uznanymi za niedozwolone przez Sąd Ochrony Konkurencji i Konsumentów oraz drugi zawierający decyzje wydane przez Prezesa UOKiK. Oba rejestry są jawne, bezpłatne i dostępne na stronie internetowej UOKiK.
Możliwość powoływania się na klauzule znajdujące się rejestrach.
Klauzule abuzywne znajdujące się w rejestrach Prezesa UOKiK zostały wydane w indywidualnych sprawach przeciwko konkretnym przedsiębiorcom i konkretnym postanowieniom umownym. Wpisanie klauzuli niedozwolonej w stosunku do danego przedsiębiorcy pozwala się powoływać na ten fakt wyłącznie w stosunku do tego konkretnego przedsiębiorcy.
Jednakże znalezienie w rejestrze klauzuli podobnej do klauzuli znajdującej się w umowie z innym przedsiębiorcą, wysoce uprawdopodabnia, że taka klauzula zostanie uznana za niedozwoloną w postępowaniu przed Prezesem UOKiK.
Postępowanie w sprawie wpisania klauzuli do rejestru.
Decyzje w sprawie uznania postanowienia umownego za niedozwolone wydaje Prezes UOKiK. Prezes może określić w decyzji środki usunięcia trwających skutków naruszenia zakazu stosowania klauzul niedozwolonych, w szczególności zobowiązać przedsiębiorcę je stosującego do:
1. poinformowania konsumentów, będących stronami umów zawartych na podstawie wzorca umownego, o uznaniu za niedozwolone postanowienia tego wzorca – w sposób określony w decyzji;
2. złożenia jednokrotnego lub wielokrotnego oświadczenia o treści i w formie określonej w decyzji, np. przez publikację przeprosin lub przyznanie się do stosowania nieuczciwych praktyk rynkowych w prasie lub na stronie internetowej przedsiębiorcy.
Powyższe środki – w zależności od wagi naruszenia – mogą być stosowane łącznie. Ponadto, Prezes UOKiK może nakazać publikację decyzji w całości lub w części, z zaznaczeniem, czy decyzja ta jest prawomocna, w określonej w niej formie, na koszt przedsiębiorcy. Prezes UOKiK nie rozstrzyga natomiast o wzajemnych interesach pomiędzy konsumentem a przedsiębiorcą.
Kary w przypadku wpisania klauzuli do rejestru.
Prezes UOKiK może nałożyć na przedsiębiorcę stosującego niedozwolone postanowienia umowne karę w wysokości 10% obrotu osiągniętego w roku obrotowym poprzedzającym rok nałożenia kary, jeżeli przedsiębiorca stosował klauzule niedozwolone, choćby nieumyślnie.

</doc>
<doc id="2754305" url="https://pl.wikipedia.org/wiki?curid=2754305" title="Kanton Herceg-Bośni">
Kanton Herceg-Bośni



</doc>
<doc id="2754306" url="https://pl.wikipedia.org/wiki?curid=2754306" title="GAZ-22 Wołga">
GAZ-22 Wołga

GAZ-22 Wołga, początkowo M-22 Wołga – samochód osobowy klasy średniej wyższej z nadwoziem kombi, produkowany w radzieckich zakładach GAZ w Gorkim w latach 1962 – 1970. Była to odmiana kombi pierwszej generacji Wołgi, GAZ M-21. 
Historia i rozwój modelu.
GAZ M-22 Wołga był odmianą kombi wprowadzonego do produkcji w 1956 roku samochodu średniej wyższej klasy GAZ M-21 Wołga. Skonstruowanie wersji z nadwoziem kombi (według radzieckiej terminologii, "uniwersał"), wynikało z potrzeb gospodarki narodowej ZSRR, która nie posiadała w tym czasie w produkcji samochodów do przewozu niewielkich partii towarów (jedyny produkowany samochód kombi, Moskwicz 423, miał niewielką ładowność). Liczono także na eksport samochodu na rynki zachodnie, gdzie mógł konkurować ceną, przy dużych rozmiarach. Pierwsze prototypy wersji kombi powstały w 1960 roku, a do początku 1962 roku zbudowano kilka sztuk (według niektórych danych, 5) partii próbnej. Odpowiadały one stylizacją przedniej części produkowanej wówczas drugiej serii Wołgi, z tłoczoną osłoną chłodnicy z dużymi pionowymi podłużnymi otworami i figurką jelenia na masce. 
Produkcję seryjną Wołgi kombi, oznaczonej M-22, rozpoczęto latem 1962. Otrzymała ona stylizację odpowiadającą wprowadzonej równolegle do produkcji trzeciej serii Wołgi M-21. Przede wszystkim, otrzymała nową atrapę chłodnicy, z 37 wąskich chromowanych pionowych pasków, wygiętych na zewnątrz, w chromowanej ramie; usunięto też figurkę skaczącego jelenia i zmodyfikowano przednie kierunkowskazy, zachodzące teraz na boki. 
W stosunku do sedana, zmieniono tylną część nadwozia, łącznie z górną częścią tylnych drzwi bocznych. Klapa tylna była dwudzielna, otwierana na dół i do góry. Oparcie tylnej kanapy było składane na płaskie, zwiększając przestrzeń bagażową z 1,6 m² do 2,4 m². Objętość bagażnika wynosiła od 1 m³ do 1,5 m³ przy złożonej kanapie. Podłoga bagażnika oraz rozkładające się na równi z nią oparcie kanapy i dolna klapa bagażnika były wyłożone blachą. Pod unoszoną podłogą bagażnika było umieszczone koło zapasowe i narzędzia. Masa nadwozia była o 100 kg większa, niż w sedanie, a ładowność większa o 75 kg. Z tego powodu, kombi otrzymało wzmocnione resory z tyłu, a także wytrzymalsze opony 7,10-15 zamiast 6,7-15. Nominalna ładowność wynosiła 5 ludzi i 175 kg ładunku lub 2 ludzi i 400 kg ładunku, lecz w praktyce możliwe było przewożenie ładunków do 600 kg bez ujemnych konsekwencji dla samochodu. Z przodu samochód miał kanapę na całą szerokość, lecz według radzieckich przepisów mogły tam podróżować tylko dwie osoby (w Skandynawii dopuszczono trzy osoby z przodu). Istniała w niewielkiej liczbie ośmioosobowa odmiana Wołgi, opracowana przez szwedzkiego importera Konela, z dodatkowym trzecim rzędem siedzeń z dwoma siedzeniami, których oparcia składały się na płasko. 
Stosowano silniki o tej samej pojemności 2445 cm³, lecz o różnej mocy: 75, 80, 85 KM. Bazowy silnik miał 75 KM i stopień sprężania 6,7, jednostki 80 KM i 85 KM były wzmocnione przede wszystkim na eksport, o stopniu sprężania 7,15 i 7,65. 
W 1965 roku samochód podlegał niewielkiej modernizacji pod względem technicznym, wraz z sedanem, m.in. wzmocniono podłużnice ramy. Zewnętrzną różnicą stały się dwa wzdłużne przetłoczenia na dachu dla zwiększenia sztywności nadwozia. Bazowy model został oznaczony GAZ-22W, a w ulepszonym eksportowym wykonaniu - GAZ-22M. Warto zauważyć, że dopiero od 1962 w nazwie samochodu M-22 oficjalnie pojawił się skrót nazwy zakładów, a od 1965 roku zrezygnowano w ogóle z litery "M", oznaczającej "Mołotowiec" (fabryka GAZ nosiła do 1957 roku imię Mołotowa).
Oprócz bazowej wersji kombi, produkowano od początku wersję karetki pogotowia GAZ M-22B. Przedział medyczny był w niej oddzielony przeszkloną przegrodą od przedziału kierowcy i mieścił nosze oraz dwa fotele personelu medycznego, jeden za drugim. W przedziale kierowcy były dwa indywidualne fotele. Oprócz wyposażenia i specjalnego oświetlenia (standardowo lampa z czerwonym krzyżem na dachu, świecąca do przodu i reflektor-szperacz z lewej strony), karetka różniła się zawieszeniem i oponami jak w sedanie GAZ M-21, co zwiększało komfort jazdy. Koło zapasowe przechowywane było pionowo, w niszy za lewymi tylnymi drzwiami. Wersja eksportowa z lepszym wyposażeniem i wystrojem nosiła oznaczenie GAZ M-22BM. Po modernizacji w 1965 roku zwykła wersja karetki została oznaczona GAZ-22D, a wersja eksportowa - GAZ-22Je.
Produkcję Wołgi GAZ-22 zakończono równocześnie z sedanem, w czerwcu 1970 r. Zbudowano ogółem 639 478 Wołg pierwszego modelu, sedan i kombi.
Sprzedaż i eksploatacja.
Pomimo zapotrzebowania, samochody GAZ M-22 nie były w ogóle co do zasady sprzedawane na rynek prywatny, gdyż samochody kombi kojarzone były przez władze z prywatną wytwórczością, nie popieraną w ustroju komunistycznym. Samochody sprzedawane w ZSRR przeznaczano dla gospodarki narodowej (przedsiębiorstwa państwowe, organizacje, instytucje, sklepy itp.). Dopiero po zakończeniu produkcji w 1970 roku i wymianie samochodów na nowe, używane Wołgi kombi były sprzedawane dla użytkowników prywatnych, głównie pracowników użytkujących je instytucji. 
Istotna część produkcji była eksportowana, w tym także na rynek krajów zachodnich, co było szczególnie istotne dla gospodarki radzieckiej, starającej się uzyskiwać waluty wymienialne. Z uwagi na solidną konstrukcję i dobry stosunek ceny do wielkości i ładowności, pewną popularnością cieszyły się m.in. w krajach skandynawskich. Specjalnie dla krajów o ruchu lewostronnym, jak Wielka Brytania, Szwecja, Cypr, Indie i Indonezja, opracowano wersje eksportowe M-22P. Oprócz umieszczenia stanowiska kierowcy po prawej stronie, różniły się one umieszczeniem dźwigni zmiany biegów w podłodze. Wyprodukowano jednak takich samochodów niewiele – ponad 100, łącznie z sedanami.

</doc>
<doc id="2754307" url="https://pl.wikipedia.org/wiki?curid=2754307" title="The Lying Game">
The Lying Game

The Lying Game (2011-2013) – amerykański serial młodzieżowy stworzony przez Sarę Shepard na podstawie jej książek o tym samym tytule. Wyprodukowany przez Pratt Theater Enterprises, Alloy Entertainment i Warner Horizon Television.
Światowa premiera serialu miała miejsce 15 sierpnia 2011 roku na antenie ABC Family.
Ostatni odcinek został wyemitowany 12 marca 2013 – więcej odcinków nie zostało wyprodukowanych (chociaż były plany) z powodu niskiej oglądalności, serial został więc zakończony tzw. cliffhangerem.
Opis fabuły.
Serial opowiada o dwóch siostrach bliźniaczkach, Sutton i Emmie, które zostały rozdzielone przy porodzie. Jedna żyje wychowywana przez bogatych rodziców, druga mieszka z przyrodnim bratem w rodzinie zastępczej. Dziewczyny odnajdują się i próbują odszukać swoją biologiczną matkę. Nie jest to jednak proste, ponieważ siostry nie chcą ujawnić swojego pokrewieństwa do czasu wyjaśnienia sprawy. Sutton udaje się w poszukiwaniu matki, podczas gdy Emma zajmuje jej miejsce. Niestety nie zdaje sobie sprawy jak skomplikowane jest życie jej siostry i ile trudności sprawi jej zastąpienie Sutton. Emma coraz dłużej męczy się z kłamstwami a Sutton odkrywa kolejne mroczne tajemnice o ich matce, oraz o tym, że została adoptowana nielegalnie.

</doc>
<doc id="2754308" url="https://pl.wikipedia.org/wiki?curid=2754308" title="Jadar Sport S.A. Stężyca">
Jadar Sport S.A. Stężyca



</doc>
<doc id="2754309" url="https://pl.wikipedia.org/wiki?curid=2754309" title="Władysław Krzyżanowski (malarz)">
Władysław Krzyżanowski (malarz)

Władysław Krzyżanowski (Krzyżanowski-Dębno) (ur. 28 lutego 1889 we Lwowie, zm. 1973 w Edynburgu) – major piechoty Wojska Polskiego, artysta malarz, od 1945 tworzący na emigracji.
Życiorys.
Studiował na krakowskiej Akademii Sztuk Pięknych w pracowni Józefa Pankiewicza, a następnie w Paryżu. 
W czasie I wojny światowej walczył w szeregach cesarskiej i królewskiej Armii. Jego oddziałem macierzystym był c. i k. Pułk Piechoty Nr 30. Na stopień porucznika został mianowany ze starszeństwem z 1 stycznia 1916, a na stopień nadporucznika ze starszeństwem z 1 lutego 1918 w korpusie oficerów rezerwy piechoty.
Pełnił służbę w 35 Pułku Piechoty w Łukowie. 3 maja 1922 został zweryfikowany w stopniu majora ze starszeństwem z 1 czerwca 1919 i 500. lokatą w korpusie oficerów piechoty. W lipcu tego roku został zatwierdzony na stanowisku dowódcy batalionu. W następnym roku był dowódcą I batalionu. W lutym 1924 został przeniesiony do 54 Pułku Piechoty w Tarnopolu na stanowisko dowódcy batalionu sztabowego. W tym samym roku, w związku z likwidacją baonu sztabowego, został wyznaczony na stanowisko kwatermistrza, a później przesunięty na stanowisko dowódcy I batalionu. Następnie został przydzielony do Korpusu Kadetów Nr 1 we Lwowie. Uczył rysunków we wszystkich klasach, w wymiarze 20 godzin tygodniowo oraz kierował gabinetem rysunkowym. 23 grudnia 1927 został przeniesiony do kadry oficerów piechoty z pozostawieniem na dotychczas zajmowanym stanowisku. W marcu 1929 został zwolniony z zajmowanego stanowiska i oddany do dyspozycji dowódcy Okręgu Korpusu Nr VI, a z dniem 31 sierpnia tego roku przeniesiony w stan spoczynku.
W 1934, jako oficer stanu spoczynku pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas „przewidziany do użycia w czasie wojny”. Mieszkał we Lwowie przy ul. Teatyńskiej 35 m. 7.
W rodzinnym Lwowie założył grupę artystyczną "Zespół". Brał aktywny udział w życiu artystycznym Lwowa i Krakowa, każdego roku wielokrotnie brał udział w wystawach. Należał do Cechu Artystów Jednoróg oraz ugrupowań Awangarda i Nowa Generacja. Podczas II wojny światowej opuścił kraj, znalazł się w Wielkiej Brytanii skąd w 1945 nie powrócił do ojczyzny. Zmarł w Edynburgu w 1973 w wielu 84 lat.
Władysław Krzyżanowski tworząc martwe natury i pejzaże nawiązywał do twórczości Cezanne’a i francuskich postimpresjonistów. Jego twórczość charakteryzuje dobór ciepłych barw, kontrasty kolorów i chropowata faktura, którą uzyskiwał używając szpachli.
Ordery i odznaczenia.
15 marca 1937 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2754310" url="https://pl.wikipedia.org/wiki?curid=2754310" title="Nieziemski przybysz">
Nieziemski przybysz

Nieziemski przybysz (ang. "Something Is Out There", 1988) – amerykański serial fantastycznonaukowy stworzony przez Franka Lupo. Wyprodukowany przez Invader Productions, Inc.
Światowa premiera serialu miała miejsce 21 października 1988 roku na antenie NBC. Ostatni odcinek serialu został wyemitowany 9 grudnia 1988 roku. W Polsce serial nadawany był dawniej na kanale TVP1.
Obsada.
i inni

</doc>
<doc id="2754312" url="https://pl.wikipedia.org/wiki?curid=2754312" title="Mosir/Sokół Silesia Volley">
Mosir/Sokół Silesia Volley



</doc>
<doc id="2754314" url="https://pl.wikipedia.org/wiki?curid=2754314" title="Chłop i baba">
Chłop i baba

Chłop i baba – polski serial komediowy w reżyserii Łukasza Wylężałka, z udziałem wrocławskiego kabaretu Elita.
Plenery: wieś Jaźwiny koło Wrocławia.
Fabuła.
Serial opowiada o członkach dwóch rywalizujących ze sobą wiejskich rodzin – Mozyrków i Pętosów.

</doc>
<doc id="2754316" url="https://pl.wikipedia.org/wiki?curid=2754316" title="Zieleń brylantowa">
Zieleń brylantowa

Zieleń brylantowa – organiczny związek chemiczny z grupy barwników trifenylometanowych (anilinowych), podobny do zieleni malachitowej, od której różni się obecnością grup etylowych zamiast metylowych przy atomach azotu oraz anionem wodorosiarczanowym, (zieleń malachitowa zawiera anion chlorkowy, ).
Zastosowanie.
W medycynie zieleń brylantowa, podobnie jak fiolet gencjanowy, jest stosowana w lecznictwie (w Polsce obecnie bardzo rzadko, ze względu na trudną dostępność) jako środek antyseptyczny do dezynfekcji skóry i ran, w roztworach wodnych i spirytusowych o stężeniu 1–2%, rzadziej jako maść i w innych postaciach leku recepturowego. Znana pod nazwą farmaceutyczną . W krajach byłego ZSRR powszechnie używana jako środek odkażający potocznie nazywany „zielonką” ().
Ponadto może być używana do barwienia wełny i jedwabiu.

</doc>
<doc id="2754324" url="https://pl.wikipedia.org/wiki?curid=2754324" title="Iwan Kaługin">
Iwan Kaługin

Iwan Łukicz Kaługin, ros. Иван Лукич Калугин (ur. ?, zm. 6 stycznia 1963 r. w Wielkiej Brytanii) – rosyjski wojskowy (pułkownik), emigrant, dowódca plutonu broni ciężkiej 1 Batalionu 3 Pułku, a następnie 1 Batalionu 4 Pułku Rosyjskiego Korpusu Ochronnego podczas II wojny światowej.
W 1914 r. ukończył szkołę kawaleryjską w Jelizawetgradzie. Brał udział w I wojnie światowej. Służył w stopniu sztabsrotmistrza w 15 Tatarskim Pułku Ułanów. W 1917 r. ukończył szkołę lotniczą w Gatczynie. W 1918 r. wstąpił do nowo formowanych wojsk Białych gen. Antona I. Denikina. Służył w 1 Dywizjonie Samochodów Pancernych. W połowie listopada 1920 r. wraz z wojskami Białych został ewakuowany z Krymu do Gallipoli. W obozie dla internowanych wszedł w skład kompanii radiowej Batalionu Telegraficznego Pułku Technicznego. Na emigracji zamieszkał w Bułgarii. Awansował do stopnia pułkownika. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Od 1942 r. w stopniu feldfebla dowodził plutonem broni ciężkiej 1 Batalionu 3 Pułku, a następnie w stopniu porucznika 1 Batalionem 4 Pułku. Po zakończeniu wojny wyjechał do Wielkiej Brytanii.

</doc>
<doc id="2754330" url="https://pl.wikipedia.org/wiki?curid=2754330" title="Michaił Kaługin (lekarz wojskowy)">
Michaił Kaługin (lekarz wojskowy)

Michaił Wasiliewicz Kaługin, ros. Михаил Васильевич Калугин (ur. w Tichwinie, zm. 16 stycznia 1944 w okupowanej Jugosławii) – rosyjski wojskowy, emigrant, lekarz wojskowy 3 Pułku Rosyjskiego Korpusu Ochronnego podczas II wojny światowej.
W 1908 r. ukończył felczerską szkołę wojskową w Sankt Petersburgu. Służył jako starszy pomocnik lekarski w klinicznym szpitalu wojskowym w tym mieście. W 1918 r. wstąpił do wojsk Białych gen. Jewgienija L. Millera. Od pocz. listopada tego roku służył w 1 Ruchomym Oddziale Sanitarnym, zaś od poł. marca 1919 r. w 1 Północnym Pułku Strzeleckim. Dostał się do niewoli bolszewickiej, ale udało mu się zbiec we wrześniu. Po dotarciu do Archangielska został oficerem sztabowym w sztabie głównodowodzącego wojskami Obwodu Północnego. W marcu 1920 r. wraz z wojskami Białych został ewakuowany do Norwegii. Na emigracji zamieszkał w Królestwie SHS. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Służył jako lekarz wojenny 3 Pułku. 16 stycznia 1944 r. popełnił samobójstwo.

</doc>
<doc id="2754332" url="https://pl.wikipedia.org/wiki?curid=2754332" title="Publiczny system wypożyczania rowerów">
Publiczny system wypożyczania rowerów

Publiczny system wypożyczania rowerów (ang. "bike-sharing", "bike-sharing system") – zwany potocznie rowerem miejskim – system samoobsługowych wypożyczalni rowerów publicznych w miastach, zlokalizowany głównie w centrach miast, pozwalający wypożyczyć rower na określony czas bezobsługowo. W najnowszych systemach wypożyczenie odbywa się najczęściej z użyciem aplikacji mobilnej a płatność odbywa się automatycznie z doładowanych kredytów lub podpiętej karty płatniczej.
Stosowany jest zwykle w dużych aglomeracjach miejskich do poruszania się na bliskie odległości. Promowany w miastach dla zmniejszenia zatorów w ulicznym ruchu samochodowym, ograniczania emisji spalin i poprawy zdrowia mieszkańców. Eliminuje niektóre wady roweru prywatnego, np. narażenie na kradzież i wysokie koszty zakupu oraz użytkowania.
Historia.
Stacje z obsługą.
Obsługowa wypożyczalnia rowerów, tradycyjna wypożyczalnia rowerów lub generacja zero – to najstarszy model wypożyczalnie gdzie lokalizacje lub stacje nie są zautomatyzowane, a są prowadzone przez pracowników lub wolontariuszy. W Polsce tego typu wypożyczalnie funkcjonują w rejonach turystycznych. Swoją sieć wypożyczalni w 5 miastach polski prowadzi sieć sklepów sportowych Decathlon.
Wypożyczalnie bezobsługowe, bezpłatne.
Pierwsza generacja – system „Witte Fietsen” – pierwszą ideę bezobsługowych wypożyczalni rowerowych wprowadził Luud Schimmelpennink w Amsterdamie w 1965 roku pod nazwą "White Bicycle Plan", gdzie razem ze znajomymi zebrali 50 rowerów, pomalowali je na biało i rozstawili w mieście, do darmowego użytkowania. Większość rowerów została skradziona.
Wypożyczalnie bezobsługowe na kaucje.
Druga generacja – system opracowany przez Mortena Sadolina i Ole Wessunga z Kopenhagi po tym, jak obaj zostali ofiarami kradzieży rowerów pewnej nocy w 1989 roku. Opracowany przez nich system zakładał darmowe wypożyczanie rowerów z depozytem w postaci monet, które wykorzystuje się do odblokowania rowerów analogicznie do odblokowywania wózków sklepowych.
Pierwsze systemy z depozytami zostały uruchomione w 1991 roku w Farsø i Grenå w Danii oraz w 1993 roku w Nakskov w Danii z 26 rowerami i 4 stacjami. W 1995 roku pierwszy duży program z 800 rowerami generacji został uruchomiony w Kopenhadze jako Bycyklen. System został następnie wprowadzony w Helsinkach (2000-2010) i Wiedniu w (2002) oraz w Aarhus (2003).
Wypożyczalnie automatyczne na kartę.
Trzecia generacja składają się z rowerów, które można wypożyczyć z automatycznych stacji dokujących; Można je wypożyczyć na jednej i zwrócić na innej stacji należącej do tego samego systemu. Stacje dokujące to specjalne stojaki rowerowe, które blokują rower i zwalniają go tylko za pomocą sterowania komputerowego. Osoby zarejestrowane w programie identyfikują się za pomocą karty członkowskiej w dowolnym z hubów.
System ten został opracowany jako "Public Velo" przez Hellmuta Slachtę i Paula Brandstättera w latach 1990–1992, a po raz pierwszy wdrożony w 1996 roku przez Uniwersytet Portsmouth i Radę Miasta Portsmouth pod nazwą "Bikeabout." Do korzystania z systemu potrzeba była karta magnetyczną używaną. 6 czerwca 1998 roku podobny system wprowadzono w Rennes pod nazwą "LE vélo STAR." Była to sieć miejska z 200 rowerami, 25 stacjami i elektroniczną identyfikacją rowerów.
Poza Europą system tego typu zaczęły się pojawiać w 2008 roku na początek w Brazylii, Chile, Chinach, Nowej Zelandii, Korei Południowej, Tajwanie i każdy z nich był pierwszym programem wypożyczania rowerów trzeciej generacji w tych krajach.
Wypożyczalnie bez stacji dokujących.
Znany jako czwarta generacja lub piąta generacja systemy wynajmu rowerów; Elementarnym założeniem systemu jest rower z blokadą, która jest zwykle zintegrowany z ramą i jej zapięcie nie wymaga stacji dokującej. W przypadku czwartej generacji dostępne są stacje dokujące, ale nie jest wymagane pozostawienie roweru na tej stacji i możemy z użyciem zawartej blokady pozostawić rower w dowolnym miejscu. W przypadku systemu piątej generacji stacje mają charakter wirtualny i są to raczej miejsca, w których systemy są rozlokowywane przez operatora.
System ten został następnie opracowany przez Deutsche Bahn w 1998 roku w celu włączenia cyfrowych kodów uwierzytelniających (które się zmieniają) do automatycznego blokowania i odblokowywania rowerów. Deutsche Bahn uruchomiła system pod nazwą "Call a Bike" w 2000 roku, umożliwiając użytkownikom odblokowanie roweru za pomocą wiadomości SMS lub połączenia telefonicznego, a ostatnio za pomocą aplikacji.
Rozwój technologiczny telefonów i systemów GPS utorował drogę do dużego wzrostu tego typu systemów udostępniania rowerów „bez stacji dokującej”. Chińskie firmy Ofo i Mobike stały się pionierami wdrażania systemów bez stacji dokujących. Ofo wystartowało swój system w Pekinie w 2015, a Mobike w Szanghaju w 2016. W Polsce pierwszy tego typu system został uruchomiony w Krakowie w 2016 roku (Wavelo), a w Warszawie w 2017 (Acro-bike).
W grudniu 2016 r. około 1000 miast na całym świecie posiada program rowerów publicznych. W 2021 na świecie istniało blisko 2000 systemów rowerów publicznych oferując blisko 10 mln rowerów. Najbardziej dynamiczny wzrost nastąpił w 2017 roku, gdy otwarto 581 systemów przy 50 zamkniętych.
Najwięcej systemów zlokalizowanych jest w Chinach, a zarazem tam znajdują się największe, które osiągają liczbę 90 000 dostępnych rowerów.
Rowery publiczne w Polsce.
W Polsce pierwsza wypożyczalnia rowerów powstała w Krakowie w 2008 roku. Kolejna otwarta rok później w Szczecinku.
Większość systemów funkcjonuje w okresie wiosenno-zimowym. Wyjątek stanowi Wrocław, gdzie system funkcjonuje cały rok. Większość systemów posiada okres bezpłatnego wypożyczenia, który najczęściej wynosi 20 min. Cena za godzinę wypożyczenia w większości wynosiła od 1 do 3 PLN. Wyjątek stanowią Szamotuły, gdzie system jest całkowicie bezpłatny oraz Duszniki Zdrój, gdzie wypożyczane są rowery elektryczne.
Statystyki.
Zgodnie z listą systemów rowerów publicznych w Polsce w 2021 roku było 75 systemów wypożyczalni należących do 8 różnych operatorów obsługujących 21659 rowerów; 18 systemów zostało zamkniętych; Największą liczbą systemów w Polsce prowadzi niemiecka firma Nextbike (37 systemów posiadających 16188 rowerów) a następny w kolejności jest Roovee (25 systemów obsługujących 1910 rowerów); Na uwagę zasługuje także freebike, który ma tylko 4 systemy, ale w nich aż 2680 rowerów. Największą liczbę stacji ma warszawski system Veturilo (blisko 400) oraz zaraz największą liczbę dostępnych rowerów (prawie 5800). Wśród 71 systemów 2 mają charakter aglomeracyjny (aglomeracja lubelska, aglomeracja białostocka) a jeden wojewódzki (województwo łódzkie), natomiast 6 systemów na terenie Metropolii Górnośląsko-Zagłębiowskiej operowanych przez Nextbike funkcjonują jako połączona sieć. Pod względem rozwoju systemów Polska zajmowała w 2021 roku piąte miejsce w Europie. Najwięcej procentowo w 2020 mieszkańców zapisanych w systemie miały Szamotuły (66%); Największą liczbę rowerów na mieszkańca miał system w Ustroniu (230 mieszkańców na jeden rower) a największe zagęszczenie stacji Chorzów. W 2022 roku największy przyrost odnotował operator Roovee zwiększając liczbę miast do 30 a liczbę rowerów do 2900 dając mu 12% udziału w rynku, tyle samo co freebike. W 2022 roku rynek rozrósł się do 94 miast, 82 systemów i 23 7 tys. rowerów. Podaż usług wzrosła o 13% względem 2021 roku. Systemy rowerów publicznych stanowiły w 2022 95% rynku systemu wypożyczalni rowerów. 
Statystyki wypożyczeń.
Statystyki systemów rowerów miejskich w Polsce 2015:

</doc>
<doc id="2754335" url="https://pl.wikipedia.org/wiki?curid=2754335" title="Trofim Gorb">
Trofim Gorb

Trofim Sidorowicz Gorb, ros. Трофим Сидорович Горб (ur. ? w stanicy Starominskaja, zm. ?) – kozacki działacz narodowy, ataman 1 Wzorcowego Oddziału Umanskiego Kubańskiego Wojska Kozackiego podczas II wojny światowej.
Był atamanem stanicy Starominskaja. Wybrano go członkiem Kubańskiej Rady Krajowej. Po klęsce wojsk Białych podczas rosyjskiej wojny domowej pozostał w Rosji Sowieckiej. W latach 30. został rozkułaczony. Po zajęciu ziem Kozaków kubańskich przez wojska niemieckie latem 1942 r., podjął kolaborację z okupantami. W połowie stycznia 1943 r. Niemcy mianowali go atamanem 1 Wzorcowego Oddziału Umanskiego Kubańskiego Wojska Kozackiego. Współorganizował odwrót Kozaków kubańskich wraz z wojskami niemieckimi na okupowaną Ukrainę. Dalsze jego losy są nieznane.

</doc>
<doc id="2754338" url="https://pl.wikipedia.org/wiki?curid=2754338" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F38 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F38 mężczyzn

W rzucie dyskiem kl. F38 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 8 zawodników.

</doc>
<doc id="2754339" url="https://pl.wikipedia.org/wiki?curid=2754339" title="Michał Franciszek de la Gardette">
Michał Franciszek de la Gardette

Michał Franciszek de la Gardette, (fra.) Michel-François de la Gardette (ur. 5 września 1744 w Billom, zm. 3 września 1792 w Paryżu) – błogosławiony Kościoła katolickiego, męczennik, ofiara antykatolickich prześladowań okresu francuskiej rewolucji.
Studiował teologię w Paryżu, a po przyjęciu w 1773 roku święceń kapłańskich podjął działalność duszpasterską. W okresie, gdy w rewolucyjnej Francji nasiliło się prześladowanie katolików, pracował na terenie diecezji paryskiej i był wikariuszem przy kościele św. Gerwazego i Protazego. Po odmowie złożenia przysięgi na Konstytucję cywilną kleru 17 sierpnia 1792 roku został aresztowany. Uwięziono go w więzieniu La Force. Zginął 2 września tegoż roku.
Był jedną z ofiar tak zwanych masakr wrześniowych, w których zginęło 300 duchownych, ofiar nienawiści do wiary (łac) "odium fidei". Obok Jana Chrzciciela Bottex i Franciszka Jacka Lé Livec de Trésurin był jednym z trzech beatyfikowanych, którzy ponieśli śmierć w La Force.
Dzienna rocznica śmierci jest dniem, kiedy wspominany jest w Kościele katolickim.
Michał Franciszek de la Gardette znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2754341" url="https://pl.wikipedia.org/wiki?curid=2754341" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F42 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F42 mężczyzn

W rzucie dyskiem kl. F42 (zawodnicy z amputowanymi kończynami) mężczyzn podczas Letnich Igrzysk Paraolimpijskich 2004 rywalizowało ze sobą 10 zawodników.

</doc>
<doc id="2754344" url="https://pl.wikipedia.org/wiki?curid=2754344" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F52 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F52 mężczyzn

W rzucie dyskiem kl. F52 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 6 zawodników.

</doc>
<doc id="2754345" url="https://pl.wikipedia.org/wiki?curid=2754345" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F53 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F53 mężczyzn

W rzucie dyskiem kl. F53 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 12 zawodników.

</doc>
<doc id="2754346" url="https://pl.wikipedia.org/wiki?curid=2754346" title="Keetie van Oosten-Hage">
Keetie van Oosten-Hage

Cornelia "Keetie" van Oosten-Hage (ur. 21 sierpnia 1949 w Sint Maartensdijk) – holenderska kolarka torowa i szosowa, wielokrotna medalistka torowych i szosowych mistrzostw świata.
Kariera.
Pierwszy sukces w karierze Keetie van Oosten-Hage osiągnęła w 1966 roku, kiedy na szosowych mistrzostwach świata w Nürburg zdobyła srebrny medal w wyścigu ze startu wspólnego, ulegając jedynie Yvonne Reynders z Belgii. W tej samej konkurencji zdobyła jeszcze siedem medali: złote na mistrzostwach w Imoli (1968) i mistrzostwach w Ostuni (1976), srebrne na mistrzostwach w Barcelonie (1973) i mistrzostwach w Nürburg (1978) oraz brązowe podczas mistrzostw w Mendrisio (1971), mistrzostw w Montrealu (1974) i mistrzostw w Yvior (1975). Równocześnie van Oosten-Hage zdobyła dziesięć medali na torowych mistrzostwach świata. Była najlepsza w indywidualnym wyścigu na dochodzenie na: MŚ w Liège (1975), MŚ w Lecce (1976), MŚ w Monachium (1978) i MŚ w Amsterdamie (1979), drugie miejsce zajmowała podczas: MŚ w Varese (1971), MŚ w Marsylii (1972) i MŚ w San Sebastián (1973), za każdym razem przegrywając jedynie z Tamarą Garkuszyną z ZSRR. Ponadto w tej samej konkurencji była trzecia na MŚ w Rzymie (1968), MŚ w Brnie (1969) oraz MŚ w Montrealu (1974). Wielokrotnie zdobywała medale mistrzostw Holandii, zarówno w kolarstwie torowym jak i szosowym. Wygrywała także wyścigu szosowe, chociaż głównie na arenie krajowej. Nigdy nie wystartowała na igrzyskach olimpijskich.
Jej siostry: Heleen Hage, Bella van der Spiegel-Hage i Ciska Hage oraz jej siostrzeniec Jan van Velzen również reprezentowali Holandię w kolarstwie.

</doc>
<doc id="2754348" url="https://pl.wikipedia.org/wiki?curid=2754348" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F54 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F54 mężczyzn

W rzucie dyskiem kl. F54 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 11 zawodników.

</doc>
<doc id="2754349" url="https://pl.wikipedia.org/wiki?curid=2754349" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F55 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F55 mężczyzn

W rzucie dyskiem kl. F55 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 11 zawodników.

</doc>
<doc id="2754350" url="https://pl.wikipedia.org/wiki?curid=2754350" title="Anne Riemersma">
Anne Riemersma

Anne Riemersma (ur. w 1954 w Slappeterp) – holenderska kolarka torowa i szosowa, trzykrotna wicemistrzyni świata w kolarstwie torowym.
Kariera.
Pierwszy sukces w karierze Anne Riemersma osiągnęła w 1977 roku, kiedy na torowych mistrzostwach świata w San Crisóbal zdobyła srebrny medal w indywidualnym wyścigu na dochodzenie, ulegając jedynie Wierze Kuzniecowej z ZSRR. Wynik ten powtórzyła później na mistrzostwach świata w Monachium w 1978 roku i rozgrywanych rok później mistrzostwach w Amsterdamie. W oby ostatnich przypadkach lepsza od niej okazała się tylko jej rodaczka Keetie van Oosten-Hage. Wielokrotnie zdobywała medale torowych mistrzostw kraju, w tym dwa złote: w 1978 roku była najlepsza w omnium i indywidualnym wyścigu na dochodzenie. Startowała także w wyścigach szosowych, chociaż głównie na arenie krajowej. Wygrała między innymi kryterium w Roden w 1974 roku, Apeldoorn w 1976 roku, Nieuweschans w 1977 roku oraz w Almelo w 1979 i 1980 roku. Nigdy nie wystartowała na igrzyskach olimpijskich.
Anne wyszła za mąż za byłego holenderskiego kolarza Gerrita Möhlmanna, z którym ma dwójkę dzieci: syna Petera Möhlmanna i córkę Pleuni Möhlmann, oboje również uprawiają kolarstwo.

</doc>
<doc id="2754353" url="https://pl.wikipedia.org/wiki?curid=2754353" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F56 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F56 mężczyzn

W rzucie dyskiem kl. F56 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 11 zawodników.

</doc>
<doc id="2754354" url="https://pl.wikipedia.org/wiki?curid=2754354" title="Kaukaski Sztab Ewakuacji Uchodźców">
Kaukaski Sztab Ewakuacji Uchodźców

Kaukaski Sztab Ewakuacji Uchodźców (niem. "Flüchtlingsstab Kaukasus", ros. Кавказский Штаб по эвакуации беженцев) – niemiecki organ wojskowy koordynujący ewakuację kaukaskich i kozackich uchodźców cywilnych podczas II wojny światowej.
Po klęsce wojsk niemieckich w bitwie pod Stalingradem Niemcy zostali zmuszeni rozpocząć odwrót z Północnego Kaukazu i Kubania. Przyłączyli się do nich liczni Górale kaukascy i Kozacy, którzy współpracowali z niemieckimi okupantami. 2 stycznia 1943 r. gen. Ewald von Kleist, dowódca Grupy Armii „A”, wydał rozkaz dotyczący utworzenia Kaukaskiego Sztabu Ewakuacji Uchodźców, który miał koordynować prowadzenie ewakuacji uchodźców cywilnych. Na czele Sztabu stanął płk Mierzyński, pełniący funkcję polowego komendanta okupowanego Piatigorska. 3 stycznia Niemcy nakazali odwrót Górali kaukaskich i Kozaków terskich. Niemieckie komendantury miejskie i polowe zostały zobowiązane do pomocy uchodźcom cywilnym. Kolumny uchodźców poruszały się kilkoma marszrutami:
Wszystkie kolumny kierowały się na Krasnodar, stolicę Kubania, gdzie mieli do nich dołączyć Kozacy kubańscy, a także Kałmucy. Ze względu na szybkie postępy Armii Czerwonej uchodźcy zostali jednak zmuszeni do skierowania się na Półwysep Tamański. Dotarło tam do marca 1943 r. ok. 120 tys. uchodźców, w tym ponad 80 tys. Kozaków. Pod atakami bombowymi lotnictwa sowieckiego zostali oni przewiezieni drogą morską przez Cieśninę Kerczeńską na Krym. Z rejonu Kercza uchodźcy szli na północ w kierunku Przesmyku Perekopskiego. Na południu Ukrainy byli oni podporządkowywani niemieckim komendanturom wojskowym, które miały zapewnić im miejsca rozmieszczenia. Inaczej wyglądała ewakuacja Kozaków kubańskich zamieszkujących terytorium 1 Wzorcowego Oddziału Umanskiego Kubańskiego Wojska Kozackiego. Zostali oni przewiezieni przez Morze Azowskie do Taganrogu, skąd byli kierowani do Berdiańska, wyznaczonego przez Niemców na punkt zborny dla Kozaków z północnej części Kubania. We wsi Nowo-Spasskoje koło Berdiańska w poł. lutego 1943 r. został sformowany 1 Kubański Pułk Konny pod dowództwem starsziny wojskowego I. I. Sałomachy.

</doc>
<doc id="2754355" url="https://pl.wikipedia.org/wiki?curid=2754355" title="Luigina Bissoli">
Luigina Bissoli

Luigina Bissoli (ur. 21 stycznia 1956 w Vigonza) – włoski kolarka torowa i szosowa, trzykrotna medalistka torowych mistrzostw świata oraz wicemistrzyni świata w kolarstwie szosowym.
Kariera.
Pierwszy sukces w karierze Luigina Bissoli osiągnęła w 1975 roku, kiedy została mistrzynią kraju w szosowym wyścigu ze startu wspólnego. Rok później wywalczyła srebrny medal w tej samej konkurencji podczas szosowych mistrzostw świata w Ostuni, gdzie uległa jedynie z Keetie van Oosten-Hage z Holandii. W tym samym roku wystąpiła również na torowych mistrzostwach świata w Lecce, gdzie była druga w indywidualnym wyścigu na dochodzenie, ponownie przegrywając tylko z Holenderką. W indywidualnym wyścigu na dochodzenie zdobyła ponadto jeszcze dwa brązowe medale: na mistrzostwach świata w Monachium w 1978 roku i rozgrywanych rok później mistrzostwach w Amsterdamie. Nigdy nie wystartowała na igrzyskach olimpijskich.

</doc>
<doc id="2754356" url="https://pl.wikipedia.org/wiki?curid=2754356" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F57 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F57 mężczyzn

W rzucie dyskiem kl. F57 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 9 zawodników.

</doc>
<doc id="2754357" url="https://pl.wikipedia.org/wiki?curid=2754357" title="Herb gminy Janów">
Herb gminy Janów



</doc>
<doc id="2754358" url="https://pl.wikipedia.org/wiki?curid=2754358" title="Lekkoatletyka na Letnich Igrzyskach Paraolimpijskich 2004 – rzut dyskiem kl. F58 mężczyzn">
Lekkoatletyka na Letnich Igrzyskach Paraolimpijskich 2004 – rzut dyskiem kl. F58 mężczyzn

W rzucie dyskiem kl. F58 (zawodnicy na wózkach inwalidzkich) mężczyzn podczas Letnich Igrzysk Paraolimpijskich 2004 rywalizowało ze sobą 10 zawodników.

</doc>
<doc id="2754359" url="https://pl.wikipedia.org/wiki?curid=2754359" title="Truus van der Plaat">
Truus van der Plaat

Truus van der Plaat (ur. w Geldermalsen) – holenderska kolarka torowa i szosowa, wicemistrzyni świata w kolarstwie torowym.
Kariera.
Pierwszy sukces w karierze Truus van der Plaat osiągnęła w 1979 roku, kiedy na torowych mistrzostwach świata w Amsterdamie zdobyła srebrny medal w indywidualnym wyścigu na dochodzenie, ulegając jedynie Galinie Cariowej z ZSRR. Zdobywała ponadto medale mistrzostw Holandii, zarówno w kolarstwie torowym jak i szosowym. Startowała również w wyścigach szosowych, chociaż głównie na arenie krajowej. Wygrała między innymi kryterium w Eindhoven w 1970 roku, Alkmaar w 1973 roku, Apeldoorn w 1975 roku oraz w Maastricht w 1978 roku. Nigdy nie wystartowała na igrzyskach olimpijskich.

</doc>
<doc id="2754360" url="https://pl.wikipedia.org/wiki?curid=2754360" title="Herb gminy Janów (powiat częstochowski)">
Herb gminy Janów (powiat częstochowski)

Herb gminy Janów przedstawia w błękitnej tarczy herbowej podkowę srebrną, barkiem ku górze, ze złotym krzyżem kawalerskim zaćwieczonym na barku. Jest to herb miejski Janowa z okresu, gdy miejscowość posiadała prawa miejskie (ok. 1670-1870).
Najstarszy znany wizerunek herbu Janowa pochodzi z pieczęci miejskiej z 1690 roku, we wzorze tym tarczę herbową wieńczyła mitra książęca. Miasto przyjęło herb rodowy jego założycieli - Koniecpolskich, Pobóg. W okresie 1855-1870 nowi właściciele, Krasiccy, zmienili herb miejski na Ślepowron.
Gmina Janów przyjęła jako herb gminy najstarszy herb dawnego miasta, czyli Pobóg. Jego wzór graficzny określa załącznik do Statutu gminy.

</doc>
<doc id="2754362" url="https://pl.wikipedia.org/wiki?curid=2754362" title="Shuhei Sato">
Shuhei Sato

 – japoński snowboardzista specjalizujący się w halfpipe'ie. W 2013 roku wystartował na mistrzostwach świata w Stoneham, gdzie zajął 14. miejsce. W zawodach Pucharu Świata zadebiutował 26 sierpnia 2012 roku w Cardronie, zajmując drugie miejsce w halfpipe’ie. Tym samym już w swoim debiucie nie tylko zdobył pierwsze pucharowe punkty, ale od razu stanął na podium. W zawodach tych rozdzielił swego rodaka, Ryō Aono i Chińczyka Zhang Yiwei. Najlepsze wyniki osiągnął w sezonie 2012/2013, kiedy to zajął czwarte miejsce w klasyfikacji generalnej (AFU), a w klasyfikacji halfpipe’a był trzeci. Nie startował na igrzyskach olimpijskich. W 2014 roku zakończył karierę.

</doc>
<doc id="2754363" url="https://pl.wikipedia.org/wiki?curid=2754363" title="Krąpiel (rzeka)">
Krąpiel (rzeka)



</doc>
<doc id="2754364" url="https://pl.wikipedia.org/wiki?curid=2754364" title="Vigil">
Vigil



</doc>
<doc id="2754365" url="https://pl.wikipedia.org/wiki?curid=2754365" title="4. Buffett Cup">
4. Buffett Cup

4. Buffett Cup – zawody brydżowe rozegrane między zaproszonymi zawodnikami z Europy i Stanów Zjednoczonych, które odbyły się w okresie 10–13 września 2012 roku w Omaha (Nebraska, USA).
Wygrała drużyna USA 107:103.
Poprzedni zwycięzcy.
Poprzednie zawody, trzeci Buffett Cup, odbyły się w okresie 27..30 września 2010 w Cardiff, (Walia). USA zwyciężyło 109:89.
Transmisje z zawodów.
Wszystkie sesje zawodów transmitowane były w internecie poprzez BBO. Była jednoczesna transmisja z 6 stołów.
W komentarzach do zawodów podkreślano iż:
Plan sesji i wyniki zawodów.
Poniżej przedstawiono wszystkie sesje zawodów. Podany czas obowiązuje w Europie! Kolumny zawierają wynik sesji i wynik po sesjach.

</doc>
<doc id="2754366" url="https://pl.wikipedia.org/wiki?curid=2754366" title="Pleurolepis">
Pleurolepis



</doc>
<doc id="2754367" url="https://pl.wikipedia.org/wiki?curid=2754367" title="Sada Cruzeiro Vôlei">
Sada Cruzeiro Vôlei

Sada Cruzeiro Vôlei; brazylijski klub piłki siatkowej mężczyzn powstały w 2006 w Belo Horizonte pod nazwą Sada Betim. Od sezonu 2006/2007 klub występuje w rozgrywkach Superligi, najwyższej klasy rozgrywek w Brazylii. 
Sukcesy.
Mistrzostwo Brazylii:
Klubowe Mistrzostwa Ameryki Południowej:
Klubowe Mistrzostwa Świata:
Puchar Brazylii:
Superpuchar Brazylii:

</doc>
<doc id="2754368" url="https://pl.wikipedia.org/wiki?curid=2754368" title="Krępa (dopływ Krąpieli)">
Krępa (dopływ Krąpieli)



</doc>
<doc id="2754369" url="https://pl.wikipedia.org/wiki?curid=2754369" title="Girigorij Junkierajt">
Girigorij Junkierajt

Grigorij F. Junkierajt, ros. Григорий Ф. Юнкерайт (ur. ?, zm. prawdopodobnie w latach 60. lub 70. XX wieku w ZSRR) – radziecki wojskowy, dowódca oddziału karnego na Smoleńszczyźnie, a następnie śledczy SD w Borysowie podczas II wojny światowej.
Pochodził z niemieckiej rodziny z Powołża. Służył w Armii Czerwonej. Po ataku wojsk niemieckich na ZSRR 22 czerwca 1941 r., przeszedł dobrowolnie na stronę Niemców. Początkowo był hiwisem, pełniąc różnego rodzaju czynności pomocnicze w oddziałach wojskowych Wehrmachtu. Wiosną 1942 r. został dowódcą rosyjskiej pomocniczej policji porządkowej we wsi Siemlowo na okupowanej Smoleńszczyźnie. Wkrótce sformował i stanął na czele 50-osobowego ochotniczego oddziału karnego, który działał w rejonie siemlowskim obwodu smoleńskiego. Pacyfikował on okoliczne wsie i wyłapywał w lasach ukrywających się wojskowych Armii Czerwonej. W marcu 1943 r. oddział wraz z wojskami niemieckimi wycofał się na zachód, do rejonu chisławiczenskiego Smoleńszczyzny, a następnie na okupowaną Białoruś. Tam Niemcy mianowali G. F. Junkierajta śledczym SD w okupowanym Borysowie w stopniu Untersturmführera. Otrzymał 3 odznaczenia wojskowe. Podczas operacji „Bagration” ukrył się w okolicznych lasach, po czym ujawnił się przed Sowietami jako zbiegły jeniec wojenny pod fałszywym nazwiskiem Iwanienkow. Zmobilizowano go do Armii Czerwonej. Służył w kompanii karnej. Podczas walk z Niemcami w Prusach Wschodnich pod koniec 1944 r. został ciężko ranny. Po wyleczeniu zdemobilizowano go. Zamieszkał w mieście Wyksa, gdzie pracował jako ślusarz w kombinacie metalurgicznym. W 1956 r. został rozpoznany i aresztowany przez KGB. Po procesie skazano go na karę 25 lat łagrów. Wiadomo, że nie dożył wyjścia na wolność.

</doc>
<doc id="2754371" url="https://pl.wikipedia.org/wiki?curid=2754371" title="Sgairhynchus">
Sgairhynchus



</doc>
<doc id="2754372" url="https://pl.wikipedia.org/wiki?curid=2754372" title="Argyrotaenia">
Argyrotaenia



</doc>
<doc id="2754373" url="https://pl.wikipedia.org/wiki?curid=2754373" title="Zamecznik (wzniesienie)">
Zamecznik (wzniesienie)

Zamecznik – wzniesienie o wysokości 144,7 m n.p.m. na Pojezierzu Ińskim, położone w woj. zachodniopomorskim, w powiecie łobeskim, w gminie Węgorzyno. 
Teren wzniesienia jest objęty obszarem specjalnej ochrony ptaków Ostoja Ińska.
Przy południowym zboczu Zamecznika przebiega linia kolejowa nr 210. Ok. 0,8 km na północ od wzniesienia znajduje się jezioro Brzeźno.
Nazwę "Zamecznik" wprowadzono urzędowo w 1955 roku, zastępując poprzednią niemiecką nazwę "Schloß-Berg".

</doc>
<doc id="2754374" url="https://pl.wikipedia.org/wiki?curid=2754374" title="Zuzana Charvátová">
Zuzana Charvátová



</doc>
<doc id="2754376" url="https://pl.wikipedia.org/wiki?curid=2754376" title="Mindorogobius">
Mindorogobius



</doc>
<doc id="2754379" url="https://pl.wikipedia.org/wiki?curid=2754379" title="Brestowo (obwód Łowecz)">
Brestowo (obwód Łowecz)

Brestowo (bułg. "Брестово") – wieś w północnej Bułgarii, w obwodzie Łowecz, w gminie Łowecz.
Znajduje się 23 km od Łoweczu, we wsi znajduje się zabytkowa cerkiew.
Urodzili się tutaj Wanczo Christow, Miszo Conew, Daszo Łalew – partyzanci, Nikołaj Wyszow – lekarz.

</doc>
<doc id="2754380" url="https://pl.wikipedia.org/wiki?curid=2754380" title="Kościelnik (przystanek kolejowy)">
Kościelnik (przystanek kolejowy)

Kościelnik – zamknięty 1 października 1991 roku przystanek osobowy w Kościelniku na linii kolejowej nr 337 Lubań Śląski – Leśna, w powiecie lubańskim, w województwie dolnośląskim, w Polsce.

</doc>
<doc id="2754381" url="https://pl.wikipedia.org/wiki?curid=2754381" title="Księginki (przystanek kolejowy)">
Księginki (przystanek kolejowy)

Księginki – otwarty 18 maja 1896 roku i zamknięty 1 października 1991 roku przystanek osobowy w Lubaniu na linii kolejowej nr 337 Lubań Śląski – Leśna, w powiecie lubańskim, w województwie dolnośląskim, w Polsce. Przystanek znajdował się w dawnej wsi Księginki (niem. Kerzdorf), obecnie jest to dzielnica Lubania.

</doc>
<doc id="2754382" url="https://pl.wikipedia.org/wiki?curid=2754382" title="Smoczan">
Smoczan

Smoczan (bułg. "Смочан") – wieś w północnej Bułgarii, w obwodzie Łowecz, w gminie Łowecz. 10 km od Łoweczu.
Wioska położona jest wzdłuż rzeki Osym. Mieszkańcy głównie zajmują się uprawą pola i hodowlą zwierząt.
We wsi znajduje się zabytkowa cerkiew z cennymi ikonami.
Wokół miejscowości prowadzone są wykopaliska archeologiczne, podczas których znaleziono między innymi trackie przedmioty codziennego użytku.

</doc>
<doc id="2754383" url="https://pl.wikipedia.org/wiki?curid=2754383" title="Kościelniki Górne (przystanek kolejowy)">
Kościelniki Górne (przystanek kolejowy)

Kościelniki Górne – zamknięty 1 października 1991 roku przystanek osobowy w Kościelnikach Górnych na linii kolejowej nr 337 Lubań Śląski – Leśna, w powiecie lubańskim, w województwie dolnośląskim, w Polsce.

</doc>
<doc id="2754384" url="https://pl.wikipedia.org/wiki?curid=2754384" title="Kościelniki Średnie (przystanek kolejowy)">
Kościelniki Średnie (przystanek kolejowy)

Kościelniki Średnie – zlikwidowany przed 1979 rokiem przystanek osobowy w Kościelnikach Średnich na linii kolejowej nr 337 Lubań Śląski – Leśna, w powiecie lubańskim, w województwie dolnośląskim, w Polsce.

</doc>
<doc id="2754385" url="https://pl.wikipedia.org/wiki?curid=2754385" title="Kościelniki Dolne (przystanek kolejowy)">
Kościelniki Dolne (przystanek kolejowy)

Kościelniki Dolne – zamknięty 1 października 1991 roku przystanek osobowy w Kościelnikach Średnich na linii kolejowej nr 337 Lubań Śląski – Leśna, w powiecie lubańskim, w województwie dolnośląskim, w Polsce.

</doc>
<doc id="2754387" url="https://pl.wikipedia.org/wiki?curid=2754387" title="Obszar morski">
Obszar morski

Obszar morski – przestrzeń, na którą składają się morskie wody wewnętrzne, morze terytorialne, wody archipelagowe, wyłączna strefa ekonomiczna, szelf kontynentalny oraz morze otwarte (pełne) i obszar. Obszary morskie określone zostały w Konwencji Narodów Zjednoczonych o prawie morza, sporządzonej w Montego Bay 10 grudnia 1982 r., która często, potocznie jest nazywana "prawem morza", Polska ratyfikowała tę konwencję 6 listopada 1998.
Status prawny polskich obszarów morskich określa ustawa z dnia 21 marca 1991 r. o obszarach morskich Rzeczypospolitej Polskiej i administracji morskiej.

</doc>
<doc id="2754388" url="https://pl.wikipedia.org/wiki?curid=2754388" title="Kazimierz Julian Kratzer">
Kazimierz Julian Kratzer

Kazimierz Julian Kratzer (ur. 22 lutego 1844 w Krakowie, zm. 4 listopada 1890 w Warszawie) – polski kompozytor.
Życiorys.
Pochodził ze znanej rodziny polskich muzyków i kompozytorów. Ojciec Kazimierza Juliana, Paweł Kratzer, był śpiewakiem i waltornistą. Dziadek Franciszek Ksawery Kratzer (1740–1818) i stryj Walenty Kratzer (1780–1855) zapoczątkowali rodzinną tradycję. Studia odbył pod kierunkiem swego stryja Walentego.
Od 1857 pracował jako członek baletu, od 1864 był akompaniatorem. Od 1889 zastępca kapelmistrza Teatru Wielkiego w Warszawie. Tworzył muzykę do utworów fortepianowych i melodramatów.
Najbardziej znane są: "Nad przepaścią", "W ruinach" oraz pieśni: "Skrzypki–swaty", "Dumka", "Ujrzałem raz wejrzenie skromne", "Grenadierzy", "Piosenka o piosence", "Jej medalion", "Sny miłości", "Tyś moim snem".

</doc>
<doc id="2754390" url="https://pl.wikipedia.org/wiki?curid=2754390" title="Gierałtów (przystanek kolejowy)">
Gierałtów (przystanek kolejowy)

Gierałtów – przystanek osobowy w Gierałtowie na Linia kolejowa nr 279 Lubań Śląski – Węgliniec, w powiecie lubańskim, w województwie dolnośląskim, w Polsce.
W roku 2017 stacja obsługiwała 10–19 pasażerów na dobę.
Od 12 grudnia 2021 przystanek na żądanie.

</doc>
<doc id="2754391" url="https://pl.wikipedia.org/wiki?curid=2754391" title="Gierałtów Wykroty">
Gierałtów Wykroty

Gierałtów Wykroty – stacja kolejowa w Gierałtowie na linii kolejowej nr 297 Lubań Śląski – Węgliniec, w powiecie lubańskim, w województwie dolnośląskim, w Polsce.
W roku 2017 stacja obsługiwała 10–19 pasażerów na dobę.

</doc>
<doc id="2754392" url="https://pl.wikipedia.org/wiki?curid=2754392" title="Jurij Gurow">
Jurij Gurow

Jurij Gurow, ros. Юрий Александрович Гуров (ur. 6 czerwca 1971, zm. 25 sierpnia 2012) – radziecki i rosyjski piosenkarz, pierwszy wokalista zespołu Łaskowyj Maj.
Zginął tragicznie 25 sierpnia 2012 w wypadku samochodowym niedaleko Stawropola.

</doc>
<doc id="2754397" url="https://pl.wikipedia.org/wiki?curid=2754397" title="Stołeczny Zarząd Rozbudowy Miasta">
Stołeczny Zarząd Rozbudowy Miasta

Stołeczny Zarząd Rozbudowy Miasta – jednostka organizacyjno-budżetowa gminy miejskiej Warszawa, której zadaniem jest zastępcza obsługa inwestorska dużych inwestycji kubaturowych prowadzonych na rzecz miasta. Zadania te realizowane są w imieniu i na rzecz Urzędu Miasta Stołecznego Warszawy. Bezpośredni nadzór nad działalnością SZRM sprawuje Prezydent m. st. Warszawy.
Historia.
Dekretem Rządu PRL z dnia 26 kwietnia 1948 został powołany do życia Ogólnokrajowy Zakład Osiedli Robotniczych (ZOR), a w maju 1948 – Dyrekcja Osiedli Robotniczych.
Na terenie Warszawy kontynuatorem tej instytucji były kolejno:

</doc>
<doc id="2754398" url="https://pl.wikipedia.org/wiki?curid=2754398" title="Cees Stam">
Cees Stam

Cees Stam (ur. 20 listopada 1945 w Koog aan de Zaan) – holenderski kolarz torowy i szosowy, wielokrotny medalista torowych mistrzostw świata.
Kariera.
Pierwszy sukces w karierze Cees Stam osiągnął w 1968 roku, kiedy zdobył srebrny medal w wyścigu ze startu zatrzymanego amatorów podczas torowych mistrzostw świata w Rzymie. W zawodach tych wyprzedził go jedynie Giuseppe Grassi z Włoch. Jak amator zdobył w tej konkurencji jeszcze dwa medale: srebrny na mistrzostwach świata w Rzymie w 1969 roku oraz złoty na rozgrywanych rok później mistrzostwach w Leicesterze. Jako zawodowiec zwyciężał trzykrotnie: na MŚ w San Sebastián (1973), MŚ w Montrealu (1974) oraz MŚ w San Cristóbal (1977). Ponadto zdobył także trzy srebrne medale (MŚ w Marsylii 1972, MŚ w Liège 1975 oraz MŚ w Lecce 1976), a także dwa brązowe (MŚ w Monachium 1978 oraz MŚ w Amsterdamie 1979). W latach 1978 i 1979 zdobywał również brązowe medale w derny. Wielokrotnie zdobywał medale torowych mistrzostw kraju, ale nigdy nie wystąpił na igrzyskach olimpijskich. Startował za to w wyścigach szosowych, wygrywając między innymi parę wyścigów krajowych.
Jego syn Danny Stam również był kolarzem.

</doc>
<doc id="2754399" url="https://pl.wikipedia.org/wiki?curid=2754399" title="Barry Bonds">
Barry Bonds

Barry Lamar Bonds (ur. 24 lipca 1964) – amerykański baseballista występujący na pozycji lewozapolowego. W latach 1986–2007 zawodnik ligi MLB. Jest synem Bobby’ego Bondsa, trzykrotnego uczestnika Meczu Gwiazd.
Życiorys.
Barry Bonds po ukończeniu szkoły średniej w 1982 roku, przystąpił do draftu i został wybrany w 2. rundzie przez San Francisco Giants, jednak klub nie spełnił jego oczekiwań finansowych. Postanowił kontynuować karierę na Arizona State University. Trzy lata później podpisał kontrakt z Pittsburgh Pirates.
W MLB zadebiutował 20 kwietnia 1986 roku w meczu przeciwko Chicago Cubs. W 1990 został MVP sezonu w National League ze średnią uderzeń 0,301, zdobywając 33 home runy oraz 114 RBI. Dwa sezony później otrzymał tę nagrodę po raz drugi.
W 1993 roku przeszedł do San Francisco Giants jako wolny agent. Uderzając średnio 0,326, zaliczając 46 home runów i 123 RBI został MVP National League drugi raz z rzędu. W 1996 wstąpił do Klubu 40–40 jako drugi zawodnik w historii. 7 października 2001 roku pobił rekord Marka McGwire'a w liczbie zdobytych home runów w sezonie (w sumie 73), zaś 7 sierpnia 2007 wyprzedził Hanka Aarona w liczbie zdobytych home runów w karierze (w sumie zdobył ich 762 – rekord do dziś nie pobity).
W 2003 roku Bonds zeznawał przed wielką ławą przysięgłych w sprawie zażywania niedozwolonych środków, po śledztwie przeprowadzonym w firmie BALCo, jednak przyznał, że nigdy świadomie ich nie zażywał. Cztery lata później został uniewinniony. W 2007 został oskarżony o składanie fałszywych zeznań na poprzednich procesach. Sąd skazał go na 30 dni aresztu domowego, dwa lata nadzoru sądowego oraz 250 godzin prac społecznych za uniemożliwienie przeprowadzenia śledztwa w sprawie ujawnienia brania sterydów.
W grudniu 2015 został ogłoszony nowym trenerem pałkarzy Miami Marlins. Pod koniec sezonu 2016 został z tej funkcji zwolniony.

</doc>
<doc id="2754400" url="https://pl.wikipedia.org/wiki?curid=2754400" title="Pierangelo Bincoletto">
Pierangelo Bincoletto

Pierangelo Bincoletto (ur. 14 marca 1959 w Oderzo) – włoski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Pierangelo Bincoletto osiągnął w 1977 roku, kiedy zdobył brązowy medal w drużynowej jeździe na czas podczas szosowych mistrzostw świata juniorów. Dwa lata później wystartował na torowych mistrzostwach świata w Amsterdamie, gdzie zdobył dwa medale. Najpierw zajął drugie miejsce w wyścigu punktowym amatorów, ulegając jedynie Igorowi Slámie z Czechosłowacji, a następnie wspólnie z Maurizio Bidinostem, Silvestro Milanim i Sandro Callarim zdobył brązowy medal w drużynowym wyścigu na dochodzenie. Na rozgrywanych w 1980 roku igrzyskach olimpijskich w Moskwie Bincoletto razem z kolegami z reprezentacji był czwarty w drużynowym wyścigu na dochodzenie, przegrywając walkę o brąz z Czechosłowakami, a indywidualnie rywalizację zakończył na siódmej pozycji. Startował także w wyścigach szosowych, ale nie odnosił większych sukcesów. Zajął między innymi drugie miejsca w klasyfikacji generalnej wyścigu Sassari-Cagliari w 1982 roku oraz Tour de Vendée w 1988 roku.

</doc>
<doc id="2754401" url="https://pl.wikipedia.org/wiki?curid=2754401" title="Igor Sláma">
Igor Sláma

Igor Sláma (ur. 8 maja 1959 w Brnie) – czeski kolarz torowy i szosowy reprezentujący Czechosłowację, brązowy medalista olimpijski oraz torowy mistrz świata.
Kariera.
Największy sukces w karierze Igor Sláma osiągnął w 1979 roku, kiedy podczas mistrzostw świata w Amsterdamie zdobył złoty medal w wyścigu punktowym amatorów. W zawodach tych bezpośrednio wyprzedził Włocha Pierangelo Bincoletto oraz Szwajcara Ursa Freulera. Na rozgrywanych rok później igrzyskach olimpijskich w Moskwie wspólnie z Teodorem Černým, Martinem Pencem i Jiřím Pokorným wywalczył brązowy medal w drużynowym wyścigu na dochodzenie. Był to jego jedyny start olimpijski. Startował także w wyścigach szosowych, ale nie odnosił większych sukcesów. 

</doc>
<doc id="2754403" url="https://pl.wikipedia.org/wiki?curid=2754403" title="Erythrichthus">
Erythrichthus



</doc>
<doc id="2754404" url="https://pl.wikipedia.org/wiki?curid=2754404" title="Curraichthys">
Curraichthys



</doc>
<doc id="2754405" url="https://pl.wikipedia.org/wiki?curid=2754405" title="Astatheros">
Astatheros



</doc>
<doc id="2754406" url="https://pl.wikipedia.org/wiki?curid=2754406" title="Walenty Kratzer">
Walenty Kratzer

Walenty Kratzer, też Krattzer (ochrz. 9 lutego 1780 w Krakowie, zm. 24 kwietnia 1855 w Warszawie) – polski śpiewak operowy (tenor), dyrygent, kompozytor i pedagog.
Życiorys.
Syn Franciszka Ksawerego, muzyka i kantora katedry na Wawelu, i Wiktorii z Włodkiewiczów. Brat Kazimierza, Pawła i Magdaleny.
Nauki pobierał u swego ojca. Początkowo śpiewał w kapeli katedralnej w Krakowie. W 1814 przeniósł się do Warszawy. Od 1817 pracował jako nauczyciel śpiewu. Od 1830 profesor śpiewu przy Uniwersytecie Warszawskim. Od 1837 dyrektor chórów przy teatrze warszawskim. Wykształcił wielu przyszłych kompozytorów, m.in. Kazimierza Juliana Kratzera – swego bratanka.
Został pochowany na cmentarzu Powązkowskim w Warszawie.
Kompozycje.
Stworzył około 50 wodewilów jednoaktowych, m.in.: 
Życie prywatne.
W 1802 ożenił się z Marianną Lipowiczówną. Mieli pięcioro dzieci. 

</doc>
<doc id="2754407" url="https://pl.wikipedia.org/wiki?curid=2754407" title="Patrick Troughton">
Patrick Troughton

Patrick George Troughton (ur. 25 marca 1920 w Mill Hill; zm. 28 marca 1987 w Columbus) – brytyjski aktor filmowy, telewizyjny i teatralny, występował w roli drugiego wcielenia Doktora w brytyjskim serialu science-fiction pt. "Doktor Who".
Dzieciństwo i lata młodości.
Troughton urodził się 25 marca 1920 roku w Mill Hill, (obecnie część Londynu), jako syn żołnierza Aleca Troughtona i Dorothy Offord, którzy wzięli ślub w 1914 roku w Edmonton. Miał starszego brata, Aleca Roberta (1915-1994) i młodszą siostrę Mary Edith (1923-2005). Troughton uczył się w szkole "Mill Hill School". W marcu 1937 roku, kiedy się jeszcze uczył, zagrał w produkcji J.B. Priestleya pt. "Bees on the Boat Deck". W późniejszym czasie Troughton uczył się w szkole aktorskiej "Embassy School of Acting", gdzie wygrał stypendium "Leighton Rallius Studios" na "John Drew Memorial Theatre" w Nowym Jorku. W 1939 roku Troughton dołączył do "Tonbridge Repertory Company".
W 1940 roku wstąpił do Royal Navy i działał tam do zakończenia II wojny światowej.
Kariera.
Początki.
Po zakończeniu wojny Troughton powrócił do grania w teatrze. Grał z Amersham Repertory Company, the Bristol Old Vic Company i Pilgrim Players w "Mercury Theatre". W 1947 zadebiutował w telewizji, grając Thomasa Culpeppera w filmie telewizyjnym pt. "The Rose Without a Thorn". W 1948 po raz pierwszy zagrał w filmach kinowych pt. Hamlet oraz "Escape". W 1953 roku zagrał w mini-serialu "Robin Hood", grając tytułową postać. Wówczas stał się pierwszym aktorem, który zagrał tą postać w produkcji telewizyjnej.
W latach 50. i na początku lat 60. grał w dużej ilości filmów takich jak: Wyspa skarbów, Ryszard III, Upiór w operze, Jazon i Argonauci czy Gorgona
Doktor Who.
W 1966 roku producent serialu "Doktor Who", Innes Lloyd szukał zamiennika Williama Hartnella, który w tamtym czasie wcielał się w główną postać serialu, Doktora. Przetrwanie serialu było wówczas zależne od widzów akceptujących innego aktora w tej roli. Lloyd w późniejszym czasie stwierdził, że Hartnell zaproponował Patricka Troughtona mówiąc: „Jest tylko jeden człowiek w Anglii, który może przejąć [tę rolę], a jest to Patrick Troughton”. Lloyd kierując się wyborem Troughtona na to stanowisko kierował się jego rozległym i wszechstronnym doświadczeniem jako aktor charakterystyczny. Twórca serialu, Sydney Newman zaproponował by on grał na styl „kosmicznego włóczęgi” w formie Charliego Cheplina, co ostatecznie zostało wzorem gry aktorskiej dla Troughtona w tym serialu. Troughton stał się pierwszym aktorem, grającym Doktora, którego twarz została użyta w czołówce serialu. W historii "The Enemy of the World" Troughton grał poza swoją rolą Doktora, także jego przeciwnika – Salamandera.
W czasie gry w serialu Troughton unikał rozgłosu i rzadko udzielał wywiadów. W jednym z nich powiedział: „Myślę, że występowanie [w serialu] to magia. Jeśli powiem ci wszystko o sobie to ją zepsuje”. Po latach powiedział, że przy jego kolejnych wywiadach ma największe obawy o to że zbyt wiele rozgłosu ograniczy jego możliwości aktorstwa charakterystycznego po opuszczeniu roli.
W latach 60. i 70. BBC z oszczędności niszczyło lub ścierało wybrane odcinki. Wśród nich znalazły się odcinki "Doktora Who" z udziałem Patricka Troughtona (pełną listę można zobaczyć tutaj). Troughton uznał, że wystąpił w wystarczającej ilości odcinków i w 1969 roku postanowił odejść. Decyzja ta była również częściowo motywowana strachem przed identyfikowaniem go tylko z tej roli.
Troughton po opuszczeniu serialu powrócił do niego gościnnie jeszcze trzy razy. W 1973 roku wystąpił u boku Jona Pertwee i Williama Hartnella w historii "The Three Doctors", która została specjalnie napisana na uczczenie 10-lecia istnienia serialu. 10 lat później, w 1983 roku na wniosek ówczesnego producenta serialu, Johna Nathana-Turnera, zgodził pojawić się w historii pt. "The Five Doctors" na 20-lecie "Doktora Who" wraz z wieloma innymi aktorami występującymi na przestrzeni lat w serialu. Pojawił się również na konwencie połączonymi z uroczystościami rocznicowymi w Longleat. Troughton cieszył się z powrotu do programu, tak bardzo, że zgodził się na kolejny powrót w 1985 roku w historii "The Two Doctors".
W związku z pięćdziesiątnicą serialu "Doktor Who", w 2013 roku wyemitowano specjalny dramat dokumentalny pt. "An Adventure in Space and Time" opisujący początki istnienia serialu. Wśród postaci w filmie występuje również Patrick Troughton, którego gra Reece Shearsmith.
Po Doktorze Who.
Po odejściu z serialu "Doktor Who" w 1969 roku, Troughton zagrał w wielu filmach i produkcjach telewizyjnych. Wśród ról filmowych można wymienić rolę Klove w filmie "Ukąszenie Draculi" z 1970, złodzieja ciał w "Frankenstein i potwór z piekła" z 1974, ojca Brennana w "Omen" z 1976 oraz Melanthius w "Sindbad i oko tygrysa" z 1977. Gościnnie aktor wystąpił w takich serialach jak: "Partnerzy", "Coronation Street" czy "Kosmos 1999".
Problemy zdrowotne i śmierć.
Zdrowie Troughtona nigdy nie było całkowicie wytrzymałe i w późniejszym życiu nie chciał zaakceptować porady swojego lekarza że rozwinęła się poważna choroba serca przez przepracowanie i stres. Doznał dwa poważne ataki serca: jeden w 1979, a drugi w 1984, z których oba uniemożliwiły mu pracę na kilka miesięcy po. Po każdym z tych ataków Troughton dostawał ostrzeżenia od swojego lekarza, które nadal były ignorowane przez napięty harmonogram występów telewizyjnych i filmowych.
27 marca 1987 roku, 2 dni po swoich 67 urodzinach Troughton był gościem na konwencie science-fiction "Magnum Opus Con" w Columbus w Stanach Zjednoczonych. Podczas drugiego dnia konwentu (28 marca) o godz. 7:25 dostał trzeciego i ostatniego ataku serca. Według ratowników którzy przybyli na miejsce, zmarł na miejscu.
Rodzina.
Troughton ożenił się ze swoją pierwszą żoną, Margaret w 1943 roku. Niedługo po urodzeniu trzeciego dziecka, aktor postanowił opuścić swoją żonę Margaret i ich trójkę dzieci, aby być w związku partnerskim z Ethel Margaret „Bunny” Nuens. Z „Bunny” również miał trójkę dzieci i nigdy się z nią nie ożenił. W 1976 roku ożenił się z Sheilą Dunlop.
Troughton miał szóstkę dzieci (2 córki, 4 synów):
Wnuki Troughtona znane z jakiejś dziedziny życia to:

</doc>
<doc id="2754410" url="https://pl.wikipedia.org/wiki?curid=2754410" title="Karl-Heinz Geils">
Karl-Heinz Geils

 
Karl-Heinz Geils (ur. 20 maja 1955 w Ritterhude) – niemiecki piłkarz występujący na pozycji obrońcy. Trener piłkarski.
Kariera klubowa.
Geils karierę rozpoczynał w 1974 roku w pierwszoligowym Werderze Brema. W Bundeslidze zadebiutował 31 sierpnia 1974 roku w przegranym 0:4 pojedynku z Tennis Borussią Berlin. 22 kwietnia 1978 roku w wygranym 5:3 meczu z 1. FC Kaiserslautern strzelił pierwszego gola w Bundeslidze. Przez sześć lat w barwach Werderu rozegrał 132 spotkania i zdobył dwie bramki.
W 1980 roku Geils odszedł do Arminii Bielefeld, także grającej w Bundeslidze. Pierwszy ligowy mecz zaliczył tam 8 sierpnia 1980 roku przeciwko SV Darmstadt 98 (1:1). Graczem Arminii był przez cztery lata. W 1984 roku przeniósł się do innego pierwszoligowego zespołu, 1. FC Köln. W jego barwach zadebiutował 6 października 1984 roku w zremisowanym 1:1 spotkaniu z VfB Stuttgart. W 1985 roku zajął z klubem 3. miejsce w Bundeslidze. W 1986 roku dotarł z nim natomiast do finału Pucharu UEFA.
W 1987 roku Geils został zawodnikiem Hannoveru 96, również występującego w Bundeslidze. W 1989 roku spadł z nim do 2. Bundesligi. W 1990 roku zakończył karierę.
Kariera reprezentacyjna.
Geils jest byłym reprezentantem RFN U-21. Grał także w olimpijskiej reprezentacji RFN.

</doc>
<doc id="2754411" url="https://pl.wikipedia.org/wiki?curid=2754411" title="Karlheinz Geils">
Karlheinz Geils



</doc>
<doc id="2754415" url="https://pl.wikipedia.org/wiki?curid=2754415" title="Silvestro Milani">
Silvestro Milani

Silvestro Milani (ur. 25 lutego 1958 w Terviolo) – włoski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Silvestro Milani osiągnął w 1979 roku, kiedy wspólnie z Maurizio Bidinostem, Pierangelo Bincoletto i Sandro Callarim zdobył brązowy medal w drużynowym wyścigu na dochodzenie podczas torowych mistrzostw świata w Amsterdamie. Na rozgrywanych w 1980 roku igrzyskach olimpijskich w Moskwie Milani razem z kolegami z reprezentacji zajął czwarte miejsce w tej samej konkurencji, przegrywając walkę o brąz z Czechosłowakami. Startował także w wyścigach szosowych, ale nie odnosił większych sukcesów. Zajął między innymi drugie miejsce w klasyfikacji generalnej wyścigu Mediolan-Turyn w 1983 roku oraz trzecie w Giro di Campania w 1985 roku.

</doc>
<doc id="2754416" url="https://pl.wikipedia.org/wiki?curid=2754416" title="Léopold Hounkanrin">
Léopold Hounkanrin

Léopold Hounkanrin – beniński lekkoatleta, sprinter, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1980 wystąpił w biegu na 400 metrów. Rozpoczął on eliminacje w wyścigu nr 2. Wówczas (startując z toru nr 2) uzyskał czas 51,04, i zajął 6. miejsce, co nie dało mu awansu do biegów ćwierćfinałowych (w łącznej klasyfikacji pierwszej rundy zajął 47. miejsce na 50 startujących).

</doc>
<doc id="2754418" url="https://pl.wikipedia.org/wiki?curid=2754418" title="Sandro Callari">
Sandro Callari

Alessandro "Sandro" Callari (ur. 14 grudnia 1953 w Monterotondo) – włoski kolarz torowy i szosowy, brązowy medalista mistrzostw świata.
Kariera.
Największy sukces w karierze Sandro Callari osiągnął w 1979 roku, kiedy wspólnie z Maurizio Bidinostem, Pierangelo Bincoletto i Silvestro Milanim zdobył brązowy medal w drużynowym wyścigu na dochodzenie podczas torowych mistrzostw świata w Amsterdamie. Na rozgrywanych w 1976 roku igrzyskach olimpijskich w Montrealu Milani razem z kolegami z reprezentacji zajął piąte miejsce w tej samej konkurencji.

</doc>
<doc id="2754419" url="https://pl.wikipedia.org/wiki?curid=2754419" title="Adam Assimi">
Adam Assimi

Adam Assimi – beniński lekkoatleta, średniodystansowiec, uczestnik Letnich Igrzysk Olimpijskich 1980.
Kariera sportowa.
Podczas Letnich Igrzysk Olimpijskich 1980 wystąpił w biegu na 800 metrów. W eliminacjach uzyskał czas 1:59,9, co nie dało mu awansu do następnej rundy.

</doc>
<doc id="2754420" url="https://pl.wikipedia.org/wiki?curid=2754420" title="Album title goes here">
Album title goes here

Album title goes here (zapisywane jako &gt; album title goes here &lt;) – szósty album kanadyjskiego producenta muzycznego Joela Zimmermana, znanego szerzej pod pseudonimem deadmau5. Premiera albumu miała miejsce 24 września 2012 roku.

</doc>
<doc id="2754422" url="https://pl.wikipedia.org/wiki?curid=2754422" title="Fabian Szantyr">
Fabian Szantyr



</doc>
<doc id="2754425" url="https://pl.wikipedia.org/wiki?curid=2754425" title="Heinz Simmet">
Heinz Simmet

 
Heinz Simmet (ur. 22 listopada 1944 w Göttelborn) – niemiecki piłkarz występujący na pozycji pomocnika.
Kariera klubowa.
Simmet karierę rozpoczynał w 1963 roku w Borussii Neunkirchen z Regionalligi Südwest. W 1964 roku awansował z nią do Bundesligi. W lidze tej zadebiutował 21 listopada 1964 w przegranym 0:1 pojedynku z Eintrachtem Frankfurt. 20 marca 1965 w przegranym 2:4 meczu z TSV 1860 Monachium strzelił pierwszego gola w Bundeslidze. Przez trzy lata w barwach Borussii rozegrał 56 spotkań i zdobył 24 bramki.
W 1966 roku Simmet odszedł do Rot-Weiss Essen, także grającego w Bundeslidze. Pierwszy ligowy mecz zaliczył tam 20 sierpnia 1966 roku przeciwko MSV Duisburg (0:2). Graczem Rot-Weiss Essen był przez rok. W 1967 roku przeniósł się do innego pierwszoligowego zespołu, 1. FC Köln. W jego barwach zadebiutował 19 sierpnia 1967 w przegranym 0:3 spotkaniu z Hannoverem 96. W 1. FC Köln grał do końca kariery, czyli do 1978 roku. Przez ten czas zdobył z nim mistrzostwo RFN (1978) oraz trzy Puchary RFN (1968, 1977, 1978).
Kariera reprezentacyjna.
Simmet jest byłym reprezentantem RFN U-23. Grał także w reprezentacji B RFN.

</doc>
<doc id="2754426" url="https://pl.wikipedia.org/wiki?curid=2754426" title="Damien Degboe">
Damien Degboe

Damien Degboe – beniński lekkoatleta, średniodystansowiec, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1980 wystąpił w biegu na 1500 metrów. W eliminacjach uzyskał czas 4:15,3, co nie dało mu awansu do następnej fazy eliminacyjnej (w łącznej klasyfikacji pierwszej rundy zajął ostatnie, 40. miejsce).

</doc>
<doc id="2754428" url="https://pl.wikipedia.org/wiki?curid=2754428" title="Georgi Miłanow">
Georgi Miłanow

Georgi Wencisławow Miłanow (bułg. Георги Венциславов Миланов, ur. 19 lutego 1992 w Lewskim) – piłkarz bułgarski grający na pozycji ofensywnego pomocnika w Lewskim Sofia. Jego bliźniak Ilija Miłanow także jest piłkarzem.
Kariera klubowa.
Swoją karierę piłkarską Miłanow rozpoczął wraz z bratem Iliją w Liteksie Łowecz. W 2009 roku został przesunięty przez trenera Stanimira Stoiłowa do kadry pierwszego zespołu Liteksu. 8 sierpnia 2009 zadebiutował w pierwszej lidze bułgarskiej w zwycięskim 5:0 wyjazdowym meczu z Łokomotiwem Mezdra. W 5. minucie tego meczu zdobył swojego pierwszego gola w karierze dla Liteksu. Po debiucie stał się podstawowym zawodnikiem klubu z Łowecza. W sezonach 2009/2010 i 2010/2011 wywalczył z Liteksem dwa tytuły mistrza Bułgarii. W 2010 roku zdobył też Superpuchar Bułgarii.
W lipcu 2013 Milanow trafił do CSKA Moskwa. Zadebiutował w nim 18 sierpnia 2013 w wygranym 1:0 domowym meczu z Kubaniem Krasnodar. W sezonie 2013/2014 wywalczył mistrzostwo Rosji, a w sezonie 2014/2015 został wicemistrzem kraju.
Zimą 2016 roku Milanow został wypożyczony z CSKA do Grasshoppers Zurych. Swój debiut w nim zaliczył 21 lutego 2016 w wygranym 3:0 domowym meczu z FC Sion. W 2016 roku wrócił do CSKA i w sezonach 2016/2017 i 2017/2018 wywalczył z nim wicemistrzostwo Rosji.
W 2018 roku Milanow przeszedł do węgierskiego MOL Vidi, w którym zadebiutował 26 września 2018 w wygranym 3:1 domowym meczu z Mezőkövesdi SE. Z klubem tym dwukrotnie wywalczył mistrzostwo Węgier w sezonach 2018/2019 i 2019/2020. W 2020 odszedł z klubu.
W 2021 roku Milanow został zawodnikiem Lewskiego Sofia, w którym swój debiut zaliczył 8 sierpnia 2021 w przegranym 0:2 domowym meczu z Ardą Kyrdżali.
Kariera reprezentacyjna.
3 marca 2010 roku Miłanow zadebiutował w reprezentacji Bułgarii U-21 w przegranym 0:2 towarzyskim meczu z Czarnogórą U-21. Z kolei w dorosłej reprezentacji swój debiut zanotował 7 października 2011 w towarzyskim spotkaniu z Ukrainą (0:3).

</doc>
<doc id="2754429" url="https://pl.wikipedia.org/wiki?curid=2754429" title="Muzeum regionalne „Kólasko” w Drachhausen">
Muzeum regionalne „Kólasko” w Drachhausen

Muzeum regionalne „Kólasko” (niem. "Heimatmuseum „Kólasko”", dolnołuż. "Domowniski muzej „Kólasko”") – muzeum regionalne (przede wszystkim o charakterze etnograficznym), zlokalizowane w Drachhausen (Hochoza) przy Dorfstraße 40.
Muzeum ma charakter lokalny i prezentuje przede wszystkim pamiątki związane z przeszłością wsi i okolic. Szczególną część kolekcji stanowią eksponaty związane z historią i procesem wytwarzania płótna lnianego, np. kołowrotki (w dolnołużyckim – "kólaski"), czy inne wyposażenie tzw. "spinty", czyli izby, w której spotykały się kobiety przy wspólnej pracy na kołowrotkach.

</doc>
<doc id="2754431" url="https://pl.wikipedia.org/wiki?curid=2754431" title="Gerald Mortag">
Gerald Mortag

Gerald Mortag (ur. 8 listopada 1958 w Gerze, zm. 30 stycznia 2023) – niemiecki kolarz torowy i szosowy, który reprezentował Niemiecką Republikę Demokratyczną, wicemistrz olimpijski oraz trzykrotny medalista torowych mistrzostw świata.
Kariera.
Pierwsze sukcesy w karierze Gerald Mortag odniósł w 1976 roku, kiedy zdobył złoty medal w drużynowym wyścigu na dochodzenie i srebrny indywidualnie podczas mistrzostw świata juniorów. Już rok później wystartował w mistrzostwach świata w San Cristóbal, gdzie wspólnie z Norbertem Dürpischem, Volkerem Winklerem i Matthiasem Wiegandem wywalczył złoty medal w drużynowym wyścigu na dochodzenie. Wynik ten reprezentanci Niemieckiej Republiki Demokratycznej z Geraldem Mortagiem w składzie powtórzyli także podczas mistrzostw świata w Monachium w 1978 roku oraz mistrzostw w Amsterdamie w 1979 roku. Razem z Volkerem Winklerem, Matthiasem Wiegandem i Uwe Unterwalderem zdobył w tej konkurencji także srebrny medal podczas XXII Letnich Igrzysk Olimpijskich w Moskwie w 1980 roku. Ponadto wielokrotnie zdobywał medale mistrzostw Niemieckiej Republiki Demokratycznej, a w 1977 roku wywalczył również trzecie miejsce podczas mistrzostw Niemieckiej Republiki Demokratycznej w kolarstwie szosowym.

</doc>
<doc id="2754432" url="https://pl.wikipedia.org/wiki?curid=2754432" title="Ján Juraj Rainer">
Ján Juraj Rainer



</doc>
<doc id="2754433" url="https://pl.wikipedia.org/wiki?curid=2754433" title="Lothar Woelk">
Lothar Woelk

 
Lothar Woelk (ur. 3 sierpnia 1954 w Recklinghausen) – niemiecki piłkarz występujący na pozycji obrońcy.
Kariera.
Woelk karierę rozpoczynał w Eintrachcie Recklinghausen. W 1977 roku trafił do pierwszoligowego VfL Bochum. W Bundeslidze zadebiutował 6 sierpnia 1977 roku w zremisowanym 0:0 pojedynku z Borussią Mönchengladbach. 17 sierpnia 1977 roku w wygranym 5:0 meczu z Herthą BSC strzelił pierwszego gola w Bundeslidze. W 1988 roku dotarł z zespołem do finału Pucharu RFN. Przez 12 lat w barwach Bochum rozegrał 385 spotkań i zdobył 26 bramek.
W 1989 roku Woelk odszedł do drugoligowego MSV Duisburg. W 1991 roku awansował z nim do Bundesligi. W 1992 roku zakończył karierę.

</doc>
<doc id="2754435" url="https://pl.wikipedia.org/wiki?curid=2754435" title="Georgi Milanow">
Georgi Milanow



</doc>
<doc id="2754437" url="https://pl.wikipedia.org/wiki?curid=2754437" title="Żiwko Milanow">
Żiwko Milanow



</doc>
<doc id="2754438" url="https://pl.wikipedia.org/wiki?curid=2754438" title="Muzeum regionalne w Tauer">
Muzeum regionalne w Tauer

Muzeum regionalne w Tauer (niem. "Heimatmuseum Tauer", dolnołuż. "Domowniski muzej Turjej") - muzeum regionalne (przede wszystkim o charakterze etnograficznym), zlokalizowane w Tauer (Turjej) przy Hauptstraße 88.
Muzeum ma charakter lokalny i prezentuje przede wszystkim pamiątki związane z przeszłością wsi i okolic. Istotną część kolekcji stanowią eksponaty związane z wypiekiem chleba, z których szczególny charakter ma nadal czynny piec chlebowy, używany do wyrobu pieczywa. Sam budynek muzealny to dawna piekarnia, której towarzyszą budynki gospodarcze w podwórzu oraz mały ogród kwiatowo-ziołowy. Na podłodze widoczny jest ślad po ścianie szczytowej starszego budynku, stojącego wcześniej w miejscu piekarni.

</doc>
<doc id="2754439" url="https://pl.wikipedia.org/wiki?curid=2754439" title="Aleksandyr Cwetkow (piłkarz)">
Aleksandyr Cwetkow (piłkarz)

Aleksandyr Aleksandrow Cwetkow (bułg. Александър Александров Цветков, ur. 31 sierpnia 1990 w Plewenie) – bułgarski piłkarz grający na pozycji defensywnego pomocnika. Od 2016 jest zawodnikiem klubu Czerno More Warna.
Kariera klubowa.
Swoją karierę piłkarską Cwetkow rozpoczął w Liteksie Łowecz. W 2008 roku został przesunięty do kadry pierwszego zespołu Liteksu. 31 maja 2009 zadebiutował w pierwszej lidze bułgarskiej w zwycięskim 1:0 domowym meczu z Lewskim Sofia. W sezonach 2009/2010 i 2010/2011 wywalczył z Liteksem dwa tytuły mistrza Bułgarii. W 2010 roku zdobył też Superpuchar Bułgarii.
W 2016 Cwetkow przeszedł do Czerno More Warna.
Kariera reprezentacyjna.
W latach 2010–2012 Cwetkow grał w reprezentacji Bułgarii U-21. W dorosłej reprezentacji swój debiut zanotował 7 października 2011 w towarzyskim spotkaniu z Ukrainą (0:3).

</doc>
<doc id="2754440" url="https://pl.wikipedia.org/wiki?curid=2754440" title="Guido Van Meel">
Guido Van Meel

Guido Van Meel (ur. 5 marca 1952 w Kalmthout) – belgijski kolarz torowy i przełajowy, srebrny medalista torowych mistrzostw świata.
Kariera.
Największy sukces w karierze Guido Van Meel osiągnął w 1979 roku, kiedy zdobył srebrny medal w wyścigu ze startu zatrzymanego amatorów podczas mistrzostw świata w Amsterdamie. W zawodach tych wyprzedził go jedynie Holender Mattheus Pronk, a trzecie miejsce zajął inny reprezentant Holandii Gaby Minneboo. Van Meel startował także w wyścigach przełajowych, zdobywając w latach 1974 i 1975 brązowe medale mistrzostw kraju. Ponadto wielokrotnie zdobywał medale torowych mistrzostw Belgii, jednak nigdy nie wystąpił na igrzyskach olimpijskich.

</doc>
<doc id="2754441" url="https://pl.wikipedia.org/wiki?curid=2754441" title="Franz Merkhoffer">
Franz Merkhoffer

 
Franz Merkhoffer (ur. 29 listopada 1946 w Dettum) – niemiecki piłkarz występujący na pozycji obrońcy.
Kariera.
Merkhoffer jako junior grał w zespołach MTV Dettum oraz Hamburger SV. W 1968 roku trafił do pierwszoligowego Eintrachtu Brunszwik. W Bundeslidze zadebiutował 7 września 1968 w zremisowanym 0:0 pojedynku z MSV Duisburg. 30 sierpnia 1969 w zremisowanym 3:3 meczu z Hamburgerem SV strzelił pierwszego gola w Bundeslidze. W 1973 roku spadł z zespołem do Regionalligi Nord, ale w 1974 roku wrócił z nim do Bundesligi. W 1977 roku zajął z klubem 3. miejsce w Bundeslidze. W 1980 roku spadł z nim do 2. Bundesligi Nord. W 1981 roku powrócił z Eintrachtem do Bundesligi. W 1984 roku zakończył karierę. Przez 16 lat w barwach Eintrachtu rozegrał 496 spotkań i zdobył 29 bramek.

</doc>
<doc id="2754443" url="https://pl.wikipedia.org/wiki?curid=2754443" title="Video Games">
Video Games

Video Games – debiutancki singel amerykańskiej piosenkarki Lany Del Rey, wydany 7 października 2011 roku nakładem wytwórni fonograficznych Polydor, Stranger oraz Interscope Records. Singel został wydany w celach promujących album "Born to Die", który na rynku ukazał się 30 stycznia 2012 roku. Kompozycja została napisana przez Justina Parkera oraz samą wokalistkę. 
Nakładem wydawnictwa muzycznego Stranger Records, 16 października 2011 roku wydano także minialbum/maxi singel wokalistki o takim samym tytule. EP dotarł do 40. pozycji w notowaniu prowadzonym przez Syndicat national de l'édition phonographique we Francji.

</doc>
<doc id="2754446" url="https://pl.wikipedia.org/wiki?curid=2754446" title="Związek Żołnierzy Narodowych Sił Zbrojnych">
Związek Żołnierzy Narodowych Sił Zbrojnych

Związek Żołnierzy Narodowych Sił Zbrojnych – organizacja kombatancka skupiająca byłych żołnierzy Narodowych Sił Zbrojnych, ale także Narodowej Organizacji Wojskowej (konspiracyjna organizacja wojskowa Stronnictwa Narodowego powstała 13 października 1939 roku), Związku Jaszczurczego (konspiracyjna organizacja wojskowa przedwojennego Obozu Narodowo-Radykalnego), z których połączenia powstały Narodowe Siły Zbrojne w roku 1942, Narodowego Zjednoczenia Wojskowego (konspiracyjna organizacja wojskowa Stronnictwa Narodowego powstała po upadku powstania warszawskiego, której podporządkowały się resztki NSZ w roku 1947) oraz spadkobierców i kontynuatorów tradycji narodowego podziemia. W przeciwieństwie do innych organizacji kombatanckich, Związek przyjmuje w swoje szeregi wiele młodych osób, wyznających ideały narodowe.
Działalność Związku Żołnierzy Narodowych Sił Zbrojnych została zapoczątkowana 25 marca 1990, kiedy w Lublinie odbyły się uroczystości upamiętniające żołnierzy NSZ zamordowanych w 1946. Organizacja prowadzi m.in. działalność ideowo-wychowawczą, wydawniczą i edukacyjną, prowadzi działania na rzecz upamiętniania żołnierzy narodowego podziemia. Organizacja przyznaje Odznaczenie 70-lecia NSZ. Ze związkiem współpracują Grupy Rekonstrukcji Historycznych NSZ oraz organizacje narodowe, takie jak Ruch Narodowy, Młodzież Wszechpolska czy Obóz Narodowo-Radykalny. Inicjatywą tych organizacji jest coroczny Marsz Niepodległości, któremu od roku 2010 patronuje Związek Żołnierzy Narodowych Sił Zbrojnych. W 2012 ZŻNSZ współtworzył Społeczny Komitet Obchodów Narodowego Dnia Pamięci „Żołnierzy Wyklętych”.
Władze.
W ramach Związku Żołnierzy Narodowych Sił Zbrojnych funkcjonuje Zarząd Główny, Rada Naczelna, władze okręgowe oraz Rada Historyczna.

</doc>
<doc id="2754448" url="https://pl.wikipedia.org/wiki?curid=2754448" title="Bank Estonii">
Bank Estonii

Bank Estonii (est. "Eesti Pank") – centralny bank Estonii z siedzibą w Tallinnie, istniejący od 1919 do likwidacji podczas okupacji sowieckiej w 1940 roku. Odrodzony 1 stycznia 1990 roku przed przywróceniem niepodległości Estonii. Od maja 2004 członek Europejskiego Systemu Banków Centralnych, od 1 stycznia 2011 roku członek Eurosystemu.
Historia Banku Estonii.
Bank Estonii został powołany do życia dekretem estońskiego rządu tymczasowego w 1919 i otrzymał prawo do emisji waluty narodowej. Początkowy kapitał banku wynosił 10 milionów marek estońskich pochodzących z zasobów skarbu państwa. Od 1921 bank rozpoczął emisję banknotów w walucie markowej. W latach 1924–1926 przygotowano reformę walutową Estonii zakładającą przejście od marki do korony estońskiej. W 1927 Bank Estonii stał się niezależną instytucją emitującą środki płatnicze, a jego kapitał stały wzrósł z 2,5 do 5 milionów koron i składał się z narodowej rezerwy w złocie i walutach obcych oraz pożyczki w wys. miliona funtów szterlingów udzielonej przez Wielką Brytanię. Nowa waluta, korona estońska, wprowadzona została do obiegu w 1928 roku. Korona została sztywno powiązana z funtem szterlingiem, który odpowiadał 18,35 korony. Po okupacji Estonii przez ZSRR w czerwcu 1940, bank został znacjonalizowany, a następnie oficjalnie zlikwidowany, a jego aktywa zostały przejęte przez republikański oddział Banku Państwowego ZSRR. Koronę estońską wymieniano po kursie 1 korona=1,25 rubla, chociaż wartość rynkowa korony wynosiła 8.10 rubli. Po zajęciu Tallinna przez wojska niemieckie, latem 1941, Bank Estonii wznowił swoją działalność. W 1943 stał się filią "Gemeinschaftsbank Ostland" w Rydze i działał pod nazwą "Gemeinschaftsbank Estland", jednak nie miał prawa do emisji waluty. Po ponownym wkroczeniu Rosjan w 1944, sytuacja banku wróciła do stanu sprzed wybuchu wojny niemiecko-sowieckiej. W grudniu 1989 podjęto decyzję o odrodzeniu Banku Estonii z dniem 1 stycznia 1990 roku. Bank zajmował się od 1991 do 2010 roku emisją waluty narodowej, korony estońskiej. Po wprowadzeniu w Estonii euro rola emisyjna banku przeszła w gestię Europejskiego Banku Centralnego.
Główna siedziba Banku Estonii w Tallinnie.
Budynek głównej siedziby Banku Estonii w Tallinnie przy Estonia pst 13 został wzniesiony w 1935 w stylu funkcjonalizmu. Autorami budynku byli architekci Ernst Habermann i Herbert Johanson. Gmach stał się główną siedzibą Banku Estonii od 1935 i ponownie stał się własnością Banku Estonii w 1992 roku. Sąsiedni budynek, wzniesiony w 1909 w stylu historyzmu, był główną siedzibą Banku Estonii w latach 1919–1935. Przed I wojną światową budynek stanowił lokalną filię Rosyjskiego Banku Narodowego. Został zaprojektowany przez Aleksandra Jarona i był wzorowany na podobnym banku w Petersburgu. W sąsiadującym z nim budynku przy Estonia pst 11 (były gmach Towarzystwa Kredytowego Estońskiego Rycerstwa) mieści się obecnie Muzeum Banku Estonii prezentujące interesującą ekspozycję dotyczącą dziejów Banku Estonii i emitowanych przezeń walut od 1919 roku.

</doc>
<doc id="2754449" url="https://pl.wikipedia.org/wiki?curid=2754449" title="Antonio Paganin">
Antonio Paganin

Antonio Paganin (ur. 16 czerwca 1966 w Vicenzy) - włoski piłkarz, występujący podczas kariery na pozycji obrońcy.
Kariera klubowa.
Karierę piłkarską Antonio Paganin rozpoczął w trzecioligowej Bologni w 1983. W latach 1984–1988 był zawodnikiem Sampdorii Genui. W Sampdorii zadebiutował w Serie A 14 kwietnia 1985 w wygranym 2-1 meczu z Milanem. Z Sampą dwukrotnie zdobył Puchar Włoch w 1985 i 1988. Mając problemy z wywalczeniem miejsca w podstawowym składzie Sampdorii Paganin odszedł w 1988 do drugoligowego Udinese Calcio, z którym rok później awansował do Serie A. Po spadku Udinese do Serie B w 1990 Paganin przeszedł do Interu Mediolan. W barwach "nerroazurrich" zadebiutował 5 września 1990 w wygranym 1-0 meczu Pucharu Włoch z Monzą. W latach 1993–1995 Antonio występował w Interze ze swoim młodszym bratem - Massimo. Ostatni raz w barwach "czarno-niebieskich" wystąpił 7 maja 1995 w wygranym 3-1 meczu ligowym z SSC Napoli. Z Interem dwkrotnie zdobył Puchar UEFA w w 1991 (Paganin wystąpił w obu meczach finałowych z Romą i w 1994 (Paganin wystąpił w obu meczach finałowych z Austrią Salzburg). W Interze rozegrał 142 spotkania (109 w lidze, 18 w europejskich pucharach i 15 w Pucharze Włoch) oraz strzelił bramkę.
W latach 1995–1996 był zawodnikiem Atalanty BC, a 1996–1997 Hellasa Werona. W Hellasie pożegnał się z Serie A, w której w latach 1985–1997 w Serie A Paganin rozegrał 218 spotkań, w których zdobył bramkę. Potem występował jeszcze przez 6 lat w amatorskich zespołach Torri Quartesolo i Montecchio.
Kariera trenerska.
Po zakończeniu kariery piłkarskiej Paganin okazjonalnie pracuje jako trener w amatorskich klubach.

</doc>
<doc id="2754453" url="https://pl.wikipedia.org/wiki?curid=2754453" title="Christian Drescher">
Christian Drescher

Christian Drescher (ur. 19 stycznia 1958) – niemiecki kolarz torowy reprezentujący NRD, dwukrotny medalista mistrzostw świata.
Kariera.
Pierwszy sukces w karierze Christian Drescher osiągnął w 1978 roku, kiedy zdobył brązowy medal w sprincie indywidualnym amatorów podczas mistrzostw świata w Monachium. W zawodach tych wyprzedzili go jedynie Anton Tkáč z Czechosłowacji oraz kolejny reprezentant NRD Emanuel Raasch. Wynik ten Drescher na rozgrywanych w 1979 roku mistrzostwach w Amsterdamie, tym razem ulegając tylko dwóm swoim rodakom: Lutzowi Hesslichowi i Emanuelowi Raaschowi. W latach 1979 i 1983 zajmował trzecie miejsce w sprinterskich zawodach w Paryżu, a 1981 roku zdobył brązowy medal mistrzostw kraju w tej samej konkurencji. Nigdy nie startował na igrzyskach olimpijskich.

</doc>
<doc id="2754454" url="https://pl.wikipedia.org/wiki?curid=2754454" title="Ted Bell">
Ted Bell

Ted Bell (ur. 3 lipca 1946, zm. 20 stycznia 2023) – amerykański pisarz, autor powieści sensacyjnych.
Absolwent Randolph-Macon College w Ashland w stanie Wirginia. We wczesnych latach siedemdziesiątych rozpoczął pracę w branży reklamowej. Niedługo później jego kariera nabrała rozpędu, bo został prezesem i dyrektorem kreatywnym w firmie Leo Burnett Company. Później podobne stanowiska piastował też w firmie Young &amp; Rubicam, jednej z największych agencji reklamowych na świecie.
Jego zainteresowania sięgają jednak znacznie dalej. Posiada on tytuł doktora honoris causa z zakresu sztuk pięknych od uczelni Kendall College. Pracował również w departamencie Stanu w charakterze doradcy, zasiadał również w radach nadzorczych kilku instytucji.
W 2001 roku przeszedł na emeryturę i poświęcił się pisaniu. Mieszka w Palm Beach na Florydzie i w narciarskim Aspen w stanie Kolorado, gdzie pisze powieści z Alexandrem Hawke, swoim ulubionym bohaterem.
Alexander Hawke
Nick McIver Adventures Through Time – dla młodzieży

</doc>
<doc id="2754456" url="https://pl.wikipedia.org/wiki?curid=2754456" title="Lekkoatletyka na Letnich Igrzyskach Paraolimpijskich 2004 – bieg na 800 metrów kl. T12 mężczyzn">
Lekkoatletyka na Letnich Igrzyskach Paraolimpijskich 2004 – bieg na 800 metrów kl. T12 mężczyzn

W biegu na 800 metrów kl. T12 mężczyzn (zawodnicy niedowidzący) podczas Letnich Igrzysk Paraolimpijskich 2004 rywalizowało ze sobą 10 zawodników.
Wyniki.
Eliminacje.
Bieg 1
Bieg 2

</doc>
<doc id="2754458" url="https://pl.wikipedia.org/wiki?curid=2754458" title="Suity na wiolonczelę solo J.S. Bacha">
Suity na wiolonczelę solo J.S. Bacha

Suity na wiolonczelę solo J.S. Bacha – cykl sześciu suit Johanna Sebastiana Bacha (BWV 1007–1012) przeznaczonych na wiolonczelę solo. Zostały prawdopodobnie skomponowane w latach 1717–1723. 
Nie zachował się żaden rękopis autografu. Najstarszym źródłem jest kopia wykonana przez Johanna Petera Kellnera oraz kopia autorstwa żony Bacha Anny Magdaleny Bach, powstała prawdopodobnie w latach 1727-1731.

</doc>
<doc id="2754461" url="https://pl.wikipedia.org/wiki?curid=2754461" title="Amadou Alimi">
Amadou Alimi

Amadou Alimi – beniński lekkoatleta, długodystansowiec, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1984 wystąpił w biegu na 5000 metrów. W eliminacjach uzyskał czas 15:43,92, lecz to nie dało mu awansu do następnej fazy eliminacji (w łącznej klasyfikacji zajął 34. miejsce na 35 startujących).

</doc>
<doc id="2754464" url="https://pl.wikipedia.org/wiki?curid=2754464" title="Szlak Ogórkowy">
Szlak Ogórkowy

Szlak Ogórkowy (także "Ścieżka ogórkowa", niem. "Gurkenradweg" lub "Gurken-Radweg") – szlak rowerowy w Niemczech, który przebiega prawie w całości przez tereny Spreewaldu (Brandenburgia). Trasa liczy około 260 km.
Nazwa szlaku nawiązuje do czołowej specjalności kulinarnej Spreewaldu – ogórków spreewaldzkich. Trakt przebiega wzdłuż kanałów, pól uprawy ogórków i warzyw, obok gospodarstw, które zajmują się wytwarzaniem specjału i przy restauracjach, w których można spróbować ogórków i innych potraw regionalnych, a także niewielkich portów rzecznych, gdzie możliwe jest przesiadanie się na łódź lub kajak, by od strony wody kontynuować wędrówkę po terenach Spreewaldu. Niektóre plantacje przy szlaku oferują degustację ogórków. Historię uprawy poznać można w Muzeum Ogórków w Lübbenau-Lehde (Lubnjow-Lědy).
Trasa prowadzi głównie wydzielonymi drogami rowerowymi o twardej nawierzchni, wałami nadrzecznymi lub szosami lokalnymi o małym natężeniu ruchu. W różnych punktach trasy istnieją liczne wypożyczalnie rowerów. Oznaczona jest charakterystycznym symbolem ogórka jadącego na rowerze (znaki zielone na żółtym tle). Krzyżuje się m.in. ze Szlakiem rowerowym Szprewy.
Największe miejscowości na trasie.
Od wschodu:

</doc>
<doc id="2754466" url="https://pl.wikipedia.org/wiki?curid=2754466" title="Lekkoatletyka na Letnich Igrzyskach Paraolimpijskich 2004 – bieg na 800 metrów kl. T13 mężczyzn">
Lekkoatletyka na Letnich Igrzyskach Paraolimpijskich 2004 – bieg na 800 metrów kl. T13 mężczyzn

W biegu na 800 metrów kl. T13 mężczyzn (zawodnicy niedowidzący) podczas Letnich Igrzysk Paraolimpijskich 2004 rywalizowało ze sobą 8 zawodników.

</doc>
<doc id="2754469" url="https://pl.wikipedia.org/wiki?curid=2754469" title="Gerhard Kleppinger">
Gerhard Kleppinger

Gerhard Kleppinger (ur. 1 marca 1958 w Ober-Ramstadt) – niemiecki piłkarz występujący na pozycji obrońcy lub pomocnika. Trener piłkarski.
Kariera piłkarska.
Kleppinger jako junior grał w SKG Ober-Ramstadt. W 1975 roku trafił do zespołu SV Darmstadt 98 z 2. Bundesligi Süd. W 1978 roku awansował z nim do Bundesligi. W lidze tej zadebiutował 12 sierpnia 1978 roku w zremisowanym 0:0 pojedynku z Herthą BSC. 2 czerwca 1979 roku w wygranym 2:1 meczu z VfL Bochum strzelił pierwszego gola w Bundeslidze. W tym samym roku spadł z zespołem do 2. Bundesligi Süd.
W 1980 roku Kleppinger odszedł do innego drugoligowca, Hannoveru 96. Spędził tam dwa lata, a potem przeszedł do pierwszoligowego Karlsruher SC. W 1983 roku spadł z nim do 2. Bundesligi. W 1984 roku został graczem pierwszoligowego FC Schalke 04. Pierwszy ligowy mecz zaliczył tam 24 sierpnia 1984 roku przeciwko Borussii Mönchengladbach (1:3). W 1985 roku zajął z zespołem 8. miejsce, które było jego najwyższym w karierze.
W 1987 roku Kleppinger przeniósł się do Borussii Dortmund, także grającej w Bundeslidze. Zadebiutował tam 1 sierpnia 1987 roku w przegranym 1:3 spotkaniu z Bayernem Monachium. Barwy Borussii reprezentował przez rok. Następnie, przez trzy lata występował w innym pierwszoligowcu, Bayerze Uerdingen. W 1991 roku wrócił do Darmstadt, nadal grającego w 2. Bundeslidze. W 1993 roku spadł z nim do Oberligi Süd. W 1996 roku zakończył karierę.
Kariera reprezentacyjna.
W 1988 roku Kleppinger został powołany do kadry na Letnie Igrzyska Olimpijskie, podczas których wraz z drużyną zajął 3. miejsce i wywalczył brązowy medal. Wcześniej grał w reprezentacji RFN U-21.
Kariera trenerska.
Kleppinger karierę rozpoczął w 1994 roku jako grający trener SV Darmstadt 98. Pracował tam przez dwa lata. Następnie prowadził Viktorię Griesheim, a w listopadzie 1997 roku został szkoleniowcem FC St. Pauli z 2. Bundesligi. Trenował go do stycznia 1999 roku.
Potem prowadził FC Gütersloh, a w 2000 roku wrócił do 2. Bundesligi, zostając trenerem zespołu Rot-Weiß Oberhausen. Spędził tam rok. Następnie był szkoleniowcem zespołów Schalke 04 II, FSV Frankfurt oraz ponownie SV Darmstadt 98. Był także asystentem trenera FSV Frankfurt.

</doc>
<doc id="2754474" url="https://pl.wikipedia.org/wiki?curid=2754474" title="Christophe Kempe">
Christophe Kempe



</doc>
<doc id="2754477" url="https://pl.wikipedia.org/wiki?curid=2754477" title="Bahaa Al Farra">
Bahaa Al Farra

Bahaa Al Farra (ur. 10 marca 1991) – palestyński lekkoatleta sprinter, olimpijczyk z Pekinu.
Zawodnik reprezentował swój kraj na igrzyskach w Londynie, startował w biegu na 400 metrów mężczyzn – odpadł w kwalifikacjach z czasem 49,93 s.

</doc>
<doc id="2754481" url="https://pl.wikipedia.org/wiki?curid=2754481" title="Dieter Berkmann">
Dieter Berkmann

Dieter Berkmann (ur. 27 lipca 1950 w Mittenwaldzie) – niemiecki kolarz torowy reprezentujący RFN, dwukrotny medalista mistrzostw świata.
Kariera.
W 1972 roku Dieter Berkmann wystartował na igrzyskach olimpijskich w Monachium, gdzie odpadł w eliminacjach sprintu indywidualnego. Cztery lata później, podczas igrzysk w Montrealu w tej samej konkurencji zajął czwarte miejsce, przegrywając walkę o brązowy medal z Hansem-Jürgenem Geschke z NRD. W 1978 roku zdobył srebrny medal w sprincie na mistrzostwach świata w Monachium, ulegając jedynie Kōichiemu Nakano z Japonii. Wynik ten powtórzył podczas mistrzostw świata w Amsterdamie w 1979 roku, gdzie ponownie najlepszy był Nakano, a trzecie miejsce zajął Michel Vaarten z Belgii. Ponadto wielokrotnie zdobywał medale torowych mistrzostw kraju, w tym pięć złotych.

</doc>
<doc id="2754485" url="https://pl.wikipedia.org/wiki?curid=2754485" title="Poległy astronauta">
Poległy astronauta

Poległy astronauta (z ang. "Fallen Astronaut") – miniaturowa rzeźba wykonana z aluminium, przedstawiająca astronautę w kombinezonie kosmicznym, mająca na celu upamiętnienie zmarłych astronautów i kosmonautów, jedyne ziemskie dzieło sztuki znajdujące się na innym ciele niebieskim.
Rzeźbę na życzenie astronauty Davida Scotta – dowódcy misji Apollo 15 wykonał w 1971 roku belgijski artysta Paul Van Hoeydonck (w obawie przed komercjalizacją kosmosu nazwiska artysty nie podano opinii publicznej). Podczas tej misji – 1 sierpnia 1971 roku – astronauci umieścili figurkę na powierzchni Księżyca w rejonie Mons Hadley.
Tablica.
Wraz z figurką na Księżycu umieszczono również tabliczkę z nazwiskami 14 astronautów (8 z USA i 6 ze Związku Radzieckiego), którzy zmarli przed rozpoczęciem misji "Apollo 15":
Dowódca misji Apollo 15 wyraził ubolewanie, że wśród kosmonautów wymienionych na tabliczce pamiątkowej nie znaleźli się Grigorij Nielubow (18 lutego 1966, zginął pod kołami pociągu) i Wałentyn Bondarenko (23 marca 1961, zmarł wskutek oparzeń jakich doznał podczas pożaru w symulatorze). Sam później przyznał, iż był to wynik zatajenia informacji o śmierci kosmonautów przez władze ZSRR.
Replika.
Replika figurki od 1972 roku znajduje się w National Air and Space Museum w Waszyngtonie.

</doc>
<doc id="2754486" url="https://pl.wikipedia.org/wiki?curid=2754486" title="No Trespassing">
No Trespassing

No Trespassing - dziewiętnasty album studyjny amerykańskiego rapera Too $horta. Został wydany 28 lutego 2012 roku. Prace nad płytą trały od 2011. Za produkcję podkładów muzycznych odpowiadali w głównej mierze Vincent VT Tolan i Exclusive, oraz inni. Gościnnie wystąpili między innymi 50 Cent, Snoop Dogg czy E-40. Jedyny singel pt. "Money on the Floor" został wydany 7 października 2011 roku, do którego stworzono teledysk. Także do niektórych utworów stworzono klipy. Album zadebiutował na miejscu 129. notowania Billboard 200 ze sprzedażą 5.000 egzemplarzy.

</doc>
<doc id="2754487" url="https://pl.wikipedia.org/wiki?curid=2754487" title="Woroud Sawalha">
Woroud Sawalha

Woroud Sawalha (ur. 3 listopada 1991) - palestyńska lekkoatletka specjalizująca się w biegu na 800 metrów, olimpijka.
W 2012 zawodniczka reprezentowała swój kraj na igrzyskach w Londynie, startowała w biegu na 800 metrów kobiet - odpadła w kwalifikacjach z czasem 2:29,16.

</doc>
<doc id="2754490" url="https://pl.wikipedia.org/wiki?curid=2754490" title="World Athletics Relays">
World Athletics Relays

World Athletics Relays (do 2019 "IAAF World Relays") – międzynarodowe zawody lekkoatletyczne organizowane pod egidą World Athletics, których pierwsza edycja odbyła się w roku 2014.
Idea organizacji zawodów narodziła się w 2011 roku. Podczas trwających dwa dni zawodów odbywa się rywalizacja w biegach sztafetowych – oprócz tradycyjnych dystansów 4 × 100 i 4 × 400 metrów rozgrywane będą także biegi 4 × 200, 4 × 800 i 4 × 1500 metrów. Decyzję o organizacji zawodów podjęła Rada IAAF na spotkaniu w Londynie w sierpniu 2012 roku.
Zawody stanowią kwalifikację do mistrzostw świata i igrzysk olimpijskich.

</doc>
<doc id="2754495" url="https://pl.wikipedia.org/wiki?curid=2754495" title="Lekkoatletyka na Letnich Igrzyskach Paraolimpijskich 2004 – bieg na 800 metrów kl. T37 mężczyzn">
Lekkoatletyka na Letnich Igrzyskach Paraolimpijskich 2004 – bieg na 800 metrów kl. T37 mężczyzn

W biegu na 800 metrów kl. T37 mężczyzn (zawodnicy stojący z porażeniem mózgowym) podczas Letnich Igrzysk Paraolimpijskich 2004 rywalizowało ze sobą 16 zawodników.
Wyniki.
Eliminacje.
Bieg 1
Bieg 2

</doc>
<doc id="2754498" url="https://pl.wikipedia.org/wiki?curid=2754498" title="Actinicola">
Actinicola



</doc>
<doc id="2754500" url="https://pl.wikipedia.org/wiki?curid=2754500" title="Paramphiprion">
Paramphiprion



</doc>
<doc id="2754501" url="https://pl.wikipedia.org/wiki?curid=2754501" title="Wygnańczyce (przystanek kolejowy)">
Wygnańczyce (przystanek kolejowy)

Wygnańczyce – otwarty w 1913 roku, zamknięty w 1990 roku przystanek osobowy a dawniej stacja kolejowa w Wygnańczycach na linii kolejowej nr 387 Wschowa – Lipinka Głogowska, w powiecie wschowskim, w województwie lubuskim, w Polsce.

</doc>
<doc id="2754502" url="https://pl.wikipedia.org/wiki?curid=2754502" title="Phalerebus">
Phalerebus



</doc>
<doc id="2754503" url="https://pl.wikipedia.org/wiki?curid=2754503" title="Prochilus">
Prochilus



</doc>
<doc id="2754504" url="https://pl.wikipedia.org/wiki?curid=2754504" title="Stare Strącze (przystanek kolejowy)">
Stare Strącze (przystanek kolejowy)

Stare Strącze – zamknięty w 1990 roku przystanek osobowy a dawniej stacja kolejowa w Starym Strączu na linii kolejowej nr 387 Wschowa – Lipinka Głogowska, w powiecie wschowskim, w województwie lubuskim, w Polsce.

</doc>
<doc id="2754505" url="https://pl.wikipedia.org/wiki?curid=2754505" title="Łysiny (przystanek kolejowy)">
Łysiny (przystanek kolejowy)

Łysiny – zamknięty przystanek osobowy a dawniej stacja kolejowa w Łysinach na linii kolejowej nr 387, w powiecie wschowskim, w województwie lubuskim, w Polsce.

</doc>
<doc id="2754506" url="https://pl.wikipedia.org/wiki?curid=2754506" title="Henri Dagba">
Henri Dagba

Henri Dagba (ur. w 1957) – beniński lekkoatleta, trójskoczek, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1980 startował w eliminacjach trójskoku. W najlepszej próbie uzyskał odległość 14,71, lecz nie wypełnił minimum potrzebnego do awansu do finału, i został sklasyfikowany na 18. miejscu.

</doc>
<doc id="2754509" url="https://pl.wikipedia.org/wiki?curid=2754509" title="Centrum Rafinacji Paraguaná">
Centrum Rafinacji Paraguaná

Centrum Rafinacji Paraguaná (hiszp. Centro de Refinación de Paraguaná) – kompleks rafinerii ropy naftowej w Wenezueli w stanie Falcón na półwyspie Paraguaná, obejmujący rafinerie Amuay, Cardón i Bajo Grande. Posiada zdolność rafinacji 940 tys. baryłek dziennie. Jego właścicielem jest państwowa spółka Petróleos de Venezuela.
Historia.
Rafineria Cardón rozpoczęła działalność w 1949 roku, rafineria Amuay w 1950 roku, a rafineria Bajo Grande w 1956. W 1997 roku połączono je w jeden kompleks – Centrum Rafinacji Paraguaná.
Wybuch gazu w 2012.
Do wybuchu gazu doszło w rafinerii Amuay 24 sierpnia 2012, w nocy o godz. 1. Na skutek pożaru zginęło co najmniej 39 osób, a 86 osób zostało rannych, wśród ofiar znalazł się 10-letni chłopiec i 18 żołnierzy Gwardii Narodowej. Przyczyny katastrofy nie zostały poznane.

</doc>
<doc id="2754510" url="https://pl.wikipedia.org/wiki?curid=2754510" title="Riches, Royalty, Respect">
Riches, Royalty, Respect

Riches, Royalty, Respect - piąty album studyjny amerykańskiego rapera Kool G Rapa. Został wydany 31 maja 2011 roku. Wśród producentów muzycznych znaleźli się między innymi Marley Marl i The Alchemist. Natomiast z bardziej rozpoznawalnych gości był Havoc - członek duetu Mobb Deep. Do utworu "In Too Deep" z udziałem Heather Walkera został zrealizowany teledysk. Ukazał się on 20 czerwca 2011 roku.
Lista utworów.
Źródło.

</doc>
<doc id="2754512" url="https://pl.wikipedia.org/wiki?curid=2754512" title="Roland Grahammer">
Roland Grahammer

Roland Grahammer (ur. 3 listopada 1963 w Augsburgu) – niemiecki piłkarz występujący na pozycji obrońcy.
Kariera piłkarska.
Grahammer jako junior grał w zespołach SpVgg Bärenkeller oraz FC Augsburg, do którego trafił w 1976 roku. W 1982 roku został włączony do jego pierwszej drużyny, grającej w 2. Bundeslidze. W sezonie 1982/1983 rozegrał tam 34 spotkania i zdobył 2 bramki. W 1983 roku przeszedł do pierwszoligowego zespołu 1. FC Nürnberg. W Bundeslidze zadebiutował 13 sierpnia 1983 roku w przegranym 2:4 pojedynku z Bayerem Uerdingen. 23 sierpnia 1983 roku w wygranym 2:0 meczu z Arminią Bielefeld strzelił pierwszego gola w Bundeslidze. W 1984 roku spadł z zespołem do 2. Bundesligi, ale w 1985 roku wrócił z nim do Bundesligi. W 1. FC Nürnberg spędził jeszcze trzy lata.
W 1988 roku Grahammer odszedł do Bayernu Monachium, również grającego w Bundeslidze. Pierwszy ligowy mecz zaliczył tam 23 lipca 1988 roku przeciwko Eintrachtowi Frankfurt (3:0). Przez sześć lat w barwach Bayernu rozegrał 102 spotkania i zdobył dwie bramki. Wraz z zespołem wywalczył również trzy mistrzostwa Niemiec (1989, 1990, 1994) oraz dwa wicemistrzostwa Niemiec (1991, 1993). W 1994 roku zakończył karierę.
Kariera reprezentacyjna.
W 1988 roku Grahammer został powołany do kadry na Letnie Igrzyska Olimpijskie, podczas których wraz z drużyną zajął 3. miejsce i wywalczył brązowy medal. Wcześniej grał w reprezentacji RFN U-18 oraz U-21.

</doc>
<doc id="2754514" url="https://pl.wikipedia.org/wiki?curid=2754514" title="Lekkoatletyka na Letnich Igrzyskach Paraolimpijskich 2004 – bieg na 800 metrów kl. T38 mężczyzn">
Lekkoatletyka na Letnich Igrzyskach Paraolimpijskich 2004 – bieg na 800 metrów kl. T38 mężczyzn

W biegu na 800 metrów kl. T38 mężczyzn (zawodnicy stojący z porażeniem mózgowym) podczas Letnich Igrzysk Paraolimpijskich 2004 rywalizowało ze sobą 8 zawodników.

</doc>
<doc id="2754515" url="https://pl.wikipedia.org/wiki?curid=2754515" title="Volksraad (Holenderskie Indie Wschodnie)">
Volksraad (Holenderskie Indie Wschodnie)

Volksraad (dosł. Rada Ludowa) – organ doradczy funkcjonujący w Holenderskich Indiach Wschodnich.
Utworzony w 1917, choć czasem w źródłach pojawia się też data 1916. Pracę rozpoczął w maju 1918. Początkowo składał się z 48, a od 1925 z 60 deputowanych. Część z nich była mianowana przez gubernatora generalnego, część natomiast pochodziła z wyboru. Prawo wyborcze było niemniej bardzo restrykcyjne, wykluczając z procesu wyłaniania Volksraadu ogromną większość indonezyjskiej populacji.
Kadencja Volksraadu pierwotnie trwała trzy lata, później została wydłużona do czterech. Miał możliwość odrzucania projektów ustaw, jednakże rząd kolonialny mógł owe projekty przyjąć ponownie po sześciu miesiącach od negatywnej decyzji izby. Od 1931 zatwierdzał doroczny budżet kolonii oraz powoływał College van Gedelegeerden (Izbę Delegatów), mającą badać i zatwierdzać rozporządzenia władz. Jego członkowie dysponowali immunitetem. Fakt ten uczynił z Volksraadu dogodną platformę dla tej części indonezyjskich nacjonalistów, która była skłonna zaakceptować wybór do utworzonego przez Holendrów ciała. Obrady prowadzone były w języku niderlandzkim, pierwsze przemówienie na jego forum w języku indonezyjskim wygłoszono dopiero w 1938.
Ostatnie wybory do Volksraadu odbyły się w 1939. Został on zlikwidowany przez Japończyków po zajęciu przez nich Indonezji.

</doc>
<doc id="2754516" url="https://pl.wikipedia.org/wiki?curid=2754516" title="Angelo Orlando">
Angelo Orlando

Angelo Orlando (ur. 11 sierpnia 1965 w San Cataldo) - włoski piłkarz, występujący podczas kariery na pozycji obrońcy lub pomocnika.
Kariera klubowa.
Karierę piłkarską Angelo Orlando rozpoczął w drugoligowym Varese w 1983. W latach 1985–1988 był zawodnikiem druoligowej Triestiny. W 1988 odszedł do innego drugoligowca Udinese Calcio, z którym rok później awansował do Serie A, a rok później spadł do Serie B. W Serie A zadebiutował 27 sierpnia 1989 w zremisowanym 1-1 meczu z Romą. W 1991 Orlando został zawodnikiem Interu Mediolan. W barwach "nerroazurrich" zadebiutował 12 stycznia 1992 w wygranym 1-0 meczu z Bari. Ostatni raz w barwach "czarno-niebieskich" wystąpił 28 maja 1995 w zremisowanym 2-2 meczu ligowym z Sampdorią. Z Interem zdobył Puchar UEFA w 1994 (Orlando wystąpił w obu meczach finałowych z Austrią Salzburg). W Interze rozegrał 125 spotkań (95 w lidze, 12 w europejskich pucharach i 18 w Pucharze Włoch). W latach 1995–1997 był zawodnikiem Cremonese, z którym spadł z Serie A w 1996. W Cremonese pożegnał się z Serie A, w której w latach 1989–1996 w Serie A Orlando rozegrał 158 spotkań, w których zdobył 2 bramki. Karierę zakończył w trzecioligowej Juve Stabii w 1998.

</doc>
<doc id="2754517" url="https://pl.wikipedia.org/wiki?curid=2754517" title="Inoussa Dangou">
Inoussa Dangou

Inoussa Dangou – beniński lekkoatleta, oszczepnik, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1980 startował w eliminacjach rzutu oszczepem. W najlepszej próbie uzyskał odległość 63,56, (co jest jego rekordem życiowym), lecz nie wypełnił minimum potrzebnego do awansu do finału, i został sklasyfikowany na 17. miejscu.

</doc>
<doc id="2754519" url="https://pl.wikipedia.org/wiki?curid=2754519" title="Théophile Hounou">
Théophile Hounou

Théophile Hounou (ur. 1962) – beniński lekkoatleta, skoczek w dal, uczestnik Letnich Igrzysk Olimpijskich 1980.
Podczas Letnich Igrzysk Olimpijskich 1980 startował w eliminacjach tejże konkurencji. W najlepszej próbie uzyskał odległość 7,07, lecz nie wypełnił minimum potrzebnego do awansu do finału i został sklasyfikowany na 26. miejscu.

</doc>
<doc id="2754522" url="https://pl.wikipedia.org/wiki?curid=2754522" title="Edwige Bancole">
Edwige Bancole

Edwige Bancole – benińska lekkoatletka, sprinterka, uczestniczka Letnich Igrzysk Olimpijskich 1980.
Podczas Letnich Igrzysk Olimpijskich 1980 startowała w eliminacjach biegu na 100 metrów. W eliminacjach uzyskała czas 13,19, który jednak nie dał awansu do następnej fazy rozgrywek.

</doc>
<doc id="2754525" url="https://pl.wikipedia.org/wiki?curid=2754525" title="Ralf Sievers">
Ralf Sievers

Ralf Sievers (ur. 30 października 1961 w Lüneburgu) – niemiecki piłkarz występujący na pozycji pomocnika. Brat innego piłkarza, Jörga Sieversa.
Kariera piłkarska.
Sievers karierę rozpoczynał jako junior w SV Eddelstorf. Następnie grał w zespole Lüneburger SK. W 1982 roku trafił do pierwszoligowego Eintrachtu Frankfurt. W Bundeslidze zadebiutował 20 listopada 1982 roku w przegranym 0:2 pojedynku z FC Schalke 04. 10 września 1983 roku w przegranym 1:2 meczu z Kickers Offenbach strzelił pierwszego gola w Bundeslidze. W 1988 roku zdobył z zespołem Puchar RFN, a w 1990 roku zajął z nim 3. miejsce w Bundeslidze.
W 1990 roku Sievers odszedł do innego pierwszoligowego zespołu, FC St. Pauli. Zadebiutował tam 1 września 1990 roku w zremisowanym 0:0 spotkaniu z VfL Bochum. W 1991 roku spadł z zespołem do 2. Bundesligi. W 1993 roku wrócił do Lüneburger SK, gdzie w 2001 roku zakończył karierę.
Kariera reprezentacyjna.
W 1988 roku Sievers został powołany do kadry na Letnie Igrzyska Olimpijskie, podczas których wraz z drużyną zajął 3. miejsce i wywalczył brązowy medal. Siedem lat wcześniej, w 1981 roku wraz z kadrą młodzieżową wygrał Młodzieżowe Mistrzostwa Świata.

</doc>
<doc id="2754529" url="https://pl.wikipedia.org/wiki?curid=2754529" title="Melissa i Joey">
Melissa i Joey

Melissa i Joey (ang. "Melissa &amp; Joey", od 2010) – amerykański serial komediowy stworzony przez Davida Kendalla i Boba Younga. Wyprodukowany przez Hartbreak Films i ABC Family Original Productions.
Światowa premiera serialu miała miejsce 17 sierpnia 2010 roku na antenie ABC Family. W Polsce premiera serialu odbyła się 18 marca 2013 roku na kanale Comedy Central Polska. Od 29 sierpnia 2013 roku serial emitowany na kanale Comedy Central Family.
 9 lutego 2015 roku, stacja ABC Family ogłosiła zakończenie serialu po 4 sezonie
Opis fabuły.
Serial przedstawia losy Melissy (Melissa Joan Hart), kobiety, która pochodzi z tradycyjnej politycznej rodziny. Pod swoje skrzydła bierze siostrzenicę Lennox i siostrzeńca Rydera. Joe (Joseph Lawrence) traci pracę i zgadza się pracować u Mel jako pomoc domowa.

</doc>
<doc id="2754530" url="https://pl.wikipedia.org/wiki?curid=2754530" title="Anicet Sambo">
Anicet Sambo

Anicet Sambo – madagaskarski bokser, uczestnik Letnich Igrzysk Olimpijskich 1980. 
Podczas igrzysk w Moskwie, startował w wadze piórkowej. W pierwszej fazie miał wolny los. W drugiej, zmierzył się z reprezentantem Beninu, którym był Barthelémy Adoukonu. Sambo przegrał, a w łącznej klasyfikacji uplasował się na 17. miejscu.

</doc>
<doc id="2754541" url="https://pl.wikipedia.org/wiki?curid=2754541" title="Olaf Janßen">
Olaf Janßen

Olaf Janßen (ur. 8 października 1966 w Krefeld) – niemiecki piłkarz występujący na pozycji pomocnika.
Kariera piłkarska.
Janßen jako junior grał w klubach Hülser FC oraz Bayer Uerdingen. W 1985 roku trafił do pierwszoligowego zespołu 1. FC Köln. W Bundeslidze zadebiutował 21 sierpnia 1985 roku w wygranym 2:0 pojedynku z Borussią Dortmund. W 1986 roku dotarł z klubem do finału Pucharu UEFA. 7 sierpnia 1987 roku w wygranym 2:1 spotkaniu z 1. FC Kaiserslautern strzelił pierwszego gola w Bundeslidze. W 1989 roku, a także w 1990 roku wywalczył z zespołem wicemistrzostwo RFN. W 1991 roku dotarł z nim natomiast do finału Pucharu Niemiec.
W 1996 roku Janßen odszedł do drugoligowego Eintrachtu Frankfurt. W 1998 roku awansował z nim do Bundesligi. W styczniu 2000 roku został wypożyczony do szwajcarskiego zespołu AC Bellinzona. Grał tam do końca sezonu 1999/2000, a potem zakończył karierę.
Kariera reprezentacyjna.
W 1988 roku Janßen został powołany do kadry na Letnie Igrzyska Olimpijskie, podczas których wraz z drużyną zajął 3. miejsce i wywalczył brązowy medal. Wcześniej grał w reprezentacji RFN U-21.

</doc>
<doc id="2754542" url="https://pl.wikipedia.org/wiki?curid=2754542" title="Olaf Janssen">
Olaf Janssen



</doc>
<doc id="2754544" url="https://pl.wikipedia.org/wiki?curid=2754544" title="Trójkąt Maxwella">
Trójkąt Maxwella

Trójkąt Maxwella, trójkąt barw – sporządzony w połowie XIX w. przez Jamesa Clerka Maxwella (1831–1879) wykres trójkątny, ilustrujący sposób otrzymywania różnych barw przez odpowiednie połączenie trzech barw podstawowych: czerwonej (R, ang. "red"), zielonej (G, ang. "green") i niebieskiej (B, ang. "blue"), umieszczonych w wierzchołkach trójkąta. Wykres – po modyfikacjach – stał się podstawą technologii kolorowego druku, fotografii i telewizji barwnej (zob. RGB, CIEXYZ). 
Tło historyczne.
Stan wiedzy o naturze światła w czasach badań Maxwella ilustruje jego zdanie:
Maxwell dokonał przełomowej unifikacji teorii magnetyzmu i elektryczności (zob. pole elektromagnetyczne, równania Maxwella). W dziedzinie systematyki barw kontynuował badania rozpoczęte przez Isaaca Newtona w XVII w. (niemal 200 lat przed odkryciem natury światła) opracowaniem pierwszego systemu barw – „koła barw” (zob. historia tarczy Newtona). 
Dalsze badania widzenia barwnego były prowadzone w XVIII i XIX w. przez wielu innych fizyków, chemików i lekarzy, m.in. Michaiła Łomonosowa (1711–1765), Johna Daltona (1766–1844), Thomasa Younga (1773–1829), Hermanna Grassmanna (1809–1877), Hermanna von Helmholtza (1821–1894), Lorda Rayleigha (1842–1919), Ernsta Abbego (1840–1905), Alberta Koeniga i wielu innych. Próby systematyki barw podejmował również Johann Wolfgang von Goethe (jego dzieło "Farbenlehre" uznaje się za pierwszą „psychologię kolorów”).
Z punktu widzenia nauk ścisłych i dzisiejszych modeli syntezy barw najistotniejsze było zgromadzenie wiedzy o:
Zostały sformułowane np.:
Badania Maxwella i trójkąt barw.
Maxwell wykonał doświadczenia z użyciem wirującego krążka, przypominającego koło barw Newtona (zob. tarcza Newtona), wydzielając jednak na okręgu nie 7 lecz tylko 3 barwne sektory, o kolorach zgodnych z trichromatyczną teorią Younga-Helmholtza. Zastosował barwy zasadnicze (podstawowe):
dobierając długości fal (λ) na podstawie dostępnych wówczas wyników badań w dziedzinie fizjologii wzroku (m.in. ślepoty barw). Na tarczy dysku umieścił trzy krążki o jednakowej wielkości, przecięte wzdłuż promienia i nałożone na siebie tak, aby była możliwa swobodna zmiana wielkości sektorów. Ich względne wielkości odpowiadały względnym udziałom odpowiednich wiązek promieniowania w mieszaninie docierającej do oka. Na tarczy umieszczał ponadto dodatkowy, mniejszy krążek, o barwie, którą odtwarzał.
W czasie doświadczeń przede wszystkim określił względne udziały barw zasadniczych (r, g, b) w chwili, gdy odbierał wrażenie bieli (W), co zapisał jako:
W kolejnych etapach eksperymentu zmieniał jedną z barw zasadniczych na inną, np. czerwoną (R) na żółtą (Y), i powtarzał określanie udziałów odpowiadających bieli:
Porównując prawe strony obu równań otrzymywał zależność definiującą odtwarzaną barwę złożoną, np.:
W analogiczny sposób Maxwell określił wartości współczynników udziału barw zasadniczych dla każdej z barw złożonych widma. Obliczenia potwierdził eksperymentalnie – po odpowiednim ustawieniu wielkości sektorów R, G i B barwy obu pól – zewnętrznego (mieszanina wiązek R, G i B) i wewnętrznego (odtwarzana barwa złożona lub prosta) były jednakowe.
Wyniki oznaczeń współczynników udziału barw R, G i B dla różnych barw złożonych Maxwell przedstawił na wykresie trójkątnym – trójkącie równoramiennym, w którego wierzchołkach znajdują się barwy zasadnicze, a boki odpowiadają mieszaninom dwóch barw, połączonych w różnych proporcjach. Punkt w polu takiego wykresu jest wyznaczony przez wartości "r", "g" i "b". Na skonstruowanym przez Maxwella wykresie punkty odpowiadające barwom widmowym (monochromatycznym) znalazły się na zewnątrz pola – na linii opisującej trójkąt, co wpłynęło na położenie wyznaczonych linii zależności współczynników udziału barw zasadniczych od długości fali. Krzywe współczynników udziału barwy czerwonej, zielonej i niebieskiej, otrzymane przez Maxwella, przypominają znane obecnie widma absorpcji promieniowania przez czopki L, M i S, na krzywych Maxwella występują jednak zakresy λ, w których współczynniki mają niewielkie wartości ujemne (wszystkie punkty wewnątrz i na bokach trójkąta odpowiadają barwom nienasyconym).
Zastosowania trójkąta Maxwella.
Zaproponowana przez Maxwella systematyka barw była podstawą prac jego następców, dysponujących doskonalszymi technikami pomiarów i obliczeń. W pierwszej połowie XX w. zajmowali się tym problemem m.in. A. Koenig, C. Dieterici, D.B. Judd, W.D. Wright, J. Guild. Badania doprowadziły do ustalenia w roku 1931 przez Międzynarodową Komisję Oświetleniową ("Comission Internationale de l'Eclairage") znormalizowanego systemu kolorymetrycznego. System CIE 1931, wywodzący się z trójkąta Maxwella, opiera się na uznaniu za podstawowe barw widmowych o długościach 700, 546 i 436 nm. Barwy są opisywane w układzie współrzędnych trójchromatycznych X, Y, Z, zwanych też względnymi sprawnościami wizualnymi czopków.

</doc>
<doc id="2754553" url="https://pl.wikipedia.org/wiki?curid=2754553" title="Earned run average">
Earned run average

Earned run average (w skrócie ERA) – w baseballu statystyka dla miotacza. Oznacza stosunek liczby runów, które drużyna atakująca zdobyła przeciwko niemu do liczby inningów, które rozegrał do momentu zejścia z boiska, pomnożony przez 9.
Na konto miotacza nie zapisuje się jednak runów wynikających z błędów pozostałych graczy obrony, stąd nazwa "earned", co można przetłumaczyć jako „zasłużone”.

</doc>
<doc id="2754554" url="https://pl.wikipedia.org/wiki?curid=2754554" title="National Anthem">
National Anthem

National Anthem – singel amerykańskiej piosenkarki Lany Del Rey, wydany 6 lipca 2012 roku nakładem wytwórni fonograficznej Polydor Records. Singel został wydany w celach promujących album "Born to Die", który na rynku ukazał się 30 stycznia 2012 roku. 
Kompozycja została napisana przez Justin Parker oraz samą wokalistkę.

</doc>
<doc id="2754556" url="https://pl.wikipedia.org/wiki?curid=2754556" title="Egbert van Heemskerck">
Egbert van Heemskerck

Egbert van Heemskerck określany też jako starszy lub I (ur. 1634 w Haarlemie, zm. 1704 w Londynie) – holenderski malarz barokowy.
Uczył się prawdopodobnie u Pietera de Grebbera, od 1646 był członkiem haarlemskiej gildii św. Łukasza. Oprócz Haarlemu działał też w Hadze i Amsterdamie. Około 1680 przeniósł się do Londynu, gdzie zmarł w 1704.
Artysta specjalizował się w malarstwie rodzajowym, przedstawiał wiejskie zabawy, karczmy i chłopskie zagrody w rubasznym stylu Adriaena Brouwera. Malował też sceny fantastycznie sceny z czarownikami i potworami koncentrując się na elementach groteski i niesamowitości. W czasie pobytu w Anglii malował też wielkoformatowe portrety zbiorowe.
Atrybucja dzieł artysty jest bardzo utrudniona, starsze źródła wymieniają innego malarza o tym imieniu i nazwisku żyjącego w latach 1610-1680 również zajmującego się podobną tematyką. Obecnie jego istnienie jest kwestionowane. Ponadto Heemskerck miał syna urodzonego pomiędzy 1666 a 1686 noszącego to samo imię. Obaj ze sobą ściśle współpracowali, co wręcz uniemożliwia precyzyjne odróżnienie ich prac. Dzieła obu malarzy znajdują się głównie w kolekcjach brytyjskich i holenderskich. W zbiorach Muzeum Narodowego w Warszawie znajdują się trzy obrazy przypisywane Heemskerckowi: "Scena przy winie", "Śpiewacy w karczmie" i "Zabawa w kuchni".

</doc>
<doc id="2754560" url="https://pl.wikipedia.org/wiki?curid=2754560" title="Tynga">
Tynga

Tynga (niem. "Tingen") - uroczysko-dawna miejscowość (osada) w Polsce położona w województwie warmińsko-mazurskim, w powiecie bartoszyckim, w gminie Bartoszyce.
Nazwa zniesiona z 2012 r. Nazwa występuje w rejestrze SIMC z 2010 r.
Historia.
W w 1889 był to folwark majątku ziemskiego Galiny, w posiadaniu rodu "zu Eulenburg". W 1983 r. była to osada, należąca administracyjnie do miejscowości Galiny.

</doc>
<doc id="2754561" url="https://pl.wikipedia.org/wiki?curid=2754561" title="Franciszek Kornicki">
Franciszek Kornicki

Franciszek Kornicki (ur. 18 grudnia 1916 w Wereszynie, zm. 16 listopada 2017 w Worthing) – podpułkownik pilot Polskich Sił Powietrznych w Wielkiej Brytanii, po II wojnie światowej major ("Squadron Leader") Królewskich Sił Powietrznych, był ostatnim żyjącym dowódcą polskiego dywizjonu z okresu II wojny światowej.
Życiorys.
Urodził się we wsi Wereszyn, w powiecie hrubieszowskim (województwo lubelskie), jako szósty syn Łukasza i Anieli. Uczęszczał do szkoły powszechnej w Wereszynie, a następnie do gimnazjum w Hrubieszowie. Przyjęty do Szkoły Podchorążych Lotnictwa w Dęblinie, którą ukończył z 3. lokatą wśród 173 absolwentów XII promocji. W sierpniu 1939 został wcielony do 6 pułku lotniczego we Lwowie i przydzielony do 162 eskadry myśliwskiej.
1 września 1939 eskadra, wyposażona w myśliwce PZL P.7a, była częścią lotnictwa Armii „Łódź” i stacjonowała na lotnisku polowym Widzew. Pchr. Kornicki wykonał dwa loty bojowe, a następnie wykonywał zadania łącznikowe, w tym pilotując samolot RWD-8. 13 września przebazowano eskadrę do Litiatyna k. Brzeżan, skąd po agresji sowieckiej personel – w tym także Kornicki – ewakuował się do Rumunii.
Wraz z grupą pilotów Kornicki dotarł do Bukaresztu, gdzie w polskiej ambasadzie uzyskał fałszywe dokumenty. Następnie udał się do – wówczas rumuńskiego – portu Bałczik, skąd na pokładzie SS "Patris" wypłynął do Marsylii. Tak jak wielu polskich pilotów, Kornicki trafił do bazy Lyon Bron, gdzie szkolił się na myśliwcach Blériot-SPAD S.510, Caudron CR.714 Cyclone i ostatecznie Morane-Saulnier MS.406. Szkolenie ukończył tuż przed klęską Francji. Po otrzymaniu rozkazu ewakuacji udał się do Saint-Jean-de-Luz, skąd 24 czerwca 1940 na pokładzie SS "Arandora Star" odpłynął do Wielkiej Brytanii.
Kornicki zaczął pobyt w Wielkiej Brytanii od intensywnej nauki języka angielskiego. We wrześniu znalazł się wśród pilotów 307 dywizjonu myśliwskiego nocnego, wyposażonego w samoloty Boulton Paul Defiant. Jako doświadczonemu pilotowi myśliwskiemu zmieniono mu przydział na zaprawiony już w boju dywizjon 303, do którego dołączył 11 października, tuż po jego przebazowaniu z Northolt do Leconfield. Odbył szkolenia na samolotach Hawker Hurricane Mk I. W styczniu 1941 został przeniesiony do nowo sformowanego dywizjonu 315, który w lipcu 1941 przeniósł się do Northolt i, po przezbrojeniu w samoloty Spitfire Mk II, dołączył do 1 Polskiego Skrzydła Myśliwskiego w zastępstwie Dywizjonu 303. 23 lipca 1941 odbył pierwszy lot bojowy nad Francją.
12 lutego 1943 objął dowództwo dywizjonu 308, zostając najmłodszym dowódcą dywizjonu w PSP oraz pierwszym z XII promocji z Dęblina, który uzyskał takie stanowisko. Niedługo potem zmuszony był zdać dowództwo ze względu na operację związaną z zapaleniem wyrostka robaczkowego. 7 maja 1943 wrócił do obowiązków służbowych, zostawszy dowódcą dywizjonu 317. Funkcję tę pełnił do grudnia. 1 stycznia 1944 wycofano go ze stanowisk wiążących się z lataniem. Wykonywał zadania oficera łącznikowego w 11 Grupie Myśliwskiej, a następnie 9 Grupie Myśliwskiej RAF. 15 maja 1944 rozpoczął półroczny kurs w Wyższej Szkole Lotniczej PSP w Weston-super-Mare, po ukończeniu którego pracował w Dowództwie (Tyłowym) 84 Grupy Myśliwskiej RAF w Holandii i Belgii. Przed zakończeniem wojny odbył jeszcze szkolenie na najnowszym modelu Spitfire’a Mk XVI. Za zasługi wojenne został odznaczony Krzyżem Srebrnym Orderu Virtuti Militari (nr 08487) i trzykrotnie Krzyżem Walecznych.
Po zakończeniu II wojny światowej rozpoczął przeznaczony dla Polaków kurs na Wydziale Chemii Włókienniczej politechniki w Nottingham, który przerwał 18 grudnia 1946 wraz z wystąpieniem z Polskich Sił Powietrznych i wstąpieniem do Polskiego Korpusu Przysposobienia i Rozmieszczenia. Po sfałszowanych wyborach w Polsce w 1947 i odrzuceniu przez rząd RP planu Marshalla ostatecznie zdecydował o pozostaniu na emigracji. Kształcił się dalej w technologii chemicznej, a ostatecznie zgłosił się na kurs zarządzania hotelem, organizowany przez PKPiR. Po ukończeniu kursu i upływie czasu kontraktu z PKPiR wziął wraz z żoną udział w programie dla młodych małżeństw Browaru Simondsa, dzięki czemu po odbyciu praktyk zostali w 1949 zarządcami pensjonatu w Wargrave-on-Thames opodal Henley-on-Thames w hrabstwie Oxfordshire. 
Latem 1951 wrócił do pilotowania samolotów w RAF. Po odbyciu szkolenia w Szkole Kucharskiej RAF w Halton w lipcu 1953 został oficerem aprowizacyjnym w bazie RAF w St Athan w hrabstwie Vale of Glamorgan w południowej Walii. Później służył m.in. w bazach brytyjskich w Luqa na Malcie, Kolonii Adeńskiej (obecnie w Jemenie) i Akrotiri na Cyprze. Odszedł na emeryturę wojskową w 1972, po czym pracował w Komisji Szkolenia Gazownictwa i w Ministerstwie Obrony Zjednoczonego Królestwa.
W 1948 poślubił Patience Ceridwen Williams. Ma dwóch synów: Petera, japonistę, członka Akademii Brytyjskiej, i Richarda, m.in. przewodniczącego Komitetu Pomnika Polskich Sił Powietrznych. Brał udział w uroczystościach upamiętniających wojenne losy pilotów w Wielkiej Brytanii (był m.in. gościem XV Międzynarodowego Pikniku Lotniczego w Góraszce i VI Światowego Zlotu Lotników Polskich). Podczas obchodów 70. rocznicy Bitwy o Anglię zasiadł ponownie w kabinie Spitfire’a Mk Vb nr BM597, który wciąż lata w barwach Dywizjonu 317 z okresu, gdy służył w nim Kornicki.
We wrześniu 2017 podczas przygotowań do obchodów 100-lecia Królewskich Sił Powietrznych (RAF) w 2018 wygrał internetowe głosowanie „The Telegraph” i Muzeum Royal Air Force na „twarz” tych obchodów, jako jeden z ostatnich pilotów Spitfire’ów, uzyskując w internetowym głosowaniu 325 tysięcy głosów. W efekcie jego figura stanie obok tego samolotu na wystawie zorganizowanej z tej okazji.
Był aktywnym działaczem brytyjskiej Polonii. Za wybitne zasługi dla niepodległości Rzeczypospolitej Polskiej i za działalność kombatancką został w 2011 odznaczony przez Prezydenta RP Krzyżem Komandorskim Orderu Odrodzenia Polski. Pogrzeb F. Kornickiego odbył się na cmentarzu Northwood położonym na przedmieściach Londynu.
28 września 2018 Prezydent RP Andrzej Duda mianował go pośmiertnie na stopień generała brygady.

</doc>
<doc id="2754564" url="https://pl.wikipedia.org/wiki?curid=2754564" title="Wężykowo">
Wężykowo

Wężykowo (niem. "Heinrichswalde") – osada w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie, tuż przy granicy z Rosją. W latach 1975–1998 miejscowość należała administracyjnie do województwa olsztyńskiego.
W 1889 r. był to majątek ziemski o powierzchni 275 ha. W 1983 r. był tu PGR Wężykowo. Osada w tym czasie była administracyjnie częścią wsi Warszkajty.
Obecnie w miejscowości brak zabudowy.

</doc>
<doc id="2754567" url="https://pl.wikipedia.org/wiki?curid=2754567" title="Coius">
Coius



</doc>
<doc id="2754568" url="https://pl.wikipedia.org/wiki?curid=2754568" title="Wielot">
Wielot

Wielot – wzniesienie o wysokości 139,0 m n.p.m. na Pojezierzu Drawskim, położone w woj. zachodniopomorskim, w powiecie łobeskim, w gminie Łobez. 
Ok. 1,5 km na południowy zachód od Wielota przepływa rzeka Brzeźnicka Węgorza. Ok. 2 km na południe od wzniesienia leży przysiółek Węgorsko, a dalej wieś Brzeźniak.
Nazwę "Wielot" wprowadzono urzędowo w 1950 roku, zastępując poprzednią niemiecką nazwę "Hühnen-Berg".

</doc>
<doc id="2754569" url="https://pl.wikipedia.org/wiki?curid=2754569" title="Laila Ferer e Silva">
Laila Ferer e Silva



</doc>
<doc id="2754570" url="https://pl.wikipedia.org/wiki?curid=2754570" title="Lidiane Lopes">
Lidiane Lopes

Lidiane Lopes (ur. 1 września 1994) – pochodząca z Republiki Zielonego Przylądka lekkoatletka, sprinterka, olimpijka z Londynu.
Reprezentowała swój kraj na igrzyskach w Londynie, startowała w biegu na 100 metrów kobiet - odpadła w eliminacjach z czasem 12,72 s.

</doc>
<doc id="2754575" url="https://pl.wikipedia.org/wiki?curid=2754575" title="Ruben Sança">
Ruben Sança

Ruben Sança (ur. 13 grudnia 1986) – pochodzący z Republiki Zielonego Przylądka lekkoatleta, długodystansowiec, olimpijczyk z Londynu.
Reprezentował swój kraj na igrzyskach w Londynie, startował w biegu na 5000 metrów mężczyzn - odpadł w eliminacjach z czasem 14:35,19.
Wielokrotny rekordzista kraju. Złoty medalista igrzysk Luzofonii.

</doc>
<doc id="2754576" url="https://pl.wikipedia.org/wiki?curid=2754576" title="Władysław Gołąb">
Władysław Gołąb

Władysław Lucjan Gołąb (ur. 12 kwietnia 1931 w Sulejowie, zm. 31 stycznia 2022) – polski prawnik, adwokat, działacz społeczny, wieloletni prezes Towarzystwa Opieki nad Ociemniałymi w Laskach.
Życiorys.
W trakcie II wojny światowej wybuch miny z 19 listopada 1944 doprowadził do utraty przez niego wzroku. Ukończył studia na Wydziale Prawa Uniwersytetu Łódzkiego. W 1955 zdał egzamin adwokacki i uzyskał uprawnienia adwokata jako pierwsza osoba niewidoma w Polsce. Praktykował m.in. jako radca prawny w Polskim Związku Niewidomych.
Od drugiej połowy lat 40. działa na rzecz środowiska niewidomych, zaczynając od funkcji kierownika kursów ds. walki z analfabetyzmem. Brał udział w tworzeniu Związku Spółdzielni Niewidomych. Od 1958 publikował artykuły na tematy prawnicze i społeczne m.in. w „Tygodniku Powszechnym”, „Więzi” oraz pismach branżowych, przez ponad trzydzieści pięć lat zajmował się redagowaniem „Encyklopedii prawa”, periodyku skierowanego do osób niewidomych i słabowidzących. W 1956 został działaczem Polskiego Związku Niewidomych, był m.in. członkiem prezydium zarządu głównego tej organizacji (1969–1973). Związany również ze Związkiem Ociemniałych Żołnierzy RP, w 1997 powołano go na prezesa zarządu głównego ZOŻ. W latach 1997–2004 był wiceprezydentem Międzynarodowego Kongresu Ociemniałych Inwalidów Wojennych. Od końca lat 50. współpracował z Towarzystwem Opieki nad Ociemniałymi w Laskach. W 1973 wszedł do zarządu, a w 1975 wybrano go na prezesa tej instytucji. W okresie jego prezesury nastąpił rozwój infrastruktury Ośrodka Szkolno-Wychowawczego dla Dzieci Niewidomych im. Róży Czackiej w Laskach, m.in. po 1990 powstały Szkoła Podstawowa Specjalna w Rabce-Zdroju, Dom Małego Niewidomego Dziecka w Warszawie, a także liczne obiekty w samych Laskach. Przez wiele lat prowadził wykłady, seminaria i konferencje poświęcone w szczególności prawom osób niepełnosprawnych.
Został pochowany na cmentarzu leśnym w Laskach.
Życie prywatne.
Mąż Justyny Gołąb, ojciec trojga dzieci.
Odznaczenia i wyróżnienia.
W 2012, "za wybitne zasługi w podejmowanej z pożytkiem dla kraju pracy zawodowej i działalności społecznej na rzecz osób niewidomych i słabowidzących", został przez prezydenta Bronisława Komorowskiego odznaczony Krzyżem Komandorskim z Gwiazdą Orderu Odrodzenia Polski.
W 2004 za działalność na rzecz osób niepełnosprawnych otrzymał Medal Świętego Brata Alberta. W 2011 Władysław Gołąb i jego żona zostali wyróżnieni tytułami honorowych obywateli Podkowy Leśnej.

</doc>
<doc id="2754577" url="https://pl.wikipedia.org/wiki?curid=2754577" title="Gromada Grabowo">
Gromada Grabowo



</doc>
<doc id="2754580" url="https://pl.wikipedia.org/wiki?curid=2754580" title="Summertime Sadness">
Summertime Sadness

Summertime Sadness – singel amerykańskiej piosenkarki Lany Del Rey, wydany 22 czerwca 2012 roku nakładem wytwórni fonograficznych Interscope oraz Vertigo. Singel został wydany w celach promujących płytę "Born to Die", która na rynku ukazała się 30 stycznia 2012 roku. 
Kompozycja została napisana przez Ricka Nowelsa oraz samą wokalistkę.

</doc>
<doc id="2754581" url="https://pl.wikipedia.org/wiki?curid=2754581" title="Badminton na Igrzyskach Panamerykańskich 2011">
Badminton na Igrzyskach Panamerykańskich 2011

Badminton na Igrzyskach Panamerykańskich 2011 został rozegrany w halach Multipurpose Gymnasium oraz Revolucion Sports Complex w Guadalajarze. W zawodach udział wzięło 88 badmintonistów (po 44 mężczyzn i kobiet). Zawody odbyły się w dniach 15 - 20 października 2011. 

</doc>
<doc id="2754584" url="https://pl.wikipedia.org/wiki?curid=2754584" title="Płamen Iliew">
Płamen Iliew

Płamen Iwanow Iliew (bułg. Пламен Иванов Илиев, ur. 30 listopada 1991 w Botewgradzie) – bułgarski piłkarz grający na pozycji bramkarza w rumuńskim klubie Universitatea Cluj.
Kariera klubowa.
Swoją karierę piłkarską Iliew rozpoczął w Bałkanie Botewgrad. Następnie został zawodnikiem klubu Widima-Rakowski Sewliewo. W drugiej lidze bułgarskiej zadebiutował 8 sierpnia 2009 w meczu z PFC Kom-Minior (1:1). W sezonie 2009/2010 awansował z Widimą-Rakowskim z drugiej do pierwszej ligi. W klubie tym występował do końca 2010.
Na początku 2011 Iliew przeszedł do Lewskiego Sofia. W jego barwach zadebiutował 6 marca 2011 w zwycięskim 2:0 wyjazdowym meczu z Łokomotiwem Sofia. Od czasu debiutu był pierwszym bramkarzem Lewskiego.
Latem 2015 Iliew przeszedł do rumuńskiego FC Botoșani. W latach 2017–2019 występował w rumuńskim klubie Astra Giurgiu.
12 stycznia 2019 podpisał kontrakt z bułgarskim klubem Łudogorec Razgrad.
Kariera reprezentacyjna.
W latach 2010–2012 Iliew grał w reprezentacji Bułgarii U-21. W dorosłej reprezentacji zadebiutował 29 maja 2012 w przegranym 0:2 towarzyskim spotkaniu z Turcją, rozegranym w Salzburgu.

</doc>
<doc id="2754589" url="https://pl.wikipedia.org/wiki?curid=2754589" title="Robert Kajuga">
Robert Kajuga

Robert Kajuga (ur. 1 stycznia 1985 w Kaniga) – rwandyjski lekkoatleta, długodystansowiec, olimpijczyk z Londynu.
Dziewiąty zawodnik igrzysk afrykańskich w biegu na 5000 metrów (2011). Odpadł w eliminacjach na 3000 metrów podczas halowych mistrzostw świata w 2012, tydzień później był dziewiąty w mistrzostwach Afryki w przełajach. W tym samym sezonie był 5. w biegu na 10 000 metrów na mistrzostwach Afryki oraz reprezentował swój kraj na igrzyskach w Londynie, startował w biegu na 10 000 metrów mężczyzn – zajął 14. miejsce z czasem 27:56,67. Na koniec sezonu był dwunasty podczas mistrzostw świata w półmaratonie rozgrywanych w Kawarnie. W marcu 2013 zajął 73. miejsce w biegu seniorów podczas mistrzostw świata w biegach przełajowych. Z powodu kontuzji nie ukończył biegu na 10 000 metrów podczas mistrzostw świata w Moskwie.

</doc>
<doc id="2754593" url="https://pl.wikipedia.org/wiki?curid=2754593" title="Peltatetraops">
Peltatetraops



</doc>
<doc id="2754597" url="https://pl.wikipedia.org/wiki?curid=2754597" title="Hugo Maradona">
Hugo Maradona

Hugo Hernán Maradona (ur. 9 maja 1969 w Lanús, zm. 28 grudnia 2021 w Monte di Procida) – argentyński piłkarz występujący na pozycji pomocnika. Trener piłkarski. Brat innych piłkarzy, Diega i Raúla Maradony.
Kariera piłkarska.
Maradona karierę rozpoczynał w 1985 roku w zespole Argentinos Juniors z Primera B Nacional. W 1987 roku przeszedł do włoskiego Ascoli Calcio. W sezonie 1987/1988 rozegrał tam 13 spotkań, a w lidze zajął z klubem 12. miejsce.
W 1988 roku odszedł do hiszpańskiego Rayo Vallecano z Segunda División. W 1989 roku awansował z nim do Primera División. W lidze tej zadebiutował 10 września 1989 roku w wygranym 2:1 pojedynku z Realem Valladolid. 26 listopada 1989 roku w zremisowanym 4:4 meczu z Atlético Madryt strzelił pierwszego gola w Primera División.
W połowie 1990 roku Maradona przeszedł do austriackiego Rapidu Wiedeń. W Bundeslidze pierwszy mecz zaliczył 6 października 1990 roku przeciwko Austrii Wiedeń (3:0). Jeszcze w tym samym roku odszedł do wenezuelskiego Deportivo Italia. Następnie grał w urugwajskim Progreso, a także japońskich drużynach PJM Futures, Avispa Fukuoka oraz Consadole Sapporo. W 1998 roku zakończył karierę.
Kariera trenerska.
W latach 2004–2005 Maradona prowadził portorykański zespół Puerto Rico Islanders, grający w amerykańskiej lidze USL First Division.

</doc>
<doc id="2754598" url="https://pl.wikipedia.org/wiki?curid=2754598" title="Winchester 1300">
Winchester 1300



</doc>
<doc id="2754611" url="https://pl.wikipedia.org/wiki?curid=2754611" title="Inklinacja (ujednoznacznienie)">
Inklinacja (ujednoznacznienie)



</doc>
<doc id="2754614" url="https://pl.wikipedia.org/wiki?curid=2754614" title="Emmanuel Rubayiza">
Emmanuel Rubayiza

Emmanuel Rubayiza (ur. 29 października 1977) – rwandyjski lekkoatleta, sprinter, olimpijczyk z Atlanty.
Reprezentował swój kraj na igrzyskach w Atlancie, startował w biegu na 400 metrów mężczyzn - odpadł w eliminacjach z czasem 49,20.

</doc>
<doc id="2754618" url="https://pl.wikipedia.org/wiki?curid=2754618" title="Jerzy Pizydes">
Jerzy Pizydes



</doc>
<doc id="2754619" url="https://pl.wikipedia.org/wiki?curid=2754619" title="Ewa Matyjaszek">
Ewa Matyjaszek



</doc>
<doc id="2754620" url="https://pl.wikipedia.org/wiki?curid=2754620" title="Katarzyna Walawender">
Katarzyna Walawender



</doc>
<doc id="2754625" url="https://pl.wikipedia.org/wiki?curid=2754625" title="Skalistý potok (jaskinia)">
Skalistý potok (jaskinia)

Skalistý potok – jaskinia krasowa w Krasie Słowacko-Węgierskim na Słowacji. System jej podziemnych korytarzy, komór i studni jest najdłuższym (8215 m) wśród jaskiń Krasu Słowacko-Węgierskiego w całości leżących na terenie Słowacji (znacznie dłuższy jest system jaskiniowy Domica-Baradla na pograniczu słowacko-węgierskim) i ósmym co do długości w całej Słowacji. Jest także systemem osiągającym największe przewyższenie (376 m) w całym Krasie i czwartym w tej kategorii w całej Słowacji.
Położenie.
Wylot jaskini, będący w rzeczywistości wywierzyskiem Skalistego Potoku (słow. "Skalistý potok"), leży u południowych podnóży Płaskowyżu Jasowskiego (słow. Jasovská planina), na wysokości ok. 200 m n.p.m., ok. 3 km na północ od wsi Turňa nad Bodvou, na terenie katastralnym wsi Háj. Jej korytarze ciągną się pod zboczami płaskowyżu w kierunku północnym oraz zachodnim.
Geologia i morfologia.
Jaskinia Skalistý potok jest jaskinią pochodzenia rzecznego. Powstała w jasnoszarych wapieniach pochodzących z górnego triasu (noryk i karnik), zaliczanych do płaszczowiny silickiej. Wytworzyły ją wody ściekające z południowo-zachodniej części płaskowyżu ("Hačavská planina") i przesiąkające w głąb stoliwa całym systemem spękań i studni krasowych (w tym również z jaskini Kunia priepasť). Tworzy ją głównie rozwinięty horyzontalnie wzdłuż brzegu Płaskowyżu Jasowskiego, na długości ok. 2,5 km, tzw. dolny poziom z aktywnym ciekiem wodnym z licznymi syfonami i podziemnymi jeziorkami, ciągnący się ku zachodowi aż po skraj zabudowań wsi Háj. Wyraźną boczną odnogę jaskini tworzy ciąg korytarzy, również wymodelowanych kiedyś wodą, lecz od dawna suchych, który zaczyna się ok. 830 m od wyjścia (za 20. syfonem) i wznoszący się w kierunku północnym aż pod samą krawędź plateau płaskowyżu, pod koniec jedynie 70-80 m poniżej jego powierzchni. Do tej części wiedzie drugie, sztucznie przekopane wejście do jaskini.
Historia eksploracji.
Wywierzysko Skalistego Potoku (maksymalna zanotowana wydajność 567 l/s) znane było miejscowej ludności od dawna. W 1968 r. równolegle do osi wypływu przebita została sztolnia, która udostępniła pierwsze podziemne korytarze jaskini, kończące się syfonem wodnym. Syfon ten, a za nim kilka następnych, pokonał w 1982 r. metodą nurkowania speleolog J. Kucharovič. Następne komory i korytarze wzdłuż podziemnego toku wodnego, z kolejnymi syfonami i licznymi jeziorkami, jak również boczny, wznoszący się ciąg z progami skalnymi i wodospadami, odkryli i skartowali w latach 1986-2000 speleolodzy pod kierownictwem Z. Hochmutha i D. Hutňana. Pomimo stwierdzenia łączności z jaskinią Kunia priepasť nie udało się dotychczas znaleźć żadnych korytarzy wzdłuż łączącego obie jaskinie cieku wodnego.
Eksploracja jaskini Skalistý potok jest dotychczas największym sukcesem słowackich płetwonurków jaskiniowych, którzy pokonali w niej 37 syfonów wodnych. W dalszym ciągu możliwe są w niej kolejne odkrycia: 31.03.2004 długość korytarzy jaskini wynosiła 5885 m natomiast w 2006 r. – 6032 m. Przewyższenie osiągnięte w jaskini wynosiło 317 m. W 2007 r. speleolodzy przebili sztuczne górne wejście do jaskini i podjęli systematyczną penetrację systemu korytarzy i szczelin wznoszących się za 17. syfonem. Dzięki pracom z lat 2008-2011 długość korytarzy jaskini wzrosła o blisko 2 km, osiągając 7936 m.
Ochrona jaskini.
Jaskinia znajduje się na terenie Parku Narodowego Kras Słowacki. Od 1996 r. jest chroniona jako narodowy pomnik przyrody (słow. "Národná prírodná pamiatka"). System jaskiniowy Skalistý potok – Kunia priepasť wraz z 11 innymi jaskiniami Krasu Słowacko-Węgierskiego na terenie Słowacji i 10 na terenie Węgier w 1995 r. został wpisany do rejestru Listę Światowego Dziedzictwa Kulturowego i Przyrodniczego Ludzkości UNESCO.
Znaczenie turystyczne.
Jaskinia nie jest udostępniona do zwiedzania turystycznego.

</doc>
<doc id="2754626" url="https://pl.wikipedia.org/wiki?curid=2754626" title="3-Fosfoglicerynian">
3-Fosfoglicerynian



</doc>
<doc id="2754631" url="https://pl.wikipedia.org/wiki?curid=2754631" title="Kraszewo Podborne">
Kraszewo Podborne

Kraszewo Podborne – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2754632" url="https://pl.wikipedia.org/wiki?curid=2754632" title="Monika Czypiruk">
Monika Czypiruk



</doc>
<doc id="2754633" url="https://pl.wikipedia.org/wiki?curid=2754633" title="Kocięcin Brodowy">
Kocięcin Brodowy

Kocięcin Brodowy – wieś w Polsce położona w województwie mazowieckim, w powiecie płońskim, w gminie Raciąż.
W latach 1975–1998 miejscowość administracyjnie należała do województwa ciechanowskiego.

</doc>
<doc id="2754634" url="https://pl.wikipedia.org/wiki?curid=2754634" title="Odznaczenie im. Janka Krasickiego">
Odznaczenie im. Janka Krasickiego

Odznaczenie im. Janka Krasickiego – odznaczenie okresu PRL, ustanowione w grudniu 1957 przez Komitet Centralny Związku Młodzieży Socjalistycznej i nadawane w uznaniu zasług w wieloletniej pracy w ruchu młodzieżowym. Po powstaniu Związku Socjalistycznej Młodzieży Polskiej nadawane przez ZSMP.
Opis odznaki.
Odznaczenie jest wykonane w formie krzyża o wymiarach 30x30 mm, przypominającego kształtem Krzyż Zasługi, lecz bez promieni między ramionami. Na awersie krzyż pokryty jest czerwoną emalią z obrębieniem złotym, srebrnym, lub brązowym w zależności od stopnia. Na środku krzyża znajduje się okrągła tarcza koloru złotego, srebrnego lub brązowego otoczona okręgiem z białej emalii, na której wytłoczone jest popiersie Janka Krasickiego koloru złotego, srebrnego lub brązowego. Rewers krzyża jest gładki. Odznaczenie zawieszone jest na wstążce koloru wiśniowego o szerokości 30 mm z biało-czerwonym paskiem o szerokości 5 mm pośrodku.

</doc>
<doc id="2754643" url="https://pl.wikipedia.org/wiki?curid=2754643" title="Jan Stanisław Kaczmarek">
Jan Stanisław Kaczmarek

Jan Stanisław Kaczmarek (ur. 21 grudnia 1894 w Stęgoszy, zm. 25 kwietnia 1981 w Poznaniu) – pułkownik łączności Wojska Polskiego.
Życiorys.
Urodził się 21 grudnia 1894 w Stęgoszy, w powiecie jarocińskim, na terytorium ówczesnej prowincji poznańskiej, w rodzinie Michała i Heleny z domu Sołtysiak. W latach 1905–1914 uczęszczał do Gimnazjum Marii Magdaleny w Poznaniu. W roku szkolnym 1910/1911 został członkiem tajnego stowarzyszenia Towarzystwo Tomasza Zana.
I wojna światowa.
6 sierpnia 1914, po rozpoczęciu I wojny światowej, został wcielony do Armii Cesarstwa Niemieckiego i przydzielony do Fortecznego Oddziału Telefonicznego (niem. "Festungs Fernsprach Abteilung") stacjonującego w Poznaniu, w Forcie Winiary. Dwa dni później, w mundurze pruskiego szeregowca, złożył maturę. W grudniu 1914 zakończył szkolenie podstawowe i został przeniesiony do Fortecznego Oddziału Telefonicznego w Metz (Lotaryngia). W twierdzy Metz służył do wiosny 1915 awansując na kaprala. Do jego obowiązków należała obsługa głównej centrali telefonicznej fortecznej. Następnie został przeniesiony do Oddziału Telegraficznego Zapasowego w Koblencji, z którego jako aspirant oficerski miał być skierowany do kurs oficerski dla piechoty w Döberitz (Dobrzyca Mała). Ostatecznie nie został skierowany na kurs, gdyż został uznany za „politycznie niepewnego” (młodsze rodzeństwo uczestniczyło w strajku szkolnym). Z Brandenburgii wyjechał na powrót do Lotaryngii z przydziałem do Oddziału Zapasowego Telegraficznego w Verdun. Tam objął dowództwo drużyny telegraficznej, z którą został przeniesiony na front wschodni, do Baranowicz. Po rocznej służbie razem ze swoją drużyną został przeniesiony do zachodniej Flandrii. W 1917 ukończył kurs oficerów łączności w Königs Wusterhausen. Po ukończeniu kursu został przydzielony do kompanii telegraficznej jednej z dywizji rezerwowych, zajmującej pozycje w rejonie Metz. Na początku 1918 awansował na podporucznika i objął dowództwo plutonu. W sierpniu 1918 objął w zastępstwie obowiązki dowódcy kompanii. W listopadzie 1918 na czele kompanii pomaszerował z linii frontu do Lotaryngii, a następnie do Gießen w Hesji. Tam przeprowadził demobilizację kompanii po czym został urlopowany do czasu oficjalnego zwolnienia ze służby wojskowej. W czasie służby w armii niemieckiej został odznaczony Krzyżem Żelaznym I i II klasy.
XX-lecie międzywojenne (1918–1939).
W grudniu 1918 powrócił do Jarocina i wziął udział w Powstaniu Wielkopolskim.
8 stycznia 1919 objął dowództwo fortecznego oddziału telegraficznego, późniejszego I Batalionu Telegraficznego Wielkopolskiego. 22 stycznia 1919 przekazał dowództwo oddziału kpt. Andrzejowi Miączyńskiemu, a sam objął dowództwo 3 kompanii telegraficznej w nowo powstałym batalionie. Trzecia kompania baonu telegraficznego była złożona w 80% z ochotników, uczniów gimnazjów. 27 lutego 1919 oficerowie i żołnierze trzeciej kompanii złożyli na ręce głównodowodzącego Siłami Zbrojnymi w byłym zaborze pruskim, generała porucznika Józefa Dowbor-Muśnickiego 402 marki i 18 feningów „na głodnych Lwowian”. 30 marca 1919 awansował do stopnia porucznika. W maju 1919, razem z trzecią kompanią, został skierowany do dyspozycji dowódcy Grupy II Zachodniej, pułkownika Michała Milewskiego. Stacjonował w Posadowie, w siedzibie dowództwa grupy, skąd utrzymywał łączność telefoniczną z Poznaniem, Pniewami i Lwówkiem. Następnie był szefem łączności 3 Dywizji Strzelców Wielkopolskich, szefem łączności VII Brygady Jazdy i dowódcą 7 Kompanii Telegraficznej Jazdy, oficerem telegrafii w Dowództwie 7 Armii i w końcu szefa łączności 4 Armii. 14 października 1920 został zatwierdzony w stopniu kapitana. 1 czerwca 1921 pełnił służbę w Inspektoracie Armii Nr IV w Krakowie, pozostając na ewidencji 2 Baonu Zapasowego Telegraficznego. W listopadzie 1921 został przeniesiony do Obozu Wyszkolenia Wojsk Łączności na stanowisko dowódcy kompanii szkolnej, a następnie instruktora Oddziału Szkolnego. 
W marcu 1923 został przeniesiony do Szefostwa Łączności Dowództwa Okręgu Korpusu Nr I w Warszawie, a 23 maja 1923 do 3 Pułku Łączności w Grudziądzu z „odkomenderowaniem” do Szefostwa Łączności DOK I na okres czterech miesięcy z dniem 1 kwietnia 1920. Po „ukończeniu odkomenderowania” został przydzielony do Szefostwa Łączności Dowództwa Okręgu Korpusu Nr VII w Poznaniu na stanowisko I oficera. W kwietniu 1926 został przeniesiony do 7 Samodzielnego Batalionu Łączności w Poznaniu na stanowisko pełniącego obowiązki kwatermistrza. Następnie pełnił służbę w Departamencie Inżynierii Ministerstwa Spraw Wojskowych w Warszawie. W kwietniu 1929 został wyznaczony na stanowisko I oficera sztabu w Dowództwie 1 Grupy Łączności w Warszawie. We wrześniu 1930 został przeniesiony do 2 Pułku Łączności w Jarosławiu na stanowisko dowódcy IV Batalionu Telegraficznego. Jeszcze tego samego roku, po rozformowaniu 2 Pułku Łączności został dowódcą IV Batalionu Telegraficznego w Przemyślu. W 1931 objął obowiązki komendanta Kadry 2 Batalionu Telegraficznego w Przemyślu. 12 marca 1933 awansował do stopnia podpułkownika. W tym samym roku został dowódcą 6 Batalionu Telegraficznego w Jarosławiu. Od 1 grudnia 1934 do 17 maja 1939 był komendantem Centrum Wyszkolenia Łączności w Zegrzu. Od września do grudnia 1938, w czasie rewindykacji Zaolzia, pełnił służbę w Sztabie Samodzielnej Grupy Operacyjnej „Śląsk” na stanowisku dowódcy łączności. Do stopnia pułkownika został awansowany ze starszeństwem z dniem 19 marca 1939. W maju 1939 został wyznaczony na stanowisko dowódcy 2 Grupy Łączności w Warszawie, a w sierpniu 1939 na stanowisko dowódcy łączności Armii „Pomorze”.
II wojna światowa.
Jako dowódca łączności Armii „Pomorze” walczył w kampanii wrześniowej. 22 września 1939 w czasie bitwy pod Łomiankami został ranny i dostał się do niemieckiej niewoli.
W niewoli przebywał od zimy 1940 do wiosny 1945, kolejno w obozach oficerskich (niem. "Oflagach"): XII A Hadamar (6 lutego 1940 - maj 1942), II E Neubrandenburg (czerwiec 1942 - styczeń 1944) i II D Gross-Born (luty 1944 - styczeń 1945). Od 18 stycznia do 28 marca 1945 wraz z innymi jeńcami oflagu II D maszerował do Stalagu X B w Sandbostel. Tam 29 kwietnia 1945 został oswobodzony przez oddziały kanadyjskiej 1 Armii. W Sandbostel, funkcjonującym jako Polski Ośrodek Wojskowy, pozostawał do czerwca 1945. Kolejny miesiąc spędził w ośrodku wojskowym w Verden, w Dolnej Saksonii. Od września do grudnia 1945 przebywał w ośrodku wojskowym w Delmenhorst, a od stycznia 1946 w Lubece.
Po wojnie (1946–1981).
9 kwietnia 1946 powrócił do kraju.
18 października 1967 ppłk mgr Czesław Kołodziejczak, w zastępstwie Wojskowego Komendanta Rejonowego Poznań-Wilda wydał mu legitymację oficera rezerwy serii AF 0119891.
Zmarł 25 kwietnia 1981 w Poznaniu. Pochowany 30 kwietnia 1981 na cmentarzu Miłostowo. 
Ordery i odznaczenia.
W służbie Armii Cesarstwa Niemieckiego w latach 1914–1918:
Życie prywatne.
Żonaty z Ireną Walczyńską (1904–1948), z którą miał dwie córki: Teresę Sacha (1927–1980) i Annę Mencel (ur. 1931), profesor nauk ekonomicznych.

</doc>
<doc id="2754644" url="https://pl.wikipedia.org/wiki?curid=2754644" title="Odznaczenie im. Ignacego Solarza">
Odznaczenie im. Ignacego Solarza

Odznaczenie im. Ignacego Solarza – odznaczenie ustanowione 16 grudnia 1987 przez Prezydium Zarządu Krajowego Związku Młodzieży Wiejskiej, jako najwyższe odznaczenie ZMW nadawane w uznaniu wybitnych zasług dla tej organizacji.
Odznaczenie zostało zaprojektowane przez Piotra Gorola, jest nadawane do dnia dzisiejszego.
Opis odznaki.
Odznaka miała formę okrągłego medalu o średnicy 37 mm, który był srebrzony i oksydowany. Na awersie wyryto prawy profil popiersia Ignacego Solarza, a na rewersie centralnie napisy IGNACY/SOLARZ/1891-1940. Odznaczenie zawieszane było na ciemnozielonej wstążce o szerokości 40 mm z dwoma czerwonymi paskami o szerokości 8 mm każdy, które były umieszczone 5 mm od brzegu.

</doc>
<doc id="2754645" url="https://pl.wikipedia.org/wiki?curid=2754645" title="Ambasada RP w Moskwie">
Ambasada RP w Moskwie

Ambasada Rzeczypospolitej Polskiej w Federacji Rosyjskiej z siedzibą w Moskwie () – polska misja dyplomatyczna w stolicy Rosji.
Siedziba.
Lata 1917–1921.
Początkowo na terenach byłego Cesarstwa Rosyjskiego funkcjonowała sieć placówek reprezentujących państwo polskie o różnym statusie formalnym. Utworzono Przedstawicielstwo Rady Regencyjnej w Moskwie przy Kriwonikolskim piereułku 8 () (1918-1919) wraz z ekspozyturami m.in. w Petersburgu w pałacu A. Jurewicza/Oboleńskich z 1870 (arch. D. Sokołow) przy ul. Siergiejewskiej 45 (Сергиевская ул.), obecnie ul. Czajkowskiego (), w Kijowie, Permie, Smoleńsku i Woroneżu. 23 listopada 1918 przedstawicielstwo zostało okupowane przez reprezentantów polskiej lewicy (głównie członków SDKPiL), w kwietniu 1919 zlikwidowane, zaś obrona interesów obywateli polskich oddana misji duńskiej. Oficjalny charakter miały też konsulaty:
samodzielnymi agencjami
„Placówkami o charakterze konsularnym” lub „quasi-konsulatami” były też przedstawicielstwa:
Większość z nich powstała z potrzeby chwili, oddolnie, spontanicznie i przestała istnieć, spełniwszy doraźny cel, gdy sytuacja zaczęła się normalizować.
Lata 1921–1939.
Stosunki dyplomatyczne pomiędzy Polską a RFSRR ustanowiono na mocy zawartego w 1921 Traktatu Ryskiego. Pierwsza siedziba poselstwa (od 1921) mieściła się w pałacu zbud. w 1893 dla kupca A.I. Nosenkowa przy ul. Worowskogo 21 (), obecnie ul. Powarskaja () (1934), konsulat przy ul. III Mieszczanskiej 32/34 (), obecnie ul. Szczepkina () (1923–1939), biuro attaché wojskowego w budynku Towarzystwa Politechnicznego () z 1906, zajmowanym przez Mieszaną Komisję ds Repatriacji () przy Małym Charitoniewskim pier. 6 (), nieopodal poczty głównej. W 1925 attachat wojskowy przeniesiono na Nowo-Pieskowskij per. ().
W tym okresie polskie placówki konsularne mieściły się też w:
Po podniesieniu rangi przedstawicielstwa do szczebla ambasady, w 1934 jej siedzibę przeniesiono do pałacu zbudowanego w 1910 dla kupca Gawriiła Tarasowa przy ul. Spiridinowka 30 (). W 1918–1921 mieścił się tutaj Komisariat Spraw Zagranicznych (), 1921–1923 Amerykańska Organizacja Pomocy (– АРА), do 1934 Sąd Najwyższy ZSRR (). W dniu 17 września 1939 władze ZSRR cofnęły akredytację personelowi ambasady, który 9 października opuścił Moskwę. Następnie w jej murach ulokowano niemiecką misję wojskową.
Lata 1941–1943.
Po zawarciu układu Sikorski-Majski reaktywowano działalność ambasady, umieszczając ją w dotychczasowej moskiewskiej siedzibie przy ul. Spiridinowka 30, konsulatu przy ul. III Mieszczanskiej 32/34. Po ewakuacji rządu i korpusu dyplomatycznego w 1941 do Kujbyszewa ambasada mieściła się w pałacyku z 1900 (proj. A.A. Szczerbaczewa) dr Ericha Gustowicza Erna przy ul. Czapajewskiej 165 (). Według niektórych źródeł, w latach dwudziestych mieścił się tutaj jeden z oddziałów Czeka/GPU guberni samarskiej. Z okazji zbliżającej się wizyty gen. Władysława Sikorskiego ambasadzie przydzielono dodatkowy budynek. Ambasada utrzymywała sieć delegatur w stolicach poszczególnych republik i obwodów – 10 we wrześniu 1941, 20 w styczniu 1942:
Tylko 9 z delegatów miało status dyplomatyczny. Ich przedstawicielami w terenie była też sieć kilkuset tzw. „mężów zaufania” – 387 w grudniu 1942. Latem tegoż roku władze radzieckie podjęły decyzję o likwidacji delegatur (około 200 osób personelu) i ich aresztowaniu. Decyzję o zamknięciu samej ambasady strona radziecka podjęła 25 kwietnia 1943, zaś personel opuścił Kujbyszew w dniu 5 maja tegoż roku. Obecnie w budynku b. ambasady mieści się przychodnia Samarskiego Obwodowego Szpitala Klinicznego nr 2 ().
W okresie lat 1943–1944 interesy RP na terenie ZSRR reprezentowało w ograniczonym zakresie Poselstwo Australii.
Okres od 1944 r..
W styczniu 1944 Sekretariat Komitetu Centralnego WKP (b) utworzył tajne Centralne Biuro Komunistów Polski przy Komitecie Centralnym WKP (b), mające z założenia pełnić rolę nadrzędnego organu kierującego całokształtem spraw polskich w ZSRR, które po zawarciu porozumienia o wzajemnych stosunkach, działało od sierpnia 1944 jako przedstawicielstwo PKWN/PPR w Moskwie. W 1945 zostało podniesione do rangi ambasady. Po raz trzeci umieszczono ją w pałacu przy ul. Spiridinowka 30, zmieniając jedynie jego adres – ul. Adama Mickiewicza (), obecnie Bolszoj Patriarszyj per. (). Od 1979 gospodarzem budynku jest Instytut Afryki (). Według innych źródeł przedstawicielstwo PPR funkcjonowało do 1948.
W latach 70. XX wieku zrealizowano projekt z 1969 Jana Bogusławskiego, wraz z Waldemarem Hincem i Wojciechem Kowalczykiem, nowej siedziby polskiego przedstawicielstwa dyplomatycznego przy ul. Klimaszkina.
W okresie PRL w Moskwie działało
oraz przedstawicielstwa
W 1997 otwarto Konsulat Generalny w Irkucku.

</doc>
<doc id="2754646" url="https://pl.wikipedia.org/wiki?curid=2754646" title="Isidis Planitia">
Isidis Planitia

Isidis Planitia – równina położona w obrębie basenu uderzeniowego Isidis na Marsie. Ze względu na pokrywający ją pył, jest widoczna w teleskopach jako jasna plama na wschód od charakterystycznego ciemnego obszaru Syrtis Major Planum. Basen Isidis o średnicy około 1500 km jest jednym z największych basenów uderzeniowych na Marsie i w całym Układzie Słonecznym. Nazwa równiny pochodzi od imienia egipskiej bogini Izydy.
Od południa z równiną Isidis Planitia sąsiadują góry Libya Montes, wydźwignięte przez uderzenie.
Badania.
Na obszarze Isidis Planitia wylądowała w 2003 roku sonda Beagle 2. Misja ta zakończyła się niepowodzeniem, jako że sonda nigdy nie przesłała potwierdzenia pomyślnego lądowania.
W pobliżu basenu Isidis znajdują się duże spękania skorupy, spowodowane przez impakt. Jednym z nich jest dolina Nili Fossae, która początkowo była wypełniona lawą, a następnie w środowisku wodnym uformowały się tam duże ilości minerałów ilastych. Z tego powodu dolina ta była rozważana jako miejsce lądowania misji Mars Science Laboratory, jednak nie przeszła pozytywnie procedury selekcji i łazik Curiosity ostatecznie wylądował w kraterze Gale. Na obrzeżu basenu Isidis znajduje się krater Jezero, który został wybrany na miejsce lądowania misji Mars 2020.
Pod koniec 2008 roku sztuczny satelita planety, sonda Mars Reconnaissance Orbiter zaobserwował w dolinie Nili Fossae węglany, w szczególności węglan magnezu, które powstały w środowisku wodnym. Ich obecność świadczy, że środowisko to miało stosunkowo wysokie pH (nie było kwaśne), bardziej sprzyjające powstaniu życia.

</doc>
<doc id="2754648" url="https://pl.wikipedia.org/wiki?curid=2754648" title="Shalako">
Shalako

Shalako – western z 1968 w reżyserii Edwarda Dmytryka. Film wyprodukowano w Wielkiej Brytanii, a zdjęcia realizowano w Hiszpanii oraz w studiu filmowym w Anglii. Jest to adaptacja książki Louisa L’Amoura pod tym samym tytułem. Główne role zagrali Sean Connery i Brigitte Bardot.
Fabuła.
Rok 1882, Dziki Zachód. Arystokrata z Europy, baron Von Hallstatt organizuje dla swoich przyjaciół polowanie na amerykańskiej pustyni. Wyprawę prowadzi grupa przewodników pod wodzą Fultona, który w rzeczywistości jest bandytą zamierzającym okraść turystów. Nasi bohaterowie wkraczają na ziemie opanowane przez Apaczów. Indianie napadają na obóz uczestników wyprawy. Dzięki pomocy samotnego jeźdźca, Shalako uchodzą z życiem; jednak zostają wówczas okradzeni i pozostawieni na pastwę losu przez Fultona. Ponownie przychodzi im z pomocą Shalako, pod wodzą którego wyruszają w drogę przez pustynię ścigani przez Indian.

</doc>
<doc id="2754655" url="https://pl.wikipedia.org/wiki?curid=2754655" title="Guntkajmy">
Guntkajmy

Guntkajmy (niem. "Gunten") - dawna osada, znajdująca się w Polsce położona w województwie warmińsko-mazurskim, w powiecie bartoszyckim, w gminie Bartoszyce.
W 1889 r. był to majątek ziemski o powierzchni 318 ha. W 1970 r. w Guntkajmach mieszkało 6 osób i znajdowały się we wsi dwa domy. Funkcjonowały w tym czasie dwa indywidualne gospodarstwa rolne, gospodarujące na 22 ha. W 1983 r. miejscowość ta już nie istniała.
Obecnie.
Na mapie z początku XX w. w miejscowości zaznaczono 3 gospodarstwa. Obecnie miejscowość nie istnieje, w tym miejscu są zadrzewienia, ale na tym obszarze istnieje obręb geodezyjny o nazwie Guntkajmy.

</doc>
<doc id="2754657" url="https://pl.wikipedia.org/wiki?curid=2754657" title="Lejkowiec labiryntowy">
Lejkowiec labiryntowy

Lejkowiec labiryntowy ("Agelena labyrinthica") – gatunek pająka z rodziny lejkowcowatych (Agelenidae).
Budowa.
Lejkowiec labiryntowy osiąga względnie duże rozmiary: samce mierzą przeważnie 8–12 mm długości, podczas gdy samice – 10–14 mm. Głowotułów przeważnie ubarwiony w różnych odcieniach brązu, niekiedy szarobrązowy, podobnie jak odwłok, na którym znajdują się także jaśniejsze pasy. Pająk ma długie i smukłe odnóża. Górną powierzchnię stóp odnóży pierwszej pary pokrywają co najmniej cztery trichobotria (włosy czuciowe), typowe dla lejkowcowatych. Charakterystyczna jest także budowa kądziołków przędnych, z wydłużoną, dwuczłonową tylną parą.
Aparat jadowy jest zbudowany ze szczękoczułków i gruczołów jadowych. Szczękoczułki są dwuczłonowe: człon podstawny pokrywają szczecinki, jest on też połączony z ruchomymi kolcami jadowymi. Gruczoły jadowe otoczone są pęczkami włókien mięśniowych, które podczas skurczu powodują wypływ jadu przez kanaliki w kolcach jadowych.
Biologia.
Lejkowce budują duże, lejkowate sieci. Większa część sieci tworzy płaszczyznę łowną, pająki budują też skierowaną ku dołowi rurkę mieszkalną, w której czekają na ofiarę. Bardzo krótki czas reakcji pozwala lejkowcowi polować także na wolno przelatujące owady. "Agelena labyrinthica" żywi się przeważnie chrząszczami, błonkoskrzydłymi, prostoskrzydłymi i pluskwiakami różnoskrzydłymi. Niekiedy pająki opuszczają swoją sieć – wracając do niej korzystają w dużej mierze z położenia względem źródła światła. Badania laboratoryjne dowodzą, że lejkowce szybko uczą się ustalać, skąd pada światło.
Dojrzałe płciowo osobniki spotkać można stosunkowo późno – od połowy lipca do sierpnia, kiedy trwa okres godowy. Samiec lekko uderza nogogłaszczkami w sieć samicy, oznajmiając gotowość do kopulacji. Około miesiąc po niej samica buduje w swojej sieci duży kokon, do którego składa 50–130 jaj. Jesienią wykluwają się młode pająki, które zimują w sieci matki. Wiosną rozchodzą się. Możliwe, że dość późne rozpoczęcie aktywności przez lejkowce wiąże się z faktem, że większość owadów zasiedlających te same ekosystemy (wrzosowiska, suche łąki, ugory itp.) najliczniej występuje dopiero późnym latem.
Historia odkryć.
Lejkowiec labiryntowy został opisany przez Carla Alexandra Clercka w 1757 roku pod nazwą "Araneus labyrinthicus". W 1805 roku Charles Athanase Walckenaer nazwał rodzaj "Agelena" i ustanowił "A. labirynthicus" jego gatunkiem typowym. Gatunek ten ma palearktyczny zasięg występowania – zasiedla tereny Europy i Azji.

</doc>
<doc id="2754658" url="https://pl.wikipedia.org/wiki?curid=2754658" title="Agelena labyrinthica">
Agelena labyrinthica



</doc>
<doc id="2754659" url="https://pl.wikipedia.org/wiki?curid=2754659" title="Trzy siostry">
Trzy siostry

Trzy siostry (ros. Три сестры) – dramat Antona Czechowa. Jego prapremiera odbyła się 31 stycznia 1901 r. w Moskwie.
Treść.
Irina, Masza, Olga i ich brat Andriej żyją od 11 lat w prowincjonalnym mieście gubernialnym znacznie oddalonym od Moskwy, z której pochodzą i do której pragną powrócić. Zostali tu zesłani z powodu ojca, generała brygady. Ale ojciec już nie żyje. Andriej poprzez swoją karierę akademicką mógłby umożliwić rodzinie rozpoczęcie nowego życia w Moskwie. Poślubia on jednak kobietę z tutejszej społeczności, Natalię Iwanownę, uzależnia się od hazardu i traci w ten sposób spadek. 
Olga, najstarsza siostra (l. 28), jako jedyna pracuje. Jest nauczycielką, ale nie odczuwa satysfakcji; porzuciła nadzieję na sensowne małżeństwo. Mimo to jest pomocna i serdeczna.
Masza, średnia siostra (l. 24), elegancka, rozkapryszona młoda kobieta, marzy o wielkiej, romantycznej miłości. W wieku 18 lat poślubiła Fiodora Ilijicza Kułygina, którego uważała za inteligentnego mężczyznę. Okazał się jednak głupcem i gadatliwym przemądrzalcem. Jej romans z podpułkownikiem Wierszyninem kończy się nieszczęśliwie – regiment opuszcza miasto. 
Irina, najmłodsza siostra (l. 20), marzy o znalezieniu wielkiej miłości w Moskwie. Młody baron Tuzenbach i kapitan Solony zakochują się w niej. Irina przyjmuje oświadczyny Tuzenbacha, jednak na dzień przed ślubem zostaje on zabity w pojedynku przez Solonego. 
Po wyjeździe Wierszynina i śmierci Tuzenbacha zrezygnowana Olga pociesza siostry.
Czechowowska decentralizacja.
Formalnie można rozróżnić następujące aspekty: brak głównego wątku, zamiast tego szereg wątków pobocznych. Przy tym występują różni główni bohaterowie (tytułowe trzy siostry; do tego Andriej, Tuzenbach, Wierszynin). Dialogi w tej sztuce prowadzą donikąd: typowa sytuacja dialogowa składa się z większej ilości partii monologów, które się nawzajem przecinają. Również zagospodarowanie przestrzeni jest niezwykłe: akcja wypełnia ją całą. Zamiast punktu zbiegu występują „wyspy akcji”, na przykład miejsce za kulisami albo umiejscowienie Maszy w pokoju.
Dramaturgia i struktura dramatu.
Do dramaturgii i struktury dramatu można zaliczyć następujące punkty widzenia: nie ma żadnych punktów kulminacyjnych, fabuły w arystotelesowskim sensie, która mogłaby budować napięcie, a więc żadnych nagłych zwrotów akcji. Ramy czasowe wydają się rozciągać; ogólnie wydają się liczyć ponad 3 lata. Element czasu nie ma za zadanie budowania napięcia, jest sam w sobie tematem sztuki. 
Postaci wydają się niezdolne do życia we współczesnym im świecie. Wspomnienie lepszego świata w oddalonej Moskwie opanowuje ich myśli i uczucia. Ich wszystkie dążenia skupiają się na tym starym świecie. Wierszynin sprowadza to, filozofując, do punktu: „Myślę często: Co by było, gdyby można było życie zacząć od nowa, do tego z pełną świadomością? Gdyby to życie, już przeżyte, było brulionem, jak się mówi: „Na brudno”, a to drugie: na czysto! Wtedy każdy z nas, myślę, starałby się przede wszystkim się nie powtarzać, stworzyłby sobie przynajmniej inne otoczenie…”.
Śmierć pojawia się na początku i na końcu sztuki: na początku Olga wspomina śmierć ojca, na końcu umiera Tuzenbach. W obu przypadkach pojawia się orkiestra wojskowa.

</doc>
<doc id="2754660" url="https://pl.wikipedia.org/wiki?curid=2754660" title="Hygrophorus agathosmus">
Hygrophorus agathosmus



</doc>
<doc id="2754663" url="https://pl.wikipedia.org/wiki?curid=2754663" title="Medalistki mistrzostw Polski seniorów w skoku w dal">
Medalistki mistrzostw Polski seniorów w skoku w dal

Medalistki mistrzostw Polski seniorów w skoku w dal – zdobywczynie medali seniorskich mistrzostw Polski w konkurencji skoku w dal.
Skok w dal kobiet jest rozgrywany na mistrzostwach kraju od pierwszych mistrzostw w 1922, które odbyły się w Warszawie. Pierwszą w historii mistrzynią Polski została zawodniczka Pogoni Lwów Bronisława Szmendziuk, która uzyskała wynik 3,93 m.
Najwięcej medali mistrzostw Polski (piętnaście) zdobyła Agata Karczmarek, która również zdobyła najwięcej złotych (czternaście).
Aktualny rekord mistrzostw Polski seniorów w skoku w dal wynosi 6,96 m i został ustanowiony przez Annę Włodarczyk podczas mistrzostw w 1984 w Lublinie.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 121 zawodniczek. Najwięcej medali – 15 – wywalczyła Agata Karczmarek, która również zdobyła najwięcej złotych (14). W tabeli kolorem wyróżniono zawodniczki, którzy wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2754667" url="https://pl.wikipedia.org/wiki?curid=2754667" title="Świadkowie Jehowy w Australii i Oceanii">
Świadkowie Jehowy w Australii i Oceanii

Świadkowie Jehowy w Australii i Oceanii – społeczności wyznaniowe, należące do ogólnoświatowej wspólnoty Świadków Jehowy, działające na terenie państw i terytoriów zależnych Australii i Oceanii, liczące w 2022 roku łącznie 105 317 głosicieli.
Najwięcej Świadków Jehowy zamieszkuje: Australię (71,3 tys.), Nową Zelandię (14,7 tys.), Papuę-Nową Gwineę (5,2 tys.), Polinezję Francuską (3,2 tys.), Nową Kaledonię (2,6 tys.) i Wyspy Salomona (1,6 tys.).
Historia Świadków Jehowy na terenie Australii i Oceanii.
Historia wyznania na tym kontynencie sięga roku 1884, kiedy to angielscy wyznawcy rozpoczęli działalność w Australii. Około roku 1890 do Nowej Zelandii dotarły pierwsze publikacje Towarzystwa Strażnica. W roku 1898 rozpoczęto tam regularną działalność kaznodziejską.
W roku 1900 do Australii wysłano pocztą 1000 traktatów. W 1904 roku otwarto australijskie Biuro Oddziału, które nadzorowało również działalność na wyspach południowego Pacyfiku oraz w krajach Azji Południowo-Wschodniej i w Chinach. W tym samym roku pierwsze publikacje Towarzystwa Strażnica dotarły z Australii na Fidżi. W roku 1913 przybyli tam pierwsi głosiciele ze Stanów Zjednoczonych. W 1914 roku rozpoczęto wyświetlanie filmu "Fotodrama stworzenia" w Australii, Nowej Zelandii i na Fidżi. Na Wallis i Futuna działalność zapoczątkowano w roku 1918. W 1919 roku cztery australijskie stacje radiowe emitowały program tego wyznania, a Joseph Franklin Rutherford przemawiał w Sydney do 12 tysięcy słuchaczy.
W 1930 roku działalność została zapoczątkowana na terenie obecnego Vanuatu oraz na Wyspach Cooka, w 1931 roku w Nowej Kaledonii, Samoa i na Tahiti, natomiast rok później w Papui-Nowej Gwinei. Na Tonga działalność zaczęto organizować w roku 1935. W 1938 roku w Samoa Amerykańskim w Pago Pago zatrzymał się Joseph Franklin Rutherford, i wraz z innymi współwyznawcami rozpowszechniał publikacje Świadków Jehowy. W 1939 roku Świadkowie Jehowy z Australii z powodu zakazu działalności w ich kraju uczestniczyli w kongresie w Nowej Zelandii.
W 1944 roku w Nowej Zelandii doszło do prześladowań religijnych z powodu zachowywania neutralności. Na przełomie lat 40. i 50. XX w. Świadkowie Jehowy z Nowej Zelandii rozpoczęli działalność w Kiribati. W kwietniu 1947 roku na Fidżi przybyli misjonarze Szkoły Gilead. Utworzono wówczas pierwszy zbór w Suva składający się z 12 głosicieli. W następnym roku działalność na Guamie rozpoczęli filipińscy głosiciele, którzy pracowali na wyspie. W grudniu 1951 roku zorganizowali pierwszy tamtejszy zbór. W 1953 roku zapoczątkowano działalność na Wyspach Salomona. W 1958 roku otwarto Biuro Oddziału na Fidżi.
W 1960 roku rozpoczęto działalność na wyspie Saipan, na Marianach Północnych oraz na Niue. W następnym roku na Palau i w Mikronezji – na wyspie Chuuk i na Pohnpei, w roku 1962 na Wyspach Marshalla, a w roku 1964 na wyspie Yap. W 1963 roku na Fidżi zorganizowano międzynarodowy kongres pod hasłem „Wiecznotrwała dobra nowina” dla wyznawców z wysp południowego Pacyfiku, w którym brało udział ponad 1080 osób z 24 krajów, a przemówienia wygłosili m.in. Frederick Franz i Grant Suiter z Ciała Kierowniczego. Dwa lata później po raz kolejny na kongresie pod hasłem „Owoce ducha” na Fidżi przemawiał Nathan Knorr, otwarto również nowe Biuro Oddziału i Salę Królestwa. Latem 1965 roku w Sydney odbył się kongres międzynarodowy pod hasłem „Słowo prawdy”. W roku 1969 odbył się na Tahiti pierwszy kongres międzynarodowy pod hasłem „Pokój na ziemi”, a kolejny pod hasłem „Zwycięska wiara” w roku 1978. Od 1970 roku w "Radiu WSZO" ("Złoty Głos Wysp Marshalla"), rozpoczęto nadawanie cotygodniowego 15-minutowego przemówienia radiowego "Jesteśmy Świadkami Jehowy!". W grudniu 1973 roku kongresy międzynarodowe pod hasłem „Boskie zwycięstwo” odbyły się w Australii, Nowej Zelandii oraz na Fidżi. Regularną działalność na Norfolk rozpoczęto w roku 1972, na Tokelau w 1974, a w 1979 na Nauru.
W latach 80. XX w. władze na wyspie Lifou zakazały Świadkom Jehowy zgromadzania się – bito ich za prowadzenie działalności kaznodziejskiej. W owym czasie w Tuvalu, a dokładnie na atolu Funafuti, rozpoczęto działalność kaznodziejską. Ponieważ nie było żadnego słownika języka tuvalu, misjonarz Świadków Jehowy sam zaczął go tworzyć. Słownik ten został opublikowany pod nazwą: Geoff i Jenny Jackson: "An introduction to Tuvaluan". Pod koniec lat 80. XX w. przetłumaczono na język tuvalu książkę "Będziesz mógł żyć wiecznie w raju na ziemi".
W 1992 roku działalność podjęto też na wyspach Rota i Tinian. W 1994 roku otwarto Salę Zgromadzeń w nowozelandzkim mieście Auckland. W następnym roku na Guamie powiększono Biuro Oddziału wraz z nową drukarnią. W 1998 roku w Nowej Kaledonii otwarto nowe Biuro Oddziału oraz Salę Zgromadzeń, a w Brisbane, Melbourne i Sydney w Australii odbył się kongres międzynarodowy pod hasłem „Boża droga życia”.
W 2000 roku zorganizowano pomoc humanitarną dla uchodźców z różnych grup etnicznych w ich obozach na terenie Wysp Salomona. W roku 2002 w Papui-Nowej Gwinei powstały Sale Zgromadzeń w Gerehu i w Port Moresby, a w 2010 roku otwarto rozbudowane Biuro Oddziału z Salą Królestwa i Działem Tłumaczeń. W roku 2012 w nowozelandzkim Christchurch odbył się kongres specjalny pod hasłem „Strzeż swego serca!”. W roku 2014 w australijskim Melbourne odbył się kongres międzynarodowy pod hasłem „Szukajmy najpierw Królestwa Bożego!”. W 2018 roku w Port Moresby odbył się kongres specjalny pod hasłem „Bądź odważny!”, w roku 2019 w Melbourne odbył się kongres międzynarodowy pod hasłem „Miłość nigdy nie zawodzi!”.
Lista wspólnot Świadków Jehowy w poszczególnych państwach Australii i Oceanii.
Świadkowie Jehowy w Australii.
Świadkowie Jehowy w Australii – społeczność wyznaniowa w Australii, należąca do ogólnoświatowej wspólnoty Świadków Jehowy, licząca 71 355 głosicieli należących do 739 zborów. Na uroczystości Wieczerzy Pańskiej zgromadziło się 113 915 osób (2022). Działalność miejscowych głosicieli koordynuje Biuro Oddziału w Ingleburn. Miejscowa drukarnia rocznie produkuje ponad 18 mln czasopism w 55 językach używanych w krajach Pacyfiku. Działalność rozpoczęto w 1884 roku.
Świadkowie Jehowy na Fidżi.
Świadkowie Jehowy na Fidżi – społeczność wyznaniowa na Fidżi, należąca do ogólnoświatowej wspólnoty Świadków Jehowy, licząca 3186 głosicieli w 62 zborach. Na uroczystości Wieczerzy Pańskiej zgromadziły się 12 452 osoby (2022). Biuro Oddziału znajduje się w Suva i koordynuje działalność Świadków Jehowy z Fidżi, Kiribati, Nauru, Tuvalu i Vanuatu. Działalność rozpoczęto w 1904 roku.
Świadkowie Jehowy na Guam.
Świadkowie Jehowy na Guam – społeczność wyznaniowa na Guam, należąca do ogólnoświatowej wspólnoty Świadków Jehowy, licząca 742 głosicieli w 9 zborach. Na uroczystości Wieczerzy Pańskiej zgromadziły się 1892 osoby (2022). Biuro Oddziału znajduje się w Barrigada. Działalność rozpoczęto w roku 1948.
Świadkowie Jehowy w Kiribati.
Świadkowie Jehowy w Kiribati – społeczność wyznaniowa w Kiribati, należąca do ogólnoświatowej wspólnoty Świadków Jehowy, licząca 91 głosicieli w 2 zborach. Na uroczystości Wieczerzy Pańskiej zgromadziło się 441 osób (2022). Biuro Oddziału znajduje się w Suva na Fidżi. Działalność rozpoczęto w roku 1948.
Świadkowie Jehowy na Marianach Północnych.
Świadkowie Jehowy na Marianach Północnych – społeczność wyznaniowa na Marianach Północnych, należąca do ogólnoświatowej wspólnoty Świadków Jehowy, licząca licząca 241 głosicieli w 4 zborach. Na uroczystości Wieczerzy Pańskiej zgromadziły się 602 osoby. Na Saipanie – 226 głosicieli w 3 zborach, 564 osoby zgromadziły się na uroczystości Wieczerzy Pańskiej; na wyspie Rota – 5 głosicieli, na uroczystości Wieczerzy Pańskiej zgromadziło się 8 osób; na wyspie Tinian – 10 głosicieli, 1 zbór, 30 osób zgromadziło się na uroczystości Wieczerzy Pańskiej (2022). Biuro Oddziału znajduje się w Barrigada na wyspie Guam. Działalność rozpoczęto w 1960 roku.
Świadkowie Jehowy w Mikronezji.
Świadkowie Jehowy w Mikronezji – społeczność wyznaniowa w Mikronezji, należąca do ogólnoświatowej wspólnoty Świadków Jehowy, licząca 139 głosicieli w 5 zborach (w tym: Chuuk – 32 (2 zbory), Pohnpei – 60 (1 zbór), Yap – 34 (1 zbór) i Kosrae – 13 (1 zbór)). Na dorocznej uroczystości Wieczerzy Pańskiej w 2022 roku zgromadziło się w całej Mikronezji 506 osób (z tego: 138 na Pohnpei, 180 na Chuuk, 132 na Yap i 56 na Kosrae) (2022). Biuro Oddziału znajduje się w Barrigada na wyspie Guam. Działalność rozpoczęto w roku 1961.
Świadkowie Jehowy na Nauru.
Świadkowie Jehowy na Nauru – społeczność wyznaniowa na Nauru, należąca do ogólnoświatowej wspólnoty Świadków Jehowy, licząca 18 głosicieli, (ok. 0,19% mieszkańców) w 1 zborze. Na uroczystości Wieczerzy Pańskiej zgromadziło się 100 osób (ok. 1% mieszkańców) (2022). Biuro Oddziału znajduje się w Suva na Fidżi.
Historia.
W roku 1979 misjonarz z Wysp Marshalla rozpoczął regularną działalność na Nauru. Wkrótce jednak został za to deportowany. W latach 80. XX w. pierwszym miejscowym wyznawcą został Humphrey Tatum. W 1982 roku zanotowano liczbę 4 głosicieli, a trzy lata później – 7. Do roku 1995 na Nauru nie wolno było oficjalnie nauczać, głosząc „od domu do domu”. W 1995 roku władze zezwoliły rodowitym mieszkańcom na tę formę publicznej działalności kaznodziejskiej. W roku 1998 zanotowano liczbę 11 głosicieli. Od roku 2000 do połowy roku 2007 rząd odmawiał pozwolenia na przyjazd zagranicznych misjonarzy i przedstawicieli Świadków Jehowy. W 2007 roku zagranicznym przedstawicielom tego wyznania wydano wizy na zwiedzanie kraju i spotkanie się z miejscowymi współwyznawcami. W lutym 2008 roku dwóch zagranicznych współwyznawców oficjalnie przybyło na Nauru na okres jednego roku. W 2009 roku osiągnięto liczbę 15 głosicieli, a na uroczystości Wieczerzy Pańskiej zebrały się 144 osoby. W 2010 roku zagraniczni współwyznawcy opuścili kraj – pozostało 13 miejscowych głosicieli. W roku 2013 było ich 20. Na Nauru nie ma oficjalnej religii państwowej. Konstytucja zapewnia wolność religijną, jednak rząd ogranicza to prawo w zakresie praktyk religijnych członkom tego wyznania, z których większość to pracownicy zagraniczni, zatrudnieni przez "Nauruańską Korporację Fosforytową". Zebrania zborowe w języku nauru odbywają się w Sali Królestwa w Aiwo. Kongresy regionalne odbywają się w języku angielskim.
Świadkowie Jehowy na Niue.
Świadkowie Jehowy na Niue – społeczność wyznaniowa na Niue, należąca do ogólnoświatowej wspólnoty Świadków Jehowy, licząca 22 głosicieli w 1 zborze. Na uroczystości Wieczerzy Pańskiej zgromadziło się 74 osób (ponad 3% mieszkańców) (2022). Biuro Oddziału znajduje się w Ingleburn w Australii. Działalność rozpoczęto w 1960 roku.
Świadkowie Jehowy na Norfolk.
Świadkowie Jehowy na Norfolk – społeczność wyznaniowa na Norfolk, należąca do ogólnoświatowej wspólnoty Świadków Jehowy. W 2020 działało 6 głosicieli, w związku pandemią COVID-19 rodzina powróciła do swego kraju, a na wyspie nie pozostał żaden głosiciel. Biuro Oddziału nadzorujące działalność na wyspie znajduje się w Ingleburn w Australii. Działalność rozpoczęto w roku 1972.
Świadkowie Jehowy w Nowej Kaledonii.
Świadkowie Jehowy w Nowej Kaledonii – społeczność wyznaniowa w Nowej Kaledonii, należąca do ogólnoświatowej wspólnoty Świadków Jehowy, licząca 2636 głosicieli w 36 zborach. Na uroczystości Wieczerzy Pańskiej zgromadziło się 7256 osób (2022). Biuro Oddziału znajduje się w Numea i koordynuje działalność w Nowej Kaledonii oraz na terytorium Wallis i Futuna. Działalność rozpoczęto w 1931 roku.
Świadkowie Jehowy w Nowej Zelandii.
Świadkowie Jehowy w Nowej Zelandii – społeczność wyznaniowa w Nowej Zelandii, należąca do ogólnoświatowej wspólnoty Świadków Jehowy, licząca 14 669 głosicieli w 170 zborach. Na dorocznej uroczystości Wieczerzy Pańskiej zebrało się 26 131 osób (2022). Biuro Krajowe znajduje się w Manurewa. Działalność rozpoczęto ok. 1890 roku.
Świadkowie Jehowy na Palau.
Świadkowie Jehowy na Palau – społeczność wyznaniowa na Palau, należąca do ogólnoświatowej wspólnoty Świadków Jehowy, licząca 73 głosicieli (0,5% mieszkańców) w 2 zborach (angielskojęzycznym i palauańskojęzycznym). Na dorocznej uroczystości Wieczerzy Pańskiej zgromadziły się 164 osoby (1,4% mieszkańców) (2022). Biuro Oddziału w Barrigada na wyspie Guam.
Historia.
W roku 1961 na wyspę Koror przybył pierwszy wyznawca – Merle Lowmaster. W 1967 roku przybyło następnych dwoje misjonarzy, absolwentów Szkoły Gilead – Jeri i Amos Danielsowie. W roku 1997 przybyli kolejni misjonarze – Janet Senas i Roger Konno. W latach 80. XX wieku liczba głosicieli wahała się między 30 a 60, a w roku 2003 zbór liczył 106 głosicieli. W roku 1993 na Palau działało 6 misjonarzy, a w roku 1997 – 4. W roku 2014 utworzono drugi zbór. Zebrania oraz kongresy regionalne odbywają się w języku angielskim i języku palau w miejscowej Sali Królestwa w Ocholochol koło Airai. W ostatnich latach na Palau działają również pionierzy, którzy przybyli z zagranicy.
Świadkowie Jehowy w Papui-Nowej Gwinei.
Świadkowie Jehowy w Papui-Nowej Gwinei – społeczność wyznaniowa w Papui-Nowej Gwinei, należąca do ogólnoświatowej wspólnoty Świadków Jehowy, licząca 5197 głosicieli w 91 zborach. Na uroczystości Wieczerzy Pańskiej zgromadziło się 35 414 osoby (2022). Biuro Oddziału mieści się w Boroko w pobliżu Port Moresby. Działalność rozpoczęto w 1932 roku.
Świadkowie Jehowy w Polinezji Francuskiej.
Świadkowie Jehowy w Polinezji Francuskiej – społeczność wyznaniowa w Polinezji Francuskiej, należąca do ogólnoświatowej wspólnoty Świadków Jehowy, licząca 3251 głosicieli (ok. 1,2% mieszkańców) w 45 zborach (43 zbory na Wyspach Towarzystwa – wszystkie na Tahiti, jeden zbór i jedna grupa na oddaleniu na Wyspach Tubuai, jeden zbór i dwie grupy na Markizach oraz kilka grup na Tuamotu i Wyspach Gambiera). Na uroczystości Wieczerzy Pańskiej zgromadziło się 10 300 osób (2022). Biuro Oddziału znajduje się w Taravao. Działalność zapoczątkowano w roku 1931.
Świadkowie Jehowy w Samoa.
Świadkowie Jehowy w Samoa – społeczność wyznaniowa w Samoa, należąca do ogólnoświatowej wspólnoty Świadków Jehowy, licząca 545 głosicieli w 12 zborach. Na uroczystości Wieczerzy Pańskiej zgromadziło się 2748 osób (2022). Biuro Krajowe w Apii. Działalność rozpoczęto w 1931 roku.
Świadkowie Jehowy w Samoa Amerykańskim.
Świadkowie Jehowy w Samoa Amerykańskim – społeczność wyznaniowa w Samoa Amerykańskim, należąca do ogólnoświatowej wspólnoty Świadków Jehowy, licząca 154 głosicieli w 3 zborach. Na uroczystości Wieczerzy Pańskiej zgromadziło się 647 osób (2022). Biuro Oddziału znajduje się w Ingleburn w Australii. Działalność rozpoczęto w 1938 roku.
Świadkowie Jehowy na Tokelau.
Świadkowie Jehowy na Tokelau – społeczność wyznaniowa na Tokelau, należąca do ogólnoświatowej wspólnoty Świadków Jehowy, licząca 8 głosicieli w 1 zborze (2008), którzy nadal napotykają trudności ze strony władz wyspy. Biuro Oddziału znajduje się w Ingleburn w Australii. Działalność rozpoczęto w 1974 roku.
Świadkowie Jehowy na Tonga.
Świadkowie Jehowy na Tonga – społeczność wyznaniowa na Tonga, należąca do ogólnoświatowej wspólnoty Świadków Jehowy, licząca 211 głosicieli w 3 zborach. Na uroczystości Wieczerzy Pańskiej zgromadziło się 647 osób (202#). Biuro Oddziału znajduje się w Ingleburn w Australii. Działalność rozpoczęto w 1930 roku.
Świadkowie Jehowy w Tuvalu.
Świadkowie Jehowy w Tuvalu – społeczność wyznaniowa w Tuvalu, należąca do ogólnoświatowej wspólnoty Świadków Jehowy, licząca 97 głosicieli w 1 zborze. Na Wieczerzy Pańskiej zgromadziło się 210 osób (2022). Biuro Oddziału znajduje się w Suva na Fidżi. Działalność rozpoczęto ok. 1980 roku.
Świadkowie Jehowy w Vanuatu.
Świadkowie Jehowy w Vanuatu – społeczność wyznaniowa w Vanuatu, należąca do ogólnoświatowej wspólnoty Świadków Jehowy, licząca 635 głosicieli w 13 zborach. Na uroczystości Wieczerzy Pańskiej zgromadziło się 3584 osób (2022). Biuro Oddziału znajduje się w Suva na Fidżi. Działalność rozpoczęto w 1930 roku.
Świadkowie Jehowy na Wallis i Futuna.
Świadkowie Jehowy na Wallis i Futuna – społeczność wyznaniowa na Wallis i Futuna, należąca do ogólnoświatowej wspólnoty Świadków Jehowy, licząca 66 głosicieli w 1 zborze. Na uroczystości Wieczerzy Pańskiej zgromadziło się 212 osób (2022). Biuro Oddziału znajduje się w Numea w Nowej Kaledonii. Działalność rozpoczęto w 1918 roku.
Świadkowie Jehowy na Wyspach Cooka.
Świadkowie Jehowy na Wyspach Cooka – społeczność wyznaniowa na Wyspach Cooka, należąca do ogólnoświatowej wspólnoty Świadków Jehowy, licząca 211 głosicieli w 3 zborach. Na uroczystości Wieczerzy Pańskiej zgromadziło się 500 osób (2022). Biuro Oddziału znajduje się w Ingleburn w Australii. Działalność rozpoczęto w 1930 roku.
Świadkowie Jehowy na Wyspach Marshalla.
Świadkowie Jehowy na Wyspach Marshalla – społeczność wyznaniowa na Wyspach Marshalla, należąca do ogólnoświatowej wspólnoty Świadków Jehowy, licząca 147 głosicieli w 4 zborach. Na uroczystości Wieczerzy Pańskiej zgromadziło się 708 osób (2022). Biuro Oddziału znajduje się w Barrigada na wyspie Guam. Działalność rozpoczęto w 1962 roku.
Świadkowie Jehowy na Wyspach Salomona.
Świadkowie Jehowy na Wyspach Salomona – społeczność wyznaniowa na Wyspach Salomona, należąca do ogólnoświatowej wspólnoty Świadków Jehowy, licząca 1631 głosicieli w 49 zborach. Na uroczystości Wieczerzy Pańskiej zgromadziło się 9317 osób (2022). Biuro Oddziału znajduje się w Honiara. Działalność rozpoczęto w roku 1953.
Jedna z Sal Zgromadzeń oraz niektóre Sale Królestwa w Australii i Oceanii
Statystyki za 2022 rok.
Podział krajów i terytoriów według danych opublikowanych w "Sprawozdaniu z działalności Świadków Jehowy w poszczególnych krajach w roku 2022".

</doc>
<doc id="2754668" url="https://pl.wikipedia.org/wiki?curid=2754668" title="Hygrophorus pudorinus">
Hygrophorus pudorinus



</doc>
<doc id="2754674" url="https://pl.wikipedia.org/wiki?curid=2754674" title="Bitwa pod Dättwil">
Bitwa pod Dättwil

Bitwa pod Dättwil miała miejsce dnia 26 grudnia 1351 r. w trakcie trzeciej fazy wojen szwajcarsko-habsburskich. Oddziały z Zurychu w rejonie Dättwil starły się z kontyngentem wojsk Habsburgów i sprzymierzonych miast szwajcarskich. W wyniku bitwy Szwajcarom udało się przebić przez linie przeciwnika i powrócić do domów wraz ze zrabowanymi podczas kampanii łupami.
Dnia 1 maja 1351 r. Zurych przyłączył się do antyhabsburskiej kampanii miast szwajcarskich. Powodem nienawiści do Habsburgów stała się tzw. wydarzenia w Zurychu tzw. ,Mordnacht von Zurych, i zniszczenie Rapperswilu. W tym samym czasie miasto uwikłane było w spory z miastami Bazylea, Strasburg i Freiburg im Breisgau. Po nieudanym oblężeniu Zurychu przez Habsburgów jesienią 1351 r. nastąpił okres kampanii łupieżczych i rabunkowych z obu stron.
Pod koniec roku burmistrz Zurychu Rudolf Brun dowiedział się o stacjonowaniu pod Baden oddziałów habsburskich i sprzymierzonych z nimi miast. Dnia 24 grudnia zdecydował się na atak z zaskoczenia, jednak przeciwnik w porę ostrzeżony wycofał się poza mury miejskie Baden. W tej sytuacji oddziały Bruna spaliły przedmieścia Baden i plądrując okolicę podeszły pod zamek Freudenau, który zniszczono.
Dnia 26 grudnia celem Szwajcarów stały się wioski Gebenstorf i Birmenstorf, które splądrowano, po czym obładowane łupami wojska Bruna rozpoczęły marsz powrotny do Zurychu. W rejonie Dättwil niedaleko Baden, drogę Szwajcarom zastąpiły wojska Habsburgów. Rozpoczęła się zacięta walka, w wyniku której Szwajcarzy przebili się przez szyki przeciwnika wycofując się w kierunku łańcucha górskiego w rejonie Limmattal. Straty Habsburgów wyniosły 500 zabitych, wśród nich 135 rycerzy. Według spisanej 130 lat później kroniki zuryskiej Gerolda Edlibacha, Szwajcarzy utracili 40-46 zabitych, przypuszcza się jednak, że straty były dużo wyższe. O jednym z poległych Rüdigerze von Manegg wspomina do dzisiaj inskrypcja wyryta na studni znajdującej się w ruinach zamku Manneg w Zurychu.
Literatura:

</doc>
<doc id="2754676" url="https://pl.wikipedia.org/wiki?curid=2754676" title="Hygrophorus erubescens">
Hygrophorus erubescens



</doc>
<doc id="2754679" url="https://pl.wikipedia.org/wiki?curid=2754679" title="Tramwaje w San Carlos">
Tramwaje w San Carlos

Tramwaje w San Carlos − zlikwidowany system komunikacji tramwajowej w San Carlos w Chile.
Historia.
Komunikację tramwajową w San Carlos spółka "Compañía Carros Urbanos de San Carlos" uruchomiła w 1894. Linia tramwaju konnego połączyła dworzec kolejowy z końcówką Plaza. Długość linii wynosiła 2,5 km. Rozstaw szyn wynosił 750 mm lub 1050 mm. W 1920 tramwajami przewieziono 60 000 pasażerów. System zamknięto w 1928.

</doc>
<doc id="2754680" url="https://pl.wikipedia.org/wiki?curid=2754680" title="Hugo IX Czarny">
Hugo IX Czarny

Hugo IX Czarny z Lusignan (zm. 5 stycznia 1219 pod Damiettą) – senior Lusignan, hrabia La Marche (od 1200), syn Hugona z Lusignan, wnuk Hugona VIII, seniora Lusignan.
Życiorys.
W 1173 roku objął we władanie seniorię Lusignan po swym dziadku Hugonie VIII – jego ojciec, również o imieniu Hugo, zmarł przedwcześnie i nie zdążył objąć władzy w swej ojcowiźnie. Po śmierci Ryszarda Lwie Serce w 1199 roku, wymógł na Eleonorze, królowej angielskiej, nadanie mu hrabstwa La Marche. 28 stycznia 1200 roku złożył z niego hołd Janowi bez Ziemi. Po anulowaniu pierwszego małżeństwa, zaręczył się z Izabelą z Angoulême, tą jednak poślubił król Anglii Jan bez Ziemi, nie płacąc Hugonowi należnego mu odszkodowania. Hugo złożył skargę do sądu królewskiego Filipa II Augusta (obaj – Hugo i Jan – byli jego wasalami), co stało się pretekstem do konfiskaty przez króla Francji lenn Plantagenetów. W 1209 roku złożył hołd Filipowi Augustowi. W 1214 roku Hugo zawarł pokój z Janem, który potwierdzili zaręczeniem swoich dzieci Hugona i Joanny. W 1218 roku udał się na wyprawę krzyżową, w czasie której zginął.
Potomstwo.
Tożsamość pierwszej żony nie jest jasna, prawdopodobne, że była to Agata z Preuilly, córka Piotra Montrabel, seniora Preuilly, miał z nią jednego syna:
Po raz drugi ożenił się z Matyldą z Angoulême, siostrą stryjeczną Izabeli, nie miał z nią jednak potomstwa. Źródła wspominają o nieznanym z imienia synu, zabitym w Orleanie w 1236 roku, i córce Agacie – nieznane jest imię ich matek, jak też niejasna do końca pozostaje relacja łącząca ich z Hugonem.

</doc>
<doc id="2754681" url="https://pl.wikipedia.org/wiki?curid=2754681" title="Jezioro Wojnowskie (ujednoznacznienie)">
Jezioro Wojnowskie (ujednoznacznienie)



</doc>
<doc id="2754682" url="https://pl.wikipedia.org/wiki?curid=2754682" title="Nikołaj Makarow">
Nikołaj Makarow



</doc>
<doc id="2754683" url="https://pl.wikipedia.org/wiki?curid=2754683" title="Hugo IX z Lusignan">
Hugo IX z Lusignan



</doc>
<doc id="2754684" url="https://pl.wikipedia.org/wiki?curid=2754684" title="Nikołaj Makarow (kolarz)">
Nikołaj Makarow (kolarz)

Nikołaj Artamonowicz Makarow (ros. Николай Артамонович Макаров, ur. w 1958 w Ałma-Acie) – radziecki kolarz torowy, dwukrotny medalista mistrzostw świata.
Kariera.
Pierwszy sukces w karierze Nikołaj Makarow osiągnął w 1977 roku, kiedy zdobył brązowy medal w wyścigu punktowym amatorów podczas mistrzostw świata w San Crisóbal. W zawodach tych wyprzedzili go jedynie Belg Constant Tourné i Polak Jan Faltyn. Dwa lata później, podczas mistrzostw świata w Amsterdamie Makarow został mistrzem świata w indywidualnym wyścigu na dochodzenie. Zdobywał także medale mistrzostw kraju, ale nigdy nie wystąpił w igrzyskach olimpijskich.

</doc>
<doc id="2754685" url="https://pl.wikipedia.org/wiki?curid=2754685" title="Jan Degia">
Jan Degia



</doc>
<doc id="2754688" url="https://pl.wikipedia.org/wiki?curid=2754688" title="Kráľovská jaskyňa">
Kráľovská jaskyňa

Kráľovská jaskyňa – niewielka (długość 17 m) jaskinia krasowa w Krasie Słowacko-Węgierskim na Słowacji.
Położenie.
Jaskinia znajduje się w Dolinie Zadzielskiej, w jej lewym (orograficznie) zboczu, u podnóża zachodniej ściany Płaskowyżu Zadzielskiego (słow. Zádielska planina). Leży w powiecie Koszyce-okolice, na terenie katastralnym wsi Zádiel.
Geologia, morfologia.
Jaskinia została wymodelowana w jasnych wapieniach triasowych należących do płaszczowiny silickiej, budujących oba zbocza doliny, działalnością wód Błotnego Potoku (słow. Blatný potok) w strefie lokalnych spękań warstw skalnych.
Historia.
Nazwa jaskini, a także położonego w pobliżu źródła (słow. "Kráľovská studňa") związana jest z podaniem, jakoby miał się w niej ukrywać król węgierski Bela IV po przegranej bitwie z Tatarami nad rzeką Sajó w 1241 r. W rzeczywistości jaskinia była uczęszczana przez ludzi już w neolicie, potem w późnej epoce brązu była zamieszkana przez ludność kultury kyjatyckiej, następnie w czasach rzymskich oraz w średniowieczu. W 1953 r. G. Stibrányi i J. Bárta znaleźli w niej monetę Jana Kazimierza, wybitą w 1653 r., co powiązali z obecnością w pobliżu oddziałów z armii polskiej Jana III Sobieskiego, wracającej spod Wiednia.
Ochrona przyrody.
Jaskinia wraz z całą doliną jest objęta od 1954 r. rezerwatem przyrody Zádielska tiesňava. Obecnie leży na terenie Parku Narodowego Kras Słowacki.
Turystyka.
Wylot jaskini znajduje się w bezpośredniej bliskości drogi biegnącej dnem doliny i wiodącego nią szlaku turystycznego, jednak nie jest udostępniona do zwiedzania.

</doc>
<doc id="2754691" url="https://pl.wikipedia.org/wiki?curid=2754691" title="Międzynarodowy Półmaraton Philipsa">
Międzynarodowy Półmaraton Philipsa

Piła Philips Półmaraton – bieg uliczny na dystansie półmaratonu, odbywający się od 2000 roku w Pile.
Impreza jest kontynuacją odbywającego się w latach 1991–1999 biegu na dystansie 15 km – Pilska Piętnastka. W roku 2000 zmieniono dystans na półmaraton, pozyskano też sponsora głównego, którym został Philips.
Od początku w ramach pilskiego półmaratonu rozgrywane są mistrzostwa Polski mężczyzn w półmaratonie, a do 2011 roku także mistrzostwa Polski kobiet w półmaratonie.

</doc>
<doc id="2754694" url="https://pl.wikipedia.org/wiki?curid=2754694" title="Hechi (meteoryt)">
Hechi (meteoryt)

Hechi – meteoryt kamienny znaleziony w 1956 roku w regionie autonomicznym Kuangsi w Chinach.

</doc>
<doc id="2754695" url="https://pl.wikipedia.org/wiki?curid=2754695" title="Meteoryt Hechi">
Meteoryt Hechi



</doc>
<doc id="2754699" url="https://pl.wikipedia.org/wiki?curid=2754699" title="Eduard Rapp">
Eduard Rapp

Eduard Rejngoldowicz Rapp (ros. Эдуард Рейнгольдович Рапп, ur. 7 marca 1951 w Omsku) – radziecki kolarz torowy, pięciokrotny medalista torowych mistrzostw świata.
Kariera.
Pierwszy sukces w karierze Eduard Rapp osiągnął w 1971 roku, kiedy zdobył złoty medal w wyścigu na 1 km podczas mistrzostw świata w Varese. Wynik ten powtórzył na rozgrywanych w 1974 roku mistrzostwach świata w Montrealu, a na mistrzostwach w San Sebastián w 1973 roku i mistrzostwach w Liège w 1975 roku zdobywał srebrne medale. W San Sebastián radzieckiego zawodnika wyprzedził tylko Polak Janusz Kierzkowski, a dwa lata później przegrał jedynie z Klausem-Jürgenem Grünke z NRD. Ostatni medal wywalczył na mistrzostwach świata w Amsterdamie w 1979 roku, gdzie w jego koronnej konkurencji zajął trzecie miejsce za Lotharem Thomsem z NRD i Kanadyjczykiem Gordonem Singletonem. W 1972 roku wystartował na igrzyskach olimpijskich w Monachium rywalizację w wyścigu na 1 km kończąc na ósmej pozycji. Startował także na rozgrywanych cztery lata później igrzyskach w Montrealu, jednak został zdyskwalifikowany.

</doc>
<doc id="2754703" url="https://pl.wikipedia.org/wiki?curid=2754703" title="Vladimír Vačkář">
Vladimír Vačkář

Vladimír Vačkář (ur. 6 lutego 1949 w Prostějovie) – czechosłowacki kolarz torowy, sześciokrotny medalista mistrzostw świata.
Kariera.
W 1972 roku Vladimír Vačkář wystartował na igrzyskach olimpijskich w Monachium, gdzie odpadł w eliminacjach sprintu indywidualnego. Rok później, podczas mistrzostw świata w San Sebastián wspólnie z Miroslavem Vymazalem zdobył złoty medal w wyścigu tandemów. Reprezentanci Czechosłowacji w tym składzie zwyciężyli również na: MŚ w Montrealu (1974), MŚ w San Cristóbal (1977) oraz MŚ w Monachium (1978). Ponadto na rozgrywanych w 1975 roku mistrzostwach świata w Liège zdobyli srebrny medal, a podczas mistrzostw świata w Amsterdamie w 1979 roku zajęli trzecie miejsce.

</doc>
<doc id="2754711" url="https://pl.wikipedia.org/wiki?curid=2754711" title="Zofia Góralczyk">
Zofia Góralczyk

Zofia Góralczyk-Markuszewska (ur. 1933, zm. 13 grudnia 2009 w Warszawie) – polska artystka zajmująca się scenografią, kostiumografią, ilustracją książkową oraz ceramiką.
Absolwentka Instytutu Historii Sztuki na Uniwersytecie Warszawskim. 
Od roku 1954 współpracowała z Studenckim Teatrem Satyryków STS w Warszawie. Projektowała dla tego teatru scenografie, kostiumy i drobne formy plastyczne. Występowała również na scenie tego teatru.
Po likwidacji STS-u zajmowała się scenografią filmową (m.in. "Odwiedziny o zmierzchu" reż. Jana Rybkowskiego (1966) i "Bardzo starzy oboje" tegoż reżysera (1967). Ilustrowała również książki, m.in. "Divertimento" Jeremiego Przybory. Organizowała wystawy z okazji kolejnych jubileuszy STS. Była czynna w środowisku związanym ze zlikwidowanym teatrem STS, organizując spotkania w leśniczówce Pranie na Mazurach, pełniąc funkcję wiceprezesa zarządu Stowarzyszenia „Leśniczówka Pranie”.
Jej mężem od 1954 roku był reżyser i scenarzysta Jerzy Markuszewski, z którym miała syna Macieja Markuszewskiego.
Zmarła 13 grudnia 2009 w Warszawie.

</doc>
<doc id="2754715" url="https://pl.wikipedia.org/wiki?curid=2754715" title="Polska na Letnich Igrzyskach Paraolimpijskich 2012">
Polska na Letnich Igrzyskach Paraolimpijskich 2012

Polskę na Letnich Igrzyskach Paraolimpijskich 2012 reprezentowało 101 sportowców w 11 dyscyplinach. Chorążym podczas ceremonii otwarcia została lekkoatletka Renata Chilewska.
Reprezentanci.
Koszykówka na wózkach.
Turniej mężczyzn

</doc>
<doc id="2754717" url="https://pl.wikipedia.org/wiki?curid=2754717" title="The Spirit of Radio">
The Spirit of Radio

The Spirit of Radio – pierwszy utwór z płyty Permanent Waves kanadyjskiej grupy Rush. Razem z albumem, 1 stycznia 1980 roku został wydany także na singlu.
Piosenka "The Spirit of Radio" została umieszczona na liście 500 piosenek, które ukształtowały rock, utworzonej przez Rock and Roll Hall of Fame.

</doc>
<doc id="2754719" url="https://pl.wikipedia.org/wiki?curid=2754719" title="Miroslav Vymazal">
Miroslav Vymazal

Miroslav Vymazal (ur. 9 kwietnia 1952 w Brnie - zm. 18 października 2002 w Bratysławie) – czechosłowacki kolarz torowy, sześciokrotny medalista mistrzostw świata.
Kariera.
Pierwszy sukces w karierze Miroslav Vymazal osiągnął w 1973 roku, kiedy wspólnie z Vladimírem Vačkářem zdobył złoty medal w wyścigu tandemów podczas mistrzostw świata w San Sebastián. Reprezentanci Czechosłowacji w tym składzie zwyciężyli również na: MŚ w Montrealu (1974), MŚ w San Cristóbal (1977) oraz MŚ w Monachium (1978). Ponadto na rozgrywanych w 1975 roku mistrzostwach świata w Liège zdobyli srebrny medal, a podczas mistrzostw świata w Amsterdamie w 1979 roku zajęli trzecie miejsce. W 1976 roku wystartował na igrzyskach olimpijskich w Montrealu, gdzie w wyścigu na 1 km rywalizację ukończył na dziewiątej pozycji.
Vymazal zmarł 18 października 2002 roku po długiej chorobie.

</doc>
<doc id="2754720" url="https://pl.wikipedia.org/wiki?curid=2754720" title="Liga Europy UEFA (2013/2014)">
Liga Europy UEFA (2013/2014)

Liga Europy UEFA 2013/2014 – 43. sezon drugich pod względem prestiżu międzynarodowych rozgrywek klubowych federacji piłkarskich zrzeszonych w UEFA, po raz 5. przeprowadzanych pod nazwą Ligi Europy UEFA (wcześniej jako Puchar UEFA) w formacie wprowadzonym w 2009.
Finał został rozegrany 14 maja 2014 na Juventus Stadium w Turynie, a zwycięzcą została Sevilla FC po wygranej w rzutach karnych 4:2 nad SL Benfica.
Rozgrywki składały się z 3 części:
Podział miejsc w rozgrywkach.
Zespoły zostaną przydzielone do danych rund fazy kwalifikacyjnej oraz fazy grupowej zgodnie z rankingiem współczynników ligowych UEFA 2012.
Prawo udziału w rozgrywkach można było uzyskać poprzez:
Szczegółowy podział miejsc.
Na kongresie 24 maja 2013 UEFA przyznała Gibraltarowi status pełnoprawnego członka UEFA. Jednak zespoły z tego kraju grać będą mogły w europejskich pucharach od sezonu 2014/2015.
Uczestnicy.
Lista uczestników Ligi Europy UEFA 2013/2014 z wyszczególnieniem rund, w których dane drużyny rozpoczęły udział w rozgrywkach. Losowanie grup finałowych odbyło się 29 sierpnia 2013.
Oznaczenia:
W tabeli nie uwzględniono drużyn, które zdobyły puchar krajowy, ale miały jeszcze szansę na grę w Lidze Mistrzów.
Faza kwalifikacyjna.
I runda kwalifikacyjna.
Do startu w I rundzie kwalifikacyjnej uprawnionych będzie 76 drużyn, z czego 38 będzie rozstawionych.
II runda kwalifikacyjna.
Do startu w II rundzie kwalifikacyjnej uprawnionych będzie 80 drużyn (38 z poprzedniej rundy), z czego 40 będzie rozstawionych.
 drużyny, które awansowały z I rundy kwalifikacyjnej
III runda kwalifikacyjna.
Do startu w III rundzie kwalifikacyjnej uprawnionych będzie 58 drużyn (40 z poprzedniej rundy), z czego 29 będzie rozstawionych.
 drużyny, które awansowały z II rundy kwalifikacyjnej
Runda play-off.
Do startu w rundzie play-off uprawnionych będzie 62 drużyny (w tym 29 zwycięzców III rundy i 14 przegranych III rundy eliminacji Ligi Mistrzów), z czego 31 będzie rozstawionych.
 drużyny, które awansowały z III rundy kwalifikacyjnej
 drużyny, które odpadły w III rundzie kwalifikacyjnej do LM
1 Beşiktaş JK został wykluczony z europejskich pucharów. Jego miejsce w fazie grupowej zajmie jego rywal z rundy play-off Tromsø IL.
2 PAOK FC wystąpi w IV rundzie eliminacji Ligi Mistrzów wobec zawieszenia jego rywala z poprzedniej rundy Metalista Charków.
Faza grupowa.
Do startu w fazie grupowej uprawnionych jest 48 drużyn (w tym 31 zwycięzców rundy play-off Ligi Europy, 9 przegranych rundy play-off Ligi Mistrzów, 7 zwycięzców krajowych pucharów i 1 drużyna wylosowana spośród przegranych rundy play-off Ligi Europy). Losowanie odbędzie się 30 sierpnia 2013. W jego trakcie zespoły zostaną rozdzielone na 4 koszyki, następnie rozlosowane i podzielone na 12 grup po 4 drużyny każda. Do jednej grupy nie mogą trafić drużyny z tego samego koszyka i federacji.
Zasady ustalania kolejności w tabeli:
 drużyny, które awansowały z rundy play-off Ligi Europy
 drużyny, które awansowały z rundy play-off Ligi Mistrzów
 drużyna wylosowana spośród przegranych rundy play-off Ligi Europy
1APOEL Nikozja został dolosowany z grupy przegranych drużyn z Play-offów w miejsce zdyskwalifikowanego Fenerbahçe SK.
Faza pucharowa.
Do startu w fazie pucharowej uprawnione są 32 drużyny:
W tej fazie do dalszych etapów turnieju przechodzą zwycięzcy poszczególnych dwumeczów.
1/16 finału.
Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostaną rozlosowani przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogą zostać zestawione w jednej parze.
Ćwierćfinały.
Od tej rundy pary zostają rozlosowane niezależnie od przynależności drużyn do poszczególnych federacji oraz pozycji zajętej w fazie grupowej.
Finał.
ZDOBYWCA LIGI EUROPY 2013/2014
SEVILLA FC TRZECI TYTUŁ 

</doc>
<doc id="2754722" url="https://pl.wikipedia.org/wiki?curid=2754722" title="Hans-Peter Reimann">
Hans-Peter Reimann

Hans-Peter Reimann (ur. 10 maja 1957) – niemiecki kolarz torowy i szosowy reprezentujący RFN, wicemistrz świata.
Kariera.
Największy sukces w karierze Hans-Peter Reimann osiągnął w 1979 roku, kiedy wspólnie z Dieterem Giebkenem zdobył srebrny medal w wyścigu tandemów podczas mistrzostw świata w Amsterdamie. W zawodach tych reprezentanci RFN ulegli jedynie Francuzom w składzie: Yavé Cahard i Franck Depine. Był to jedyny medal wywalczony przez Reimanna na międzynarodowej imprezie tej rangi. Ponadto wielokrotnie zdobywał medale torowych mistrzostw kraju, ale nigdy nie wystartował na igrzyskach olimpijskich.

</doc>
<doc id="2754724" url="https://pl.wikipedia.org/wiki?curid=2754724" title="Liugina Bissoli">
Liugina Bissoli



</doc>
<doc id="2754726" url="https://pl.wikipedia.org/wiki?curid=2754726" title="Si Tianfeng">
Si Tianfeng

Si Tianfeng (; ur. 17 czerwca 1984) – chiński lekkoatleta specjalizujący się w chodzie sportowym.
Na międzynarodowej arenie zadebiutował w 2006 roku podczas pucharu świata w chodzie. Dwa lata później zajął siedemanstą lokatę podczas igrzysk olimpijskich w Pekinie. W 2010 był czwarty podczas pucharu świata (Chińczycy wygrali klasyfikację drużynową) oraz zwyciężył na koniec sezonu w igrzyskach azjatyckich. Tuż za podium – na czwartym miejscu – ukończył rywalizację podczas mistrzostw świata w Daegu (2011). W 2012 był czwarty podczas pucharu świata (Chińczycy zdobyli srebro w rywalizacji zespołowej) oraz zdobył brązowy medal igrzysk olimpijskich w Londynie. 
Rekord życiowy w chodzie na 50 kilometrów: 3:37:16 (11 sierpnia 2012, Londyn). 

</doc>
<doc id="2754729" url="https://pl.wikipedia.org/wiki?curid=2754729" title="Bambino Bambina">
Bambino Bambina

 – czternasty singel japońskiej piosenkarki Yukari Tamury, wydany 27 sierpnia 2008. Wydana została także wersja limitowana zawierająca dodatkowo teledysk do piosenki "Bambino Bambina". Utwór tytułowy został wykorzystany w zakończeniach programu stacji NTV oraz w rozpoczęciach programu radiowego , a "100 CARAT HEART" użyto w jego zakończeniach. Singel osiągnął 12 pozycję w rankingu Oricon i pozostał na niej przez 5 tygodni, sprzedał się w nakładzie egzemplarzy.

</doc>
<doc id="2754730" url="https://pl.wikipedia.org/wiki?curid=2754730" title="Majdova-Hraškova jaskyňa">
Majdova-Hraškova jaskyňa

Majdova-Hraškova jaskyňa (też: "Hraškova priepasť") – jaskinia krasowa w Krasie Słowacko-Węgierskim na Słowacji. Długość korytarzy 65 m, głębokość 18 m.
Położenie.
Jaskinia znajduje się na Płaskowyżu Silickim (słow. "Silická planina"), ok. 1 km na południe od wsi Silica w powiecie Rożniawa. Jej otwór leży na wysokości ok. 480 m n.p.m. na południowym stoku niskiego, zalesionego grzbietu.
Geologia, morfologia.
Jaskinia typu szczelinowego, została wymodelowana w triasowych wapieniach płaszczowiny silickiej, budujących wspomniany płaskowyż. Część wejściową tworzy prawie pionowa studnia głębokości kilkunastu metrów.
Historia.
Jaskinia znana od czasów prehistorycznych. W epoce brązu była miejscem kultu ludności kultury kyjatyckiej: do studni wrzucane były – zapewne jako ofiary bóstwom – ciała kobiet i dzieci. Znaleziono tu maski kultowe wykonane z ludzkich czaszek.
Ochrona przyrody.
Jaskinia leży na terenie Parku Narodowego Kras Słowacki. Od 1995 r. jest chroniona jako pomnik przyrody (słow. "Prírodná pamiatka").
Turystyka.
Jaskinia leży w oddaleniu od znakowanych szlaków turystycznych i nie jest udostępniona do zwiedzania.

</doc>
<doc id="2754736" url="https://pl.wikipedia.org/wiki?curid=2754736" title="Lachowo (gromada)">
Lachowo (gromada)

Lachowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lachowo z siedzibą GRN w Lachowie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Lachowo, Kiełcze Kopki, Kiełcze Stare, Kosaki, Wszebory i Tyszki Wądołowo ze zniesionej gminy Lachowo w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Lachowo przyłączono obszary zniesionych gromad Kumelsk i Okurowo oraz wieś Rydzewo-Świątki ze znoszonej gromady Tyszki-Łabno.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Lachowo.

</doc>
<doc id="2754737" url="https://pl.wikipedia.org/wiki?curid=2754737" title="Aviva British Grand Prix 2012">
Aviva British Grand Prix 2012

Aviva Birmingham Grand Prix 2012 – mityng lekkoatletyczny zaliczany do cyklu Diamentowej Ligi 2012, który odbył się 26 sierpnia na Alexander Stadium w Birmingham.

</doc>
<doc id="2754739" url="https://pl.wikipedia.org/wiki?curid=2754739" title="David Kim">
David Kim

David Kim, właśc. Kim Tae-hyun (kor. 김태현, ur. 24 lipca 1982) – koreański e-sportowiec i projektant gier komputerowych, w latach 2007–2021 pracownik Blizzard Entertainment na stanowisku projektanta. Projektant trzech części "" i "Heroes of the Storm". Od 2021 roku pracownik Tencentu oraz wspózałożyciel studia Uncapped Games. 
Życiorys.
David Kim urodził się w 1982 roku w Korei Południowej i mieszkał tam aż do końca szkoły średniej. Następnie przeniósł się do Vancouver w Kanadzie, aby iść na studia o kierunku informatyka. I tak w latach 2002–2006 studiował na kanadyjskim Trinity Western University, gdzie otrzymał tytuł licencjata z informatyki.
Zaraz po studiach od maja 2006 do października 2007 pracował jako starszy balanser gier w studiu Relic Entertainment i brał udział w produkcji takich gier, jak czy ; natomiast zanim został zatrudniony w Relic, brał również udział w turniejach "StarCrafta" i "".
Następnie gdy w 2007 roku na Blizzard Worldwide Invitational ogłoszono produkcję "", Kim zdecydował się szukać pracy w Blizzard Entertainment, co udało mu się osiągnąć już w listopadzie tego samego roku. David zawsze cieszył się z powstawania nowych gier Blizzarda, a nawet grał nieumarłym magiem w "World of Warcraft". Podczas rozwoju "StarCraft II" był jednym z 50 głównych deweloperów tworzących grę, który specjalizował się w równowadze gry. Obecnie gra w "StarCrafta II" na poziomie profesjonalnym jako projektant balansu dla Blizzard Entertainment. Na BlizzCon 2009 zespół Kima brał udział (i wygrał) w meczu pokazowym 2na2 w "StarCraft II", podczas którego było słychać głośne okrzyki brzmiące "nerf David Kim".
David Kim przy tworzeniu balansu "StarCrafta II" pracował głównie z: głównym projektantem Dustinem Browderem, dyrektorem projektu Battle.net Gregiem Canessą, starszym projektantem Joshem Menke, projektantem balansu Mattem Cooperem oraz wykorzystywał szereg różnych środków, mających na celu zapewnienie równowagi gry, w tym: słuchanie opinii profesjonalnych graczy, analizę wyników turniejów, przyglądanie się rozgrywkom rankingowym (ladder), używanie arkuszy kalkulacyjnych i symulatorów bojowych oraz analizę danych statystycznych Battle.net. Nieustannie obserwował również mecze e-sportowe na dużych imprezach, żeby dopomóc sobie w projektowaniu gry. Później, jako starszy projektant, brał udział przy produkcji pierwszego dodatku do "StarCrafta II" pt. ', który miał premierę 12 marca 2013 roku. Niedługo potem rozpoczął prace nad drugim dodatkiem ' jako główny projektant gry wieloosobowej; w międzyczasie był również starszym projektantem "Heroes of the Storm", gdzie odpowiadał m.in. za projekty postaci czy map.
W styczniu 2017 roku Kim został przeniesiony na stanowisko głównego projektanta systemów w zespole zajmującym się serią "Diablo", o czym poinformował 8 kwietnia 2017 roku. Ogłosił wówczas, że po 10 latach opuszcza zespół zajmujący się balansowaniem "StarCrafta II", ponieważ został przesunięty do pracy nad innym niezapowiedzianym projektem Blizzard Entertainment. Od tamtego czasu Kim zajmuje się produkcją "Diablo IV", które zostało zapowiedziane podczas BlizzConu w listopadzie 2019 roku. Następnie we wrześniu 2020 roku zakończył pracę nad "DIV" i został przesunięty do zespołu zajmującego się "World of Warcraft", gdzie został głównym projektantem.
16 kwietnia 2021 roku David Kim za pośrednictwem Facebooka poinformował, że po 14 latach pracy opuszcza Blizzard Entertainment. Niedługo później został zatrudniony w amerykańskim oddziale Tencent na stanowisku głównego projektanta gier. Pod koniec czerwca 2021 roku Kim wraz z dwoma innymi pracownikami Blizzarda (Jason Hughe i Zhongshan Zhang) założył studio o nazwie Uncapped Games, będące spółką zależną od Tencentu. Firma ma na celu produkcję strategii czasu rzeczywistego nastawionej na profesjonalne rozgrywki. W grudniu 2022 roku stwierdził, że praca dla Blizzarda raczej nie dałaby mu możliwości stworzenia nowego RTS-a „kierowanego przez jego ambicje w zakresie projektowania gier, dlatego odszedł z Blizzarda, aby założyć własne studio”.
Rozgrywki e-sportowe.
David Kim był bardzo konkurencyjnym graczem w "StarCrafta", grając m.in. z takimi graczami, jak "CuteBoy" czy "ZeuS". Następnie grywał w "", gdy ten pojawił się na rynku, jednak "StarCraft" nadal pozostawał jego ulubionym RTS-em.
Kim był również powszechnie uznawany za najlepszego gracza w wersji beta "StarCraft II", choć nie brał udziału w żadnych turniejach. Brał m.in. udział we wszystkich czterech Battle Reportach (mecze 1na1 organizowane przez Blizzarda podczas rozwoju gry), wygrywając każdy z nich. Był też konsekwentnie pierwszy w rankingu podczas bety.
Po premierze "StarCrafta II", David Kim zajął pierwsze miejsce w rankingu pod pseudonimem "dayvie". Do 22 grudnia 2010 nadal utrzymywał pozycję w Top 100, natomiast od tego czasu jego miejsce w rankingu cały czas się zmieniało (Top 500 w czerwcu 2011).
Następnie Kim grał w trzech Battle Reportach, które powstały podczas produkcji "Heart of the Swarm". Wygrał dwa z nich, a jeden przegrał.

</doc>
<doc id="2754742" url="https://pl.wikipedia.org/wiki?curid=2754742" title="Grabowo (gromada w powiecie kolneńskim)">
Grabowo (gromada w powiecie kolneńskim)

Grabowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Grabowo z siedzibą GRN w Grabowie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Grabowo, Guty Stare, Guty Podleśne, Golanki, Świdry Podleśne, Świdry Dobrzyce i Grabowskie ze zniesionej gminy Grabowo w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Grabowo przyłączono obszary zniesionych gromad Skroda Wielka i Przyborowo.
1 stycznia 1969 do gromady Grabowo przyłączono obszar zniesionej gromady Surały.
1 stycznia 1972 do gromady Grabowo przyłączono wsie Gnatowo, Kurkowo, Rosochate i Siwki ze zniesionej gromady Romany w powiecie łomżyńskim.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Grabowo.

</doc>
<doc id="2754743" url="https://pl.wikipedia.org/wiki?curid=2754743" title="Mały Płock (gromada)">
Mały Płock (gromada)

Mały Płock – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mały Płock z siedzibą GRN w Małym Płocku utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Mały Płock I, Mały Płock II, Budy Kozłówka, Budy Żelazne i Wygrane ze zniesionej gminy Mały Płock w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Mały Płock przyłączono obszar zniesionej gromady Korzeniste.
1 stycznia 1972 do gromady Mały Płock przyłączono wsie Cwaliny Duże, Cwaliny Małe, Kąty, Mściwuje, Ruda-Skroda i Rudka-Skroda ze zniesionej gromady Kąty oraz wieś Józefowo ze zniesionej gromady Poryte Włościańskie.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Mały Płock.

</doc>
<doc id="2754744" url="https://pl.wikipedia.org/wiki?curid=2754744" title="Turośl (gromada w powiecie kolneńskim)">
Turośl (gromada w powiecie kolneńskim)

Turośl – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Turośl z siedzibą GRN w Turośli utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Turośl, Nowa Ruda, Cieloszka i Potasie oraz kolonia Popiołki z dotychczasowej gromady Popiołki ze zniesionej gminy Turośl w tymże powiecie. Dla gromady ustalono 15 członków gromadzkiej rady narodowej.
1 stycznia 1958 do gromady Turośl przyłączono wsie Krusza i Charubin ze zniesionej gromady Krusza.
31 grudnia 1959 do gromady Turośl przyłączono wieś Szablaki i kolonię Popiołki ze zniesionej gromady Kozioł oraz wsie Adamusy i Trzcińskie, kolonię Podgórne oraz obszar lasów państwowych N-ctwa Kolno obejmujący oddział 166 ze zniesionej gromady Ptaki.
31 grudnia 1961 do gromady Turośl przyłączono wieś Cieciory oraz obszar lasów państwowych N-ctwa Kolno obejmujący oddziały 168, 169, 175—179, 186—190, 196—200 ze zniesionej gromady Cieciory oraz wieś Wanacja ze zniesionej gromady Ksebki.
1 stycznia 1969 do gromady Turośl przyłączono wsie Gietki, Ptaki, Pupki i Samule ze zniesionej gromady Zabiele.
1 stycznia 1972 z gromady Turośl wyłączono wieś Gietki włączając ją do gromady Kolno.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Turośl.

</doc>
<doc id="2754746" url="https://pl.wikipedia.org/wiki?curid=2754746" title="Łyse (gromada)">
Łyse (gromada)

Łyse – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łyse z siedzibą GRN w Łysych utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Łyse, Dęby i Dawia oraz miejscowości Wiele Okrągły, Zagrzędzie, Nadsiastem i Górki z dotychczasowej gromady Wejdo ze zniesionej gminy Turośl "oraz" obszar dotychczasowej gromady Pupkowizna i kolonia Serafin z dotychczasowej gromady Serafin ze zniesionej gminy Turośl w tymże powiecie. Dla gromady ustalono 24 członków gromadzkiej rady narodowej.
29 lutego 1956 do gromady Łyse przyłączono część obszaru wsi Tyczek o powierzchni 43,38 ha stanowiącą kolonię Worek z gromady Dudy Puszczańskie w tymże powiecie.
1 stycznia 1958 do gromady Łyse przyłączono wieś Serafin i przyległy obszar lasów państwowych N-ctwa Lipniki ze zniesionej gromady Krusza.
31 grudnia 1959 do gromady Łyse przyłączono wieś Tyczek i kolonię Tyczek-Nosek oraz przyległy obszar lasów państwowych N-ctwa Lipniki o powierzchni ogólnej 125 ha ze zniesionej gromady Dudy Puszczańskie.
1 stycznia 1966 do gromady Łyse przyłączono wsie Plewki i Złota Góra ze zniesionej gromady Baba.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano gminę Łyse.

</doc>
<doc id="2754747" url="https://pl.wikipedia.org/wiki?curid=2754747" title="The Best of Both Worlds (album R. Kelly’ego i Jaya-Z)">
The Best of Both Worlds (album R. Kelly’ego i Jaya-Z)

The Best of Both Worlds - pierwszy wspólny album dwóch amerykańskich muzyków o pseudonimie R. Kelly &amp; Jay-Z. Został wydany w 2002 roku. Za produkcję w głównej mierze odpowiadał R. Kelly. Natomiast Carter był producentem wykonawczym. Płyta zadebiutowała na 2. miejscu notowania Billboard 200 ze sprzedażą 285.000 egzemplarzy. Utwór „Naked” jest solową piosenką Kelly’ego.

</doc>
<doc id="2754748" url="https://pl.wikipedia.org/wiki?curid=2754748" title="Zbójna (gromada)">
Zbójna (gromada)

Zbójna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zbójna z siedzibą GRN w Zbójnej utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Zbójna, Dębniki i Morgowniki oraz miejscowość Laski kolonia z dotychczasowej gromady Laski ze zniesionej gminy Gawrychy w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Zbójna przyłączono obszar zniesionej gromady Ruda Osowiecka.
1 stycznia 1969 do gromady Zbójna przyłączono wsie Dobrylas, Jurki, Piasutno Żelazne, Poredy i Siwiki ze zniesionej gromady Dobrylas.
1 stycznia 1972 do gromady Zbójna przyłączono wsie Gawrychy, Kuzie, Popiołki i Wyk ze zniesionej gromady Kuzie; z gromady Zbójna wyłączono natomiast lasy i wieś Morgowniki o powierzchni 235,02 ha, włączając je do gromady Nowogród w powiecie łomżyńskim.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku utworzono gminę Zbójna.

</doc>
<doc id="2754750" url="https://pl.wikipedia.org/wiki?curid=2754750" title="Lista chorążych reprezentacji Saint Lucii na igrzyskach olimpijskich">
Lista chorążych reprezentacji Saint Lucii na igrzyskach olimpijskich



</doc>
<doc id="2754752" url="https://pl.wikipedia.org/wiki?curid=2754752" title="Lipniki (gromada)">
Lipniki (gromada)

Lipniki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipniki z siedzibą GRN w Lipnikach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Lipniki i Tartak ze zniesionej gminy Łyse w tymże powiecie. Dla gromady ustalono 16 członków gromadzkiej rady narodowej.
1 stycznia 1966 do gromady Lipniki przyłączono wsie Baba i Szafranki ze zniesionej gromady Baba.
1 stycznia 1972 do gromady Lipniki przyłączono wsie Brzozowa i Czarnia ze zniesionej gromady Kuzie.
Gromada przetrwała do końca 1972 roku, czyli do kolejnej reformy gminnej (na uwagę zasługuje fakt, że w związku ze zniesieniem gromady Lipniki sołectwa Brzozowa i Czarnia weszły w skład powiatu ostrołęckiego w woj. warszawskim).

</doc>
<doc id="2754754" url="https://pl.wikipedia.org/wiki?curid=2754754" title="Leman (gromada)">
Leman (gromada)

Leman – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leman z siedzibą GRN w Lemanie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Leman i Zimna oraz wieś Łacha z dotychczasowej gromady Łacha ze zniesionej gminy Turośl w tymże powiecie. Dla gromady ustalono 13 członków gromadzkiej rady narodowej.
31 grudnia 1959 do gromady Leman przyłączono kolonię Łacha ze zniesionej gromady Kozioł.
31 grudnia 1961 do gromady Leman przyłączono wieś Ksebki ze zniesionej gromady Ksebki.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2754756" url="https://pl.wikipedia.org/wiki?curid=2754756" title="Czerwone (gromada)">
Czerwone (gromada)

Czerwone – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czerwone z siedzibą GRN w Czerwonem utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki wszedł obszar dotychczasowej gromady Czerwone ze zniesionej gminy Czerwone w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Czerwone przyłączono obszar zniesionej gromady Wincenta oraz wsie Kozioł i Gorszczyzna oraz obszar lasów państwowych N-ctwa Kolno obejmujący oddziały 1—51 i 83—85 ze zniesionej gromady Kozioł.
1 stycznia 1969 do gromady Czerwone przyłączono wsie Dudy Nadrzeczne, Charubiny i Waszki ze zniesionej gromady Zabiele.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2754761" url="https://pl.wikipedia.org/wiki?curid=2754761" title="Byłgarene (obwód Łowecz)">
Byłgarene (obwód Łowecz)

Byłgarene (bułg. "Българене") – wieś w północnej Bułgarii, w obwodzie Łowecz, w gminie Łowecz. Według danych Narodowego Instytutu Statystycznego, 31 grudnia 2011 roku wieś liczyła 169 mieszkańców.

</doc>
<doc id="2754762" url="https://pl.wikipedia.org/wiki?curid=2754762" title="Zalas (gromada w powiecie kolneńskim)">
Zalas (gromada w powiecie kolneńskim)

Zalas – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zalas z siedzibą GRN w Zalasie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Zalas i Piątkowizna oraz miejscowości Wejdo i Silipki z dotychczasowej gromady Wejdo ze zniesionej gminy Turośl "oraz" obszar dotychczasowej gromady Klękor ze zniesionej gminy Turośl w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Zalas przyłączono wsie Dudy Puszczańskie, Grądzkie, Antonia i Warmiak, kolonię Warmiak-Małobudy i leśniczówkę Na Stefanowie oraz obszar lasów państwowych N-ctwa Lipniki obejmujący oddziały 1—25, 27—36, 38—45 i 49—53 ze zniesionej gromady Dudy Puszczańskie.
31 grudnia 1961 do gromady Zalas przyłączono wieś Łączki oraz przyległy obszar lasów państwowych N-ctwa Lipniki o powierzchni 6 ha stanowiący uroczysko Łączki ze zniesionej gromady Ksebki.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2754764" url="https://pl.wikipedia.org/wiki?curid=2754764" title="Strikeout">
Strikeout

Strikeout (w skrócie SO lub K) – w baseballu i softballu wyeliminowanie (wyautowanie) pałkarza po narzuceniu trzech strike’ów, przed narzuceniem czterech balli (narzut wykonany poza strefę strike’ów).
Strike następuje wtedy, gdy:
Rekordowe osiągnięcia.
Najwięcej strikeoutów w jednym meczu MLB – 21 – wykonał Tom Cheney (Washington Senators) w trwającym 16 zmian spotkaniu przeciwko Baltimore Orioles w 1962 roku.
W regularnym, 9-zmianowym meczu rekordzistami są dwaj zawodnicy: Roger Clemens, który dwukrotnie uzyskał 20 strikeoutów (w 1986 i 1996 roku), oraz Kerry Wood (1998).

</doc>
<doc id="2754766" url="https://pl.wikipedia.org/wiki?curid=2754766" title="Zabiele (gromada w powiecie kolneńskim)">
Zabiele (gromada w powiecie kolneńskim)

Zabiele – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zabiele z siedzibą GRN w Zabielach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Zabiele i Kolimagi ze zniesionej gminy Czerwone w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Zabiele przyłączono wsie Ptaki, Waszki, Samule, Dudy Nadrzeczne, Pupki i Charubiny oraz obszar lasów państwowych N-ctwa Kolno obejmujący oddziały 148—165 ze zniesionej gromady Ptaki.
31 grudnia 1961 do gromady Zabiele przyłączono wieś Giętki oraz kolonie: Piasutno-Dymki, Piasutno-Kuzie, Piasutno-Ludwy, Piasutno-Łabnianki i Piasutno-Trzcińskie ze zniesionej gromady Cieciory.
1 stycznia 1969 gromadę Zabiele zniesiono, włączając jej obszar do gromad Turośl (wsie Giętki, Ptaki, Pupki i Samule), Czerwone (wsie Dudy Nadrzeczne, Charubiny i Waszki) i Kolno (wsie Kolimagi i Zabiele).

</doc>
<doc id="2754768" url="https://pl.wikipedia.org/wiki?curid=2754768" title="Skroda Wielka (gromada)">
Skroda Wielka (gromada)

Skroda Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skroda Wielka z siedzibą GRN w Skrodzie Wielkiej utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Skroda Wielka, Skroda Mała, Wiszowate, Konopki Białystok, Konopki Monety i Zabiele ze zniesionej gminy Grabowo w tymże powiecie. Dla gromady ustalono 12 członków gromadzkiej rady narodowej.
31 grudnia 1959 gromadę Skroda Wielka zniesiono, włączając jej obszar do gromady Grabowo.

</doc>
<doc id="2754770" url="https://pl.wikipedia.org/wiki?curid=2754770" title="Ruda Osowiecka (gromada)">
Ruda Osowiecka (gromada)

Ruda Osowiecka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ruda Osowiecka z siedzibą GRN w Rudzie Osowieckiej utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Gontarze, Bienduszka, Pianki, Stanisławowo i Osowiec oraz wieś Laski z dotychczasowej gromady Laski ze zniesionej gminy Gawrychy w tymże powiecie. Dla gromady ustalono 15 członków gromadzkiej rady narodowej.
31 grudnia 1959 gromadę Ruda Osowiecka zniesiono, włączając jej obszar do gromady Zbójna.

</doc>
<doc id="2754771" url="https://pl.wikipedia.org/wiki?curid=2754771" title="Przyborowo (gromada)">
Przyborowo (gromada)

Przyborowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przyborowo z siedzibą GRN w Przyborowie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Przyborowo, Bagieńskie, Andrychy, Milewo, Chełchy, Łebki Małe i Łebki Wielkie ze zniesionej gminy Grabowo w tymże powiecie. Dla gromady ustalono 13 członków gromadzkiej rady narodowej.
31 grudnia 1959 gromadę Przyborowo zniesiono, włączając jej obszar do gromady Grabowo.

</doc>
<doc id="2754772" url="https://pl.wikipedia.org/wiki?curid=2754772" title="TEEB">
TEEB

TEEB (The Economics of Ecosystems and Biodiversity) – projekt zainicjowany przez rząd Niemiec, Komisję Europejską i UNEP, mający na celu zwrócenie uwagi opinii publicznej na zyski płynące z dobrze funkcjonujących, zdrowych ekosystemów wykazujących się wysoką bioróżnorodnością, oraz na rosnące koszta niszczenia ekosystemów. W tym celu TEEB stara się stworzyć syntezę zagadnień naukowych, ekonomicznych i ich implikacji politycznych.
Projekt TEEB składa się z pięciu faz (pierwsze cztery znalazły podsumowanie w opublikowanych przez wydawnictwo Earthscan raportach): 1. synteza podstaw teoretycznych z ekologii i ekonomii, 2. sformułowanie praktycznych porad dla polityki na poziomie narodowym i międzynarodowym, 3. praktyczne porady dla polityki lokalnej i regionalnej, 4. praktyczne porady dla przedsiębiorstw i innych aktorów gospodarczych, 5. praktyczne porady dla indywidualnych obywateli.
Rada doradców.
W radzie doradców TEEB zasiadają między innymi były szef UNEP Achim Steiner oraz znani ekonomiści środowiska Nicholas Stern (autor Raportu Sterna), Edward Barbier, Joan Martínez-Alier i Karl Göran-Mäler, czeski minister środowiska Ladislav Miko, szefowa Europejskiej Agencji Środowiska (EEA) Jacqueline McGlade oraz szef międzynarodowej organizacji ochrony środowiska WWF, Yolanda Kakabadse. Koordynatorem projektu jest Pavan Sukhdev.
Pierwsza faza.
W pierwszej fazie projektu TEEB powstał raport (The Economics of Ecosystems and Biodiversity: Ecological and Economic Foundations) będący wynikiem intensywnego naukowego peer review, a którego autorzy należą do uznanych autorytetów ekonomii środowiska i zasobów naturalnych. Do najważniejszych wyników raportu, będącego jednocześnie syntezą dotychczasowego stanu wiedzy na temat ekonomicznego wyceniania ekosystemów, należą:

</doc>
<doc id="2754773" url="https://pl.wikipedia.org/wiki?curid=2754773" title="Poryte Włościańskie (gromada)">
Poryte Włościańskie (gromada)

Poryte Włościańskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poryte Włościańskie z siedzibą GRN w Porytem Włościańskiem utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Poryte Włościańskie, Poryte Szlacheckie, Budziski i Józefowo oraz wieś Dzierzbia z dotychczasowej gromady Dzierzbia ze zniesionej gminy Stawiski w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Poryte Włościańskie przyłączono obszar zniesionej gromady Budy Stawiskie oraz Kolonię Dzierzbia oraz obszar lasów państwowych N-ctwa Mały Płock obejmujący oddziały 26 i 28—31 ze znoszonej gromady Zaskrodzie.
Gromadę Poryte Włościańskie zniesiono 1 stycznia 1972, a jej obszar włączono do gromad Stawiski (wsie Budy Poryckie, Budy Stawiskie, Budziski, Dzierzbia, Hipolitowo, Ignacewo, Poryte Szlacheckie, Poryte Włościańskie, Wilczewo i Zaborowo) i Mały Płock (wieś Józefowo).

</doc>
<doc id="2754774" url="https://pl.wikipedia.org/wiki?curid=2754774" title="Radomska Szkoła Wyższa">
Radomska Szkoła Wyższa

Radomska Szkoła Wyższa – niepubliczna szkoła wyższa założona 4 sierpnia 1995 roku jako Wyższa Szkoła Finansów i Bankowości w Radomiu. Początkowo uczelnia kształciła na jednym kierunku studiów – finanse i bankowość (Wydział Ekonomiczny). W roku akademickim 2005/2006 powołano Wydział Nauk o Zdrowiu. W 2007 uczelnia przyjęła nazwę Radomska Szkoła Wyższa.
Kierunki studiów.
Radomska Szkoła Wyższa prowadzi kształcenie na sześciu kierunkach pierwszego stopnia (licencjackie i inżynierskie) prowadzonych w ramach dwóch wydziałów. Uczelnia prowadzi także kursy, studia podyplomowe oraz Europejską Szkołę Policealną.

</doc>
<doc id="2754775" url="https://pl.wikipedia.org/wiki?curid=2754775" title="Okurowo (gromada)">
Okurowo (gromada)

Okurowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Okurowo z siedzibą GRN w Okurowie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Okurowo, Brzozowo, Brzózki, Filipki Małe, Filipki Duże, Danowo, Żebry i Górskie ze zniesionej gminy Lachowo w tymże powiecie. Dla gromady ustalono 13 członków gromadzkiej rady narodowej.
31 grudnia 1959 gromadę Okurowo zniesiono, włączając jej obszar do gromady Lachowo.

</doc>
<doc id="2754776" url="https://pl.wikipedia.org/wiki?curid=2754776" title="Chlewene">
Chlewene

Chlewene (bułg. "Хлевене") – wieś w północnej Bułgarii, w obwodzie Łowecz, w gminie Łowecz.
Znajduje się 7 km od Łoweczu. We wsi znajduje się jaskinia, wokół, której owianych jest wiele legend.
Urodziła się tutaj Kunka Boewa - aktorka.

</doc>
<doc id="2754777" url="https://pl.wikipedia.org/wiki?curid=2754777" title="Michny (gromada)">
Michny (gromada)

Michny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Michny z siedzibą GRN w Michnach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Michny, Dzięgiele, Tafiły, Kuczyny, Barżykowo, Chmielewo, Sokoły i Rogale ze zniesionej gminy Stawiski w tymże powiecie. Dla gromady ustalono 11 członków gromadzkiej rady narodowej.
Gromadę Michny zniesiono 1 stycznia 1958, a jej obszar włączono do nowo utworzonej gromady Stawiski.

</doc>
<doc id="2754778" url="https://pl.wikipedia.org/wiki?curid=2754778" title="Kuzie (gromada)">
Kuzie (gromada)

Kuzie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuzie z siedzibą GRN w Kuziach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Gawrychy, Wyk, Popiołki i Kuzie ze zniesionej gminy Gawrychy w tymże powiecie. Dla gromady ustalono 11 członków gromadzkiej rady narodowej.
1 stycznia 1966 do gromady Kuzie przyłączono wsie Brzozowa i Czarnia oraz kolonię Grądy ze zniesionej gromady Baba.
Gromadę Kuzie zniesiono 1 stycznia 1972, a jej obszar włączono do gromad Lipniki (wsie Brzozowa i Czarnia) i Zbójna (wsie Gawrychy, Kuzie, Popiołki i Wyk).

</doc>
<doc id="2754780" url="https://pl.wikipedia.org/wiki?curid=2754780" title="Kumelsk (gromada)">
Kumelsk (gromada)

Kumelsk – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kumelsk z siedzibą GRN w Kumelsku utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Kumelsk, Kowalewo, Truszki i Glinki ze zniesionej gminy Lachowo w tymże powiecie. Dla gromady ustalono 10 członków gromadzkiej rady narodowej.
31 grudnia 1959 gromadę Kumelsk zniesiono, włączając jej obszar do gromady Lachowo.

</doc>
<doc id="2754781" url="https://pl.wikipedia.org/wiki?curid=2754781" title="Ksebki (gromada)">
Ksebki (gromada)

Ksebki (początkowo "Ksepki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ksepki z siedzibą GRN w Ksepkach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Ksebki, Wanacja i Łączki ze zniesionej gminy Turośl w tymże powiecie. Dla gromady ustalono 16 członków gromadzkiej rady narodowej.
Gromadę Ksebki zniesiono 31 grudnia 1961, a jej obszar włączono do gromad Leman (wieś Ksebki), Zalas (wieś Łączki oraz przyległy obszar lasów państwowych N-ctwa Lipniki o powierzchni 6 ha stanowiący uroczysko Łączki) i Turośl (wieś Wanacja).

</doc>
<doc id="2754782" url="https://pl.wikipedia.org/wiki?curid=2754782" title="Ksepki (gromada)">
Ksepki (gromada)



</doc>
<doc id="2754783" url="https://pl.wikipedia.org/wiki?curid=2754783" title="Katławki">
Katławki

Katławki (niem. "Katlack") – kolonia osady Wągródka w Polsce, położona w województwie warmińsko-mazurskim, w powiecie bartoszyckim, w gminie Górowo Iławeckie.
W latach 1975–1998 kolonia administracyjnie należała do województwa olsztyńskiego.
Nazwa Katławki wywodzi się z języka staropruskiego i oznacza "kocie pole" (zobacz też lauks).
Historia.
W 1889 r. był to folwark majątku ziemskiego Wągniki. W 1983 r. osada była przysiółkiem, w spisie statystycznym ujmowanym łącznie ze wsią Wągródka.

</doc>
<doc id="2754785" url="https://pl.wikipedia.org/wiki?curid=2754785" title="Krusza (gromada)">
Krusza (gromada)

Krusza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krusza z siedzibą GRN w Kruszy utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Krusza i Charubin oraz wieś Serafin z dotychczasowej gromady Serafin ze zniesionej gminy Turośl w tymże powiecie. Dla gromady ustalono 12 członków gromadzkiej rady narodowej.
Gromadę Krusza zniesiono 1 stycznia 1958, a jej obszar włączono do gromad Łyse (wieś Serafin i przyległy obszar lasów państwowych N-ctwa Lipniki) i Turośl (wsie Krusza i Charubin).

</doc>
<doc id="2754786" url="https://pl.wikipedia.org/wiki?curid=2754786" title="Korzeniste (gromada)">
Korzeniste (gromada)

Korzeniste – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Korzeniste z siedzibą GRN w Korzenistem utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Korzeniste, Rakowo Nowe, Rakowo Stare, Krukówka i Zalesie ze zniesionej gminy Mały Płock w tymże powiecie. Dla gromady ustalono 16 członków gromadzkiej rady narodowej.
31 grudnia 1959 gromadę Korzeniste zniesiono, włączając jej obszar do gromady Mały Płock.

</doc>
<doc id="2754788" url="https://pl.wikipedia.org/wiki?curid=2754788" title="Kąty (gromada w powiecie kolneńskim)">
Kąty (gromada w powiecie kolneńskim)

Kąty – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kąty z siedzibą GRN w Kątach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Kąty, Ruda Skroda, Mściwuje, Cwaliny Małe, Cwaliny Duże i Rudka Skroda ze zniesionej gminy Mały Płock w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Kąty przyłączono wieś Łosewo ze zniesionej gromady Łosewo.
1 stycznia 1969 do gromady Kąty przyłączono wieś Niksowizna ze zniesionej gromady Dobrylas.
Gromadę Kąty zniesiono 1 stycznia 1972, a jej obszar włączono do gromad Kolno (wsie Łosewo i Niksowizna) i Mały Płock (wsie Cwaliny Duże, Cwaliny Małe, Kąty, Mściwuje, Ruda-Skroda i Rudka-Skroda).

</doc>
<doc id="2754790" url="https://pl.wikipedia.org/wiki?curid=2754790" title="Géza Lakatos">
Géza Lakatos

Géza Lakatos de Csíkszentsimon (ur. 30 kwietnia 1890 w Budapeszcie, zm. 21 maja 1967 w Adelaide) – węgierski generał i polityk.
Życiorys.
Wojskowy.
W 1910 ukończył Akademię Wojskową Cesarzowej Ludwiki ("Ludovika-Akadémia"). Już na początku wojny we wrześniu 1914 zginął jego brat-bliźniak Kálmán, z którym razem zaciągnęli się do wojska. Lakatos ranny na froncie wschodnim podczas I wojny światowej został skierowany do pracy sztabowej. Po wojnie wykładał w "Ludovice", potem pracował w ministerstwie obrony. W 1925 odznaczono go Orderem Vitéza.
Od 1928 do 1931 był attaché wojskowym w ambasadzie w Pradze. W 1941 awansował do stopnia generała broni, dwa lata potem generała armii.
1 maja 1943 objął dowództwo węgierskich oddziałów okupacyjnych na froncie wschodnim, następnie od 5 sierpnia 1943 do 1 kwietnia 1944 dowodził węgierską 2. Armią, spustoszoną klęską pod Woroneżem i Pawłowskiem nad Donem, następnie od 1 kwietnia do 15 maja 1944 był dowódcą 1. Armii. 24 maja 1944 otrzymał od Adolfa Hitlera Krzyż Rycerski Krzyża Żelaznego za dowodzenie w walkach pod Nadwórną i Kołomyją z Armią Czerwoną.
Premier.
Po obaleniu na polecenie regenta Miklósa Horthyego proniemieckiego rządu Döme Sztójaya, od 29 sierpnia do 15 października 1944 sprawował funkcję premiera Węgier. Wstrzymał deportacje Żydów węgierskich do Auschwitz-Birkenau, rozpoczęte po wkroczeniu Wehrmachtu i SS na Węgry w marcu 1944 , a nawet wydalił z Węgier kierującego akcją Adolfa Eichmanna. Podjął rozpoczęte przez premiera Miklósa Kállaya, i przerwane po okupacji Węgier przez Niemców, rozmowy z aliantami zachodnimi o wycofaniu Węgier z wojny po stronie III Rzeszy i przejściu na stronę koalicji antyhitlerowskiej, a później na żądanie aliantów zachodnich rozmowy z ZSRR o zawieszeniu broni. Stracił urząd po obaleniu przez Niemców Miklósa Horthyego i przekazaniu przez Hitlera władzy na Węgrzech strzałokrzyżowcom.
Schyłek wojny i okres powojenny.
Do końca wojny pozostał w areszcie domowym strzałokrzyżowców w Tihany na północnym brzegu Balatonu, następnie w Győrze i Sopronie. Od 1 kwietnia 1945 do 29 stycznia 1946 był internowany w Kiskőrös przez Sowietów. Uwolniono go po interwencji premiera Ferenca Nagya. Wiosną 1949 odebrano mu emeryturę. Z przyjaciółmi w podobnej sytuacji podjął się malowania jedwabnych chust, a córka ilustrowała książki. 20 czerwca 1951 w ramach komunistycznych prześladowań członków przedwojennych elit wysiedlono ich z Budapesztu na wieś do komitatu Hajdú przy granicy z Rumunią. Wraz z córką i synem pracował tam ciężko na roli w regionie Hortobágy. Gdy zachorował na chorobę wrzodową żołądka, lekarze szpitalni ostrzegli go przed dalszą pracą fizyczną i wydali odpowiednie zaświadczenia, dzięki czemu uzyskał zgodę milicji na zmianę zajęcia. Zaczął zarabiać ucząc rysunku i malarstwa, malując także jedwabne szale, chusteczki, święte obrazki, zakładki do modlitewników i pocztówki.
W 1953 nowy premier Imre Nagy zawiesił przepisy o wysiedlaniu na wieś i Lakatos zamieszkał w Érd pod Budapesztem, w dalszym ciągu utrzymując się z malowania na jedwabiu i świątecznych pocztówek, potem mógł wrócić do stolicy. Po stłumieniu przez Armię Radziecką powstania węgierskiego w 1956 jego dzieci udały się na emigrację. W 1965 Lakatos wyjechał do Australii, korzystając z pozwolenia na odwiedziny mieszkającej tam od 1957 córki. Zmarł na udar mózgu dwa lata później.
W 1981 opublikowano jego wspomnienia "Ahogyan én láttam. Visszaemlékezések" (pol. "Tak jak to widziałem. Wspomnienia").

</doc>
<doc id="2754791" url="https://pl.wikipedia.org/wiki?curid=2754791" title="Jurzec Włościański (gromada)">
Jurzec Włościański (gromada)

Jurzec Włościański – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jurzec Włościański z siedzibą GRN w Jurcu Włościańskim utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Jurzec Włościański, Jurzec Szlachecki, Olszewo Góra i Cwaliny ze zniesionej gminy Stawiski w tymże powiecie. Dla gromady ustalono 10 członków gromadzkiej rady narodowej.
31 grudnia 1959 gromadę Jurzec Włościański zniesiono, włączając jej obszar do gromady Stawiski.

</doc>
<doc id="2754792" url="https://pl.wikipedia.org/wiki?curid=2754792" title="Budy Stawiskie (gromada)">
Budy Stawiskie (gromada)

Budy Stawiskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budy Stawiskie z siedzibą GRN w Budach Stawiskich utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Budy Stawiskie, Wilczewo, Budy Poryckie, Ignacewo, Zaborowo i Hipolitowo ze zniesionej gminy Stawiski w tymże powiecie. Dla gromady ustalono 10 członków gromadzkiej rady narodowej.
31 grudnia 1959 gromadę Budy Stawiskie zniesiono, włączając jej obszar do gromady Poryte Włościańskie.

</doc>
<doc id="2754793" url="https://pl.wikipedia.org/wiki?curid=2754793" title="Georgi Syrmow">
Georgi Syrmow

Georgi Zdrawkow Syrmow (bułg. Георги Здравков Сърмов, ur. 7 września 1985 w Burgasie) – piłkarz bułgarski grający na pozycji pomocnika. Od 2016 roku jest zawodnikiem klubu Beroe Stara Zagora.
Kariera klubowa.
Swoją karierę piłkarską Syrmow rozpoczął w klubie Nafteks Burgas. W 2003 roku awansował do kadry pierwszego zespołu Nafteksu i w sezonie 2003/2004 zadebiutował w jego barwach w bułgarskiej pierwszej lidze. W zespole Nafteksu występował do końca sezonu 2005/2006.
Latem 2006 roku Syrmow przeszedł do Lewskiego Sofia. W nim swój debiut zanotował 9 września 2006 w zwycięskim 8:0 wyjazdowym meczu z Markiem Dupnica. W sezonie 2006/2007 wywalczył z Lewskim mistrzostwo Bułgarii oraz zdobył Puchar Bułgarii. Latem 2007 sięgnął po Superpuchar Bułgarii. Z kolei w 2009 roku ponownie został mistrzem kraju i zdobył swój drugi bułgarski superpuchar.
Latem 2010 roku Syrmow przeszedł do tureckiego klubu Kasımpaşa SK. W jego barwach zadebiutował 27 września 2010 roku w przegranym 2:6 domowym spotkaniu z Fenerbahçe SK.
W sezonie 2013/2014 Syrmow grał w Botewie Płowdiw. Latem 2014 wrócił do Lewskiego. Jesienią 2015 grał w ACS Poli Timișoara, a wiosną 2016 został zawodnikiem Beroe Stara Zagora.
Kariera reprezentacyjna.
W 2006 roku Syrmow rozegrał jeden mecz w reprezentacji Bułgarii U-21. W dorosłej reprezentacji zadebiutował 26 marca 2008 w wygranym 2:1 towarzyskim spotkaniu z Finlandią, rozegranym w Sofii.

</doc>
<doc id="2754794" url="https://pl.wikipedia.org/wiki?curid=2754794" title="Borkowo (gromada)">
Borkowo (gromada)

Borkowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borkowo z siedzibą GRN w Borkowie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki wszedł obszar dotychczasowej gromady Borkowo ze zniesionej gminy Mały Płock w tymże powiecie. Dla gromady ustalono 11 członków gromadzkiej rady narodowej.
31 grudnia 1959 gromadę Borkowo zniesiono, włączając jej obszar do nowo utworzonej gromady Kolno.

</doc>
<doc id="2754795" url="https://pl.wikipedia.org/wiki?curid=2754795" title="Goran (Bułgaria)">
Goran (Bułgaria)

Goran (bułg. "Горан") – wieś w północnej Bułgarii, w obwodzie Łowecz, w gminie Łowecz. Święty sobór we wsi odbywa się 27 października.

</doc>
<doc id="2754796" url="https://pl.wikipedia.org/wiki?curid=2754796" title="Dobrylas (gromada)">
Dobrylas (gromada)

Dobrylas – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobrylas z siedzibą GRN w Dobrymlesie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Dobrylas i Jurki ze zniesionej gminy Gawrychy oraz obszar dotychczasowej gromady Piasutno Żelazne ze zniesionej gminy Czerwone w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Dobrylas przyłączono wieś Niksowizna ze zniesionej gromady Łosewo.
31 grudnia 1961 do gromady Dobrylas przyłączono wsie Poredy i Siwiki, kolonie Krasny Borek i Korwki oraz obszar lasów państwowych N-ctwa Nowogród obejmujący oddziały 32—34 ze zniesionej gromady Cieciory.
1 stycznia 1969 gromadę Dobrylas zniesiono, włączając jej obszar do gromad Zbójna (wsie Dobrylas, Jurki, Piasutno Żelazne, Poredy i Siwiki) i Kąty (wieś Niksowizna).

</doc>
<doc id="2754797" url="https://pl.wikipedia.org/wiki?curid=2754797" title="Kozioł (gromada)">
Kozioł (gromada)

Kozioł – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kozioł z siedzibą GRN w Koźle utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Kozioł i Górszczyzna ze zniesionej gminy Czerwone oraz obszar dotychczasowej gromady Szablaki wraz z koloniami Łacha położonymi za jeziorem Łacha z dotychczasowej gromady Łacha i wsią Popiołki z dotychczasowej gromady Popiołki ze zniesionej gminy Turośl w tymże powiecie. Dla gromady ustalono 12 członków gromadzkiej rady narodowej.
31 grudnia 1959 gromadę Kozioł zniesiono, włączając jej obszar do gromad Czerwone (wsie Kozioł i Gorszczyzna oraz obszar lasów państwowych N-ctwa Kolno obejmujący oddziały 1—51 i 83—85), Leman (kolonię Łacha) i Turośl (wieś Szablaki i kolonię Popiołki).

</doc>
<doc id="2754798" url="https://pl.wikipedia.org/wiki?curid=2754798" title="Łosewo (gromada)">
Łosewo (gromada)

Łosewo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łosewo z siedzibą GRN w Łosewie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Łosewo i Janowo ze zniesionej gminy Mały Płock oraz obszar dotychczasowej gromady Niksowizna ze zniesionej gminy Czerwone w tymże powiecie. Dla gromady ustalono 11 członków gromadzkiej rady narodowej.
31 grudnia 1959 gromadę Łosewo zniesiono, włączając jej obszar do gromad Kąty (wieś Łosewo), Dobrylas (wieś Niksowizna) i Kolno (wieś Janowo).

</doc>
<doc id="2754799" url="https://pl.wikipedia.org/wiki?curid=2754799" title="Strefa strike’ów">
Strefa strike’ów

Strefa strike’ów – w baseballu przestrzeń nad bazą domową, którą wyznacza jej szerokość (42,5 cm), górną i dolną granicę stanowią klatka piersiowa i kolana pałkarza. Jeśli miotacz narzuci w nią piłkę, a pałkarz nie odbije jej lub wykona nieudany zamach, wówczas sędzia, stojący tuż za łapaczem, ogłasza strike. Jeśli miotacz narzuci piłkę poza strefę strike’ów, a pałkarz nie wykona zamachu, sędzia ogłasza ball. Po narzuceniu czterech balli przed narzuceniem trzech strike’ów, pałkarz dostaje bazę za darmo.

</doc>
<doc id="2754801" url="https://pl.wikipedia.org/wiki?curid=2754801" title="Cedry (gromada)">
Cedry (gromada)

Cedry – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cedry z siedzibą GRN w Cedrach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Cedry, Rostki, Żelazki, Mieczki i Mieszołki ze zniesionej gminy Stawiski w tymże powiecie oraz obszar dotychczasowej gromady Lisy ze zniesionej gminy Przytuły w powiecie łomżyńskim. Dla gromady ustalono 15 członków gromadzkiej rady narodowej.
Gromadę Cedry zniesiono 1 stycznia 1958, a jej obszar włączono do nowo utworzonej gromady Stawiski.

</doc>
<doc id="2754803" url="https://pl.wikipedia.org/wiki?curid=2754803" title="Dudy Puszczańskie (gromada)">
Dudy Puszczańskie (gromada)

Dudy Puszczańskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dudy Puszczańskie z siedzibą GRN w Dudach Puszczańskich utworzono – jako jedną z 8759 gromad w Polsce – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Dudy Puszczańskie, Warmiak, Antonia, Grądzkie i Tyczek ze zniesionej gminy Łyse w tymże powiecie oraz obszar dotychczasowej gromady Antonia ze zniesionej gminy Myszyniec w powiecie ostrołęckim w woj. warszawskim. Dla gromady ustalono 10 członków gromadzkiej rady narodowej.
29 lutego 1956 z gromady Dudy Puszczańskie wyłączono część obszaru wsi Tyczek o powierzchni 43,38 ha stanowiącą kolonię Worek włączając ją do gromady Łyse w tymże powiecie; z gromady Dudy Puszczańskie wyłączono także wieś Antonia włączając ją do gromady Dąbrowy w powiecie ostrołęckim w woj. warszawskim.
31 grudnia 1959 gromadę Dudy Puszczańskie zniesiono, włączając jej obszar do gromad Zalas (wsie Dudy Puszczańskie, Grądzkie, Antonia i Warmiak, kolonię Warmiak-Małobudy i leśniczówkę Na Stefanowie oraz obszar lasów państwowych N-ctwa Lipniki obejmujący oddziały 1—25, 27—36, 38—45 i 49—53) i Łyse (wieś Tyczek i kolonię Tyczek-Nosek oraz przyległy obszar lasów państwowych N-ctwa Lipniki o powierzchni ogólnej 125 ha).

</doc>
<doc id="2754806" url="https://pl.wikipedia.org/wiki?curid=2754806" title="Wincenta (gromada)">
Wincenta (gromada)

Wincenta – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobrylas z siedzibą GRN w Wincencie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Wincenta i Rupin ze zniesionej gminy Czerwone oraz obszary dotychczasowych gromad Bialiki i Wykowo ze zniesionej gminy Lachowo w tymże powiecie. Dla gromady ustalono 11 członków gromadzkiej rady narodowej.
31 grudnia 1959 gromadę Wincenta zniesiono, włączając jej obszar do gromady Czerwone.

</doc>
<doc id="2754807" url="https://pl.wikipedia.org/wiki?curid=2754807" title="Tyszki-Łabno (gromada)">
Tyszki-Łabno (gromada)

Tyszki-Łabno (początkowo "Tyszki Łabno", bez łącznika) – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tyszki Łabno z siedzibą GRN w Tyszkach Łabnie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Tyszki Łabno, Gromadzyń Stary, Gromadzyń Wykno, Pachuczyn i Czernice ze zniesionej gminy Czerwone oraz obszar dotychczasowej gromady Rydzewo Świątki ze zniesionej gminy Lachowo w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Tyszki-Łabno wyłączono wieś Rydzewo-Świątki włączając ją do gromady Lachowo, po czym gromadę Tyszki-Łabno zniesiono, włączając jej (pozostały) obszar do nowo utworzonej gromady Kolno.

</doc>
<doc id="2754808" url="https://pl.wikipedia.org/wiki?curid=2754808" title="Tyszki Łabno (gromada)">
Tyszki Łabno (gromada)



</doc>
<doc id="2754809" url="https://pl.wikipedia.org/wiki?curid=2754809" title="Alfreda Markowska">
Alfreda Markowska

Alfreda Noncia Markowska, „Babcia Noncia”, w jęz. romskim „Bibi Nonća” (ur. 10 maja 1926 w okolicach Stanisławowa, zm. 30 stycznia 2021) – polska Romni, która w czasie II wojny światowej ocaliła około pięćdziesięcioro dzieci romskich i żydowskich, w tym romskiego poetę Karola Parno Gierlińskiego oraz rodziców Romana Chojnackiego. Nazywana „romską Sendlerową”, uznawana za pierwszą osobę narodowości romskiej odznaczoną Orderem Odrodzenia Polski.
Życiorys.
Córka Jana i Adeli Chojnackich, urodziła się w 1926 w wędrownym cygańskim taborze w okolicach Stanisławowa. Ojciec trudnił się hodowlą i handlem końmi, matka zajmowała się wróżeniem i wychowaniem dzieci. W 1939 początek wojny zastał ją we Lwowie. Tabor, uciekając przed sowiecką armią, przemieścił się wówczas na tereny zajęte przez Niemców. W 1941 w okolicach Białej Podlaskiej Niemcy wymordowali cały składający się z ponad 80 osób tabor, w tym jej rodziców i rodzeństwo. Alfredzie Markowskiej udało się przeżyć, gdyż w dniu masakry wędrowała po okolicznych wioskach w celu zdobycia żywności za wróżenie. Została uratowana przez miejscową chłopkę, która ostrzegła ją i ukryła w szopie. Po masakrze przedostała się, wędrując lasami do Rozwadowa, ważnego ówcześnie węzła kolejowego, gdzie znajdowało się obozowisko dla Romów zmuszonych do przymusowej pracy przy kolei. Tamże w 1942 spotkała i wyszła za mąż za Jana Markowskiego, zwanego Guciem. Wkrótce małżonkowie zostali osadzeni w getcie lubelskim, następnie przewożeni do Łodzi i Bełżca, skąd uciekli, po czym powrócili do Rozwadowa. Alfreda Markowska została wówczas zatrudniona na kolei, uzyskując kennkartę i zaświadczenie o pracy przydatnej dla III Rzeszy, chroniące ją i męża przed łapankami.
W Rozwadowie zatrzymywały się pociągi wiozące ludzi do niemieckich obozów zagłady Auschwitz-Birkenau i w Bełżcu, wtedy robotnicy musieli usuwać zwłoki zmarłych z wagonów, a pozostałym przy życiu więźniom wolno było podać trochę wody. Przy tej okazji Alfredzie Markowskiej udawało się ukradkiem wyciągać małe dzieci z pociągów, w tym trzyletniego Karola Parno, podanego jej przez matkę. Alfreda Markowska była przekonana, że sama nie przeżyje wojny, więc odważnie zajęła się ratowaniem dzieci romskich i żydowskich z transportów do obozów, z miejsc pogromów Romów i Żydów, a także z pacyfikowanych polskich wsi. Kiedy słyszała o lokalnych egzekucjach, wędrowała tam i szukała ukrytych dzieci, którym udało się przeżyć. Pozyskiwała dla nich kryjówki, uzyskiwała dla nich fałszywe dokumenty, oddawała je odnalezionym krewnym lub do rodzin zastępczych, ukrywała je w nawet w obozowisku rozwadowskim, w tym między własnymi dziećmi. Szacuje się (na podstawie wspomnień uratowanych, do których udało się dotrzeć), że dzięki jej działalności uratowano co najmniej pięćdziesięcioro dzieci (jako osoba niepiśmienna sama nie mogła prowadzić zapisków na temat ocalonych dzieci).
Karol Parno wspominał, że Alfreda Markowska zawsze sama wychowywała także kilkoro uratowanych dzieci, aby je utrzymać i wykarmić, pracowała, wróżyła i żebrała. Miała sześcioro własnych dzieci – pięć córek oraz syna. Kiedy w 1944 Armia Czerwona zaczęła wyzwalać okolice Lubelszczyzny, rozeszła się informacja, że młodych Romów przymusowo wciela się do tego wojska. Alfreda Markowska postanowiła zatem uciec na zachód z mężem oraz wszystkimi dziećmi pozostającymi pod jej opieką. Stworzyła własny tabor, po czym podążyła najpierw w okolice Legnicy, a następnie w okolice Gdańska. Podczas podróży przygarniała i karmiła także osierocone błąkające się po lasach niemieckie dzieci. Po wojnie mieszkała kilka lat w Gdańsku, później romska babka Karola Parno ściągnęła ją z taborem w okolice Poznania. Jan Markowski wyuczył się od swego brata fachu kotlarza i utrzymywał w ten sposób rodzinę, Alfreda Markowska od czasu do czasu wróżyła oraz zajmowała się sprzedażą materiałów i odzieży w wioskach. Tabor wędrował po Wielkopolsce aż do 1964, kiedy to władze komunistyczne ogłosiły program dobrowolnego lub przymusowego osiedlania Romów. Rodzina zamieszkała na nabytej nieruchomości w Przeźmierowie pod Poznaniem. Jan Markowski pracował, cynując kotły dla okolicznej mleczarni. Na skutek złych warunków pracy zmagał się z chorobą płuc, na skutek której zmarł w 1978. Po jego śmierci Alfreda Markowska przeniosła się do swoich dzieci w Gorzowie Wielkopolskim. Borykała się z trudnymi warunkami materialnymi, utrzymując się z niewielkiej renty, nigdy nie otrzymała odszkodowania za przymusową pracę podczas wojny. Chorowała m.in. na cukrzycę i miażdżycę, jednak nadal uczestniczyła w życiu kulturalnym gorzowskich Romów. W 2007 odsłoniła pomnik poetki romskiej Papuszy, która swego czasu mieszkała blisko niej w Gorzowie Wielkopolskim. Zmarła 30 stycznia 2021.
Odznaczenia i upamiętnienie.
Karol Parno Gierliński, Leszek Bończuk, Edward Dębicki oraz Andrzej Grzymała-Kazłowski zadbali o to, aby Alfreda Markowska została wyróżniona za swoje bohaterstwo. Ostatni z nich, pracując jako ekspert do spraw romskich w Wydziale Mniejszości Narodowych i Etnicznych Ministerstwa Spraw Wewnętrznych i Administracji, przygotował odpowiednią dokumentację. 2 października 2006, "za bohaterstwo i niezwykłą odwagę, za szczególne zasługi w ratowaniu życia ludzkiego", prezydent Lech Kaczyński odznaczył ją Krzyżem Komandorskim z Gwiazdą Orderu Odrodzenia Polski. Alfredzie Markowskiej został poświęcony film dokumentalny "Puri Daj" w reżyserii Agnieszki Arnold. Jej biografię pod tytułem "Na dzia doj Romnije" opracowała gorzowianka Halina Elżbieta Daszkiewicz. Znalazła się wśród osób sfotografowanych przez Chada Evansa Wyatta w ramach projektu "Romarising". Została też patronką rodzinnej restauracji w Gorzowie Wielkopolskim nazwanej „U babci Nonci”.

</doc>
<doc id="2754810" url="https://pl.wikipedia.org/wiki?curid=2754810" title="Ptaki (gromada)">
Ptaki (gromada)

Ptaki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ptaki z siedzibą GRN w Ptakach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Ptaki, Samule, Pupki, Charubiny, Dudy Nadrzeczne i Waszki ze zniesionej gminy Czerwone oraz obszary dotychczasowych gromad Trzcińskie i Adamusy ze zniesionej gminy Turośl w tymże powiecie. Dla gromady ustalono 13 członków gromadzkiej rady narodowej.
31 grudnia 1959 gromadę Ptaki zniesiono, włączając jej obszar do gromad Turośl (wsie Adamusy i Trzcińskie, kolonię Podgórne oraz obszar lasów państwowych N-ctwa Kolno obejmujący oddział 166) i Zabiele (wsie Ptaki, Waszki, Samule, Dudy Nadrzeczne, Pupki i Charubiny oraz obszar lasów państwowych N-ctwa Kolno obejmujący oddziały 148—165).

</doc>
<doc id="2754812" url="https://pl.wikipedia.org/wiki?curid=2754812" title="STAR Trucks Poland">
STAR Trucks Poland



</doc>
<doc id="2754814" url="https://pl.wikipedia.org/wiki?curid=2754814" title="Surały (gromada)">
Surały (gromada)

Surały – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Surały z siedzibą GRN w Surałach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Surały, Żebrki, Pasichy, Łubiane, Ciemianka, Kamińskie i Marki ze zniesionej gminy Grabowo w tymże powiecie oraz obszary dotychczasowych gromad Grądy Możdżenie, Grądy Michały i Stawiane ze zniesionej gminy Szczuczyn w powiecie grajewskim. Dla gromady ustalono 11 członków gromadzkiej rady narodowej.
31 grudnia 1959 do gromady Surały przyłączono wsie Wojsławy, Kownacin i Brzeźno oraz przysiółek Kownacinek z gromady Niedźwiadna w powiecie grajewskim w tymże województwie.
1 stycznia 1969 gromadę Surały zniesiono, włączając jej obszar do gromady Grabowo.

</doc>
<doc id="2754815" url="https://pl.wikipedia.org/wiki?curid=2754815" title="Góra Chełm (Grzbiet Tenczyński)">
Góra Chełm (Grzbiet Tenczyński)



</doc>
<doc id="2754816" url="https://pl.wikipedia.org/wiki?curid=2754816" title="Chełm (Garb Tenczyński)">
Chełm (Garb Tenczyński)

Chełm – wzgórze o wysokości 372 m n.p.m. na Garbie Tenczyńskim pomiędzy miejscowościami Nielepice (na ich terenie) i Kleszczów w województwie małopolskim, na terenie Tenczyńskiego Parku Krajobrazowego. 
Pod północnym zalesionym zboczem góry – w Rudawie – znajduje się źródło Graność. Jest to zbocze, z licznymi skałkami wapiennymi i urwiskami skalnymi, stromo opada do Rowu Krzeszowickiego. Bezpośrednio przy wzniesieniu przepływa rzeka Rudawa, której poziom wynosi 237,4 m n.p.m. Wybitność wzniesienia Chełm wynosi około 135 m. Wschodni stok, także zalesiony, opada do Wąwozu Kochanowskiego. Przy południowym stoku znajdują się wąwozy: "Jadybówki" i "Wodny Dół" oraz ostaniec jurajski "Na skałce". Zachodni stok łączy się ze wzgórzami Dymniok i Klicówka.

</doc>
<doc id="2754819" url="https://pl.wikipedia.org/wiki?curid=2754819" title="Apostoł Popow">
Apostoł Popow

Apostoł Aleksandrow Popow (bułg. Апостол Александров Попов, ur. 22 grudnia 1982 w Płowdiwie) – piłkarz bułgarski grający na pozycji środkowego obrońcy lub defensywnego pomocnika. Od 2015 roku jest zawodnikiem klubu CSU Krajowa.
Kariera klubowa.
Swoją karierę piłkarską Popow rozpoczął w klubie Spartak Płowdiw. W 2003 roku awansował do kadry pierwszego zespołu Spartaka i w sezonie 2003/2004 zadebiutował w jego barwach w trzeciej lidze bułgarskiej. W 2005 roku odszedł do drugoligowego klubu Belite orli Plewen. Grał w nim w sezonie 2005/2006 oraz jesienią 2006. Na początku 2007 roku został zawodnikiem PFK Chaskowo i występował w nim do końca tamtego roku.
Na początku 2008 roku Popow został piłkarzem pierwszoligowego Botewu Płowdiw. W nim zadebiutował 1 marca 2008 w zwycięskim 2:0 meczu ze Spartakiem Warna. W Botewie grał w rundzie wiosennej sezonu 2007/2008 oraz w sezonie 2008/2009.
W 2009 roku Popow podpisał kontrakt z CSKA Sofia. W CSKA swój debiut zanotował 23 sierpnia 2009 w zwycięskim 2:0 wyjazdowym meczu ze Sportistem Swoge. W 2011 roku zdobył z CSKA Puchar Bułgarii.
W 2015 roku Popow przeszedł do CSU Krajowa.
Kariera reprezentacyjna.
W reprezentacji Bułgarii Popow zadebiutował 11 sierpnia 2011 w przegranym 0:1 towarzyskim spotkaniu z Białorusią, rozegranym w Mińsku.

</doc>
<doc id="2754820" url="https://pl.wikipedia.org/wiki?curid=2754820" title="Baba (gromada)">
Baba (gromada)

Baba – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Baba z siedzibą GRN w Babie utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad Baba, Plewki, Brzozowa i Szafranki ze zniesionej gminy Łyse oraz obszary dotychczasowych gromad Czarnia i Złota Góra ze zniesionej gminy Gawrychy w tymże powiecie. Dla gromady ustalono 11 członków gromadzkiej rady narodowej.
Gromadę Baba zniesiono 1 stycznia 1966, a jej obszar włączono do gromad Lipniki (wsie Baba i Szafranki), Kuzie (wsie Brzozowa i Czarnia oraz kolonię Grądy) i Łyse (wsie Plewki i Złota Góra).

</doc>
<doc id="2754821" url="https://pl.wikipedia.org/wiki?curid=2754821" title="Tramwaje w Chillán">
Tramwaje w Chillán

Tramwaje w Chillán − zlikwidowany system komunikacji tramwajowej w Chillán w Chile.
Historia.
W maju 1877 zabezpieczono franczyzę na budowę i eksploatację tramwajów konnych i prawdopodobnie w tym roku uruchomiono pierwsze linie tramwajowe. W lipcu 1894 operatorem tramwajów była spółka "Ferrocarril Urbano de Chillán". Długość tras tramwajowych wynosiła 8 km, a rozstaw szyn wynosił 1435 mm. W 1921 spółka "Compañía General de Electricidad Industrial" uruchomiła linię tramwaju elektrycznego. Pierwsza linia była poprowadzona wzdłuż Avenida Collín. Później zelektryfikowano także linię tramwaju konnego do Chillán Viejo. Łącznie sieć tramwajów elektrycznych osiągnęła długość 5 km. Rozstaw szyn wynosił 1435 mm. Sieć tramwajów elektrycznych zlikwidowano w 1936. W 1939 w mieście było 4 km tras tramwaju konnego, po których kursowało 12 wagonów. Tramwaje konne w Chillán zlikwidowano w latach 40. XX w.

</doc>
<doc id="2754822" url="https://pl.wikipedia.org/wiki?curid=2754822" title="Georgi Sarmow">
Georgi Sarmow



</doc>
<doc id="2754823" url="https://pl.wikipedia.org/wiki?curid=2754823" title="Cieciory (gromada)">
Cieciory (gromada)

Cieciory – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cieciory z siedzibą GRN w Cieciorach utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad: Cieciory ze zniesionej gminy Turośl, Siwiki i Poredy ze zniesionej gminy Gawrychy oraz Giętki ze zniesionej gminy Czerwone w tymże powiecie. Dla gromady ustalono 11 członków gromadzkiej rady narodowej.
Gromadę Cieciory zniesiono 31 grudnia 1961, a jej obszar włączono do gromad Turośl (wieś Cieciory oraz obszar lasów państwowych N-ctwa Kolno obejmujący oddziały 168, 169, 175–179, 186–190, 196–200), Dobrylas (wsie Poredy i Siwiki, kolonie Krasny Borek i Korwki oraz obszar lasów państwowych N-ctwa Nowogród obejmujący oddziały 32–34) i Zabiele (wieś Giętki oraz kolonie: Piasutno-Dymki, Piasutno-Kuzie, Piasutno-Ludwy, Piasutno-Łabnianki i Piasutno Trzcińskie).

</doc>
<doc id="2754824" url="https://pl.wikipedia.org/wiki?curid=2754824" title="Traktat o nierozpowszechnianiu broni atomowej">
Traktat o nierozpowszechnianiu broni atomowej



</doc>
<doc id="2754826" url="https://pl.wikipedia.org/wiki?curid=2754826" title="Zaskrodzie (gromada)">
Zaskrodzie (gromada)

Zaskrodzie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaskrodzie z siedzibą GRN w Zaskrodziu utworzono – jako jedną z 8759 gromad – w powiecie kolneńskim w woj. białostockim, na mocy uchwały nr 17/V WRN w Białymstoku z dnia 4 października 1954. W skład jednostki weszły obszary dotychczasowych gromad: Obiedzino i Koziki Olszyny ze zniesionej gminy Lachowo, Wścieklice ze zniesionej gminy Mały Płock oraz Zaskrodzie wraz z kolonią Dzierzbia z dotychczasowej gromady Dzierzbia ze zniesionej gminy Stawiski w tymże powiecie. Dla gromady ustalono 11 członków gromadzkiej rady narodowej.
31 grudnia 1959 z gromady Zaskrodzie wyłączono Kolonię Dzierzbia oraz obszar lasów państwowych N-ctwa Mały
Płock obejmujący oddziały 26 i 28—31, włączając je do gromady Poryte Włościańskie, po czym gromadę Zaskrodzie zniesiono włączając jej (pozostały) obszar do nowo utworzonej gromady Kolno.

</doc>
<doc id="2754827" url="https://pl.wikipedia.org/wiki?curid=2754827" title="Układ o nierozprzestrzenianiu broni jądrowej">
Układ o nierozprzestrzenianiu broni jądrowej

Układ o nierozprzestrzenianiu broni jądrowej (, fr. "Traité sur la non-prolifération des armes nucléaires", hiszp. "Tratado sobre la no proliferación de las armas nucleares", ros. "Догово́р о нераспростране́нии я́дерного ору́жия") – umowa międzynarodowa zabraniająca państwom posiadającym technologię budowy broni jądrowej sprzedaży jej do krajów, które tej technologii nie posiadają i jednocześnie zobowiązanie państw, które jej nie posiadają do zaprzestania prób jej rozwoju. Artykuł VI zobowiązuje Strony do "prowadzenia w dobrej wierze rokowań w sprawie skutecznych kroków mających na celu zaprzestanie w najbliższym czasie wyścigu zbrojeń jądrowych, w sprawie rozbrojenia jądrowego oraz w sprawie układu o powszechnym i całkowitym rozbrojeniu pod ścisłą i skuteczną kontrolą międzynarodową."
Układ został przedłożony do ratyfikacji 1 lipca 1968. Do końca 2003 roku ratyfikowało go 189 państw – więcej niż jakikolwiek inny traktat.
Idea.
Państwa – strony biorąc pod uwagę zagrożenie płynące z możliwości wojny jądrowej zobowiązały się podjąć wysiłki dla zapobieżenia jej wybuchowi. Zdecydowały się współpracować w ułatwianiu stosowania środków zabezpieczających Międzynarodowej Agencji Energii Atomowej w zakresie pokojowego wykorzystania energii jądrowej. Głównym założeniem porozumienia jest wyeliminowanie rozprzestrzeniania broni jądrowej przez państwa już taką broń posiadające. Zadeklarowano jednak zasadę udostępniania korzyści i informacji naukowych związanych z wykorzystywaniem energii atomowej dla celów pokojowych.
Wejście w życie.
Układ o nierozprzestrzenianiu broni jądrowej został otwarty do podpisu 1 lipca 1968 w Londynie, Moskwie i Waszyngtonie. Wszedł w życie wg art. IX po złożeniu dokumentów ratyfikacyjnych przez trzech depozytariuszy oraz 40 innych państw, co nastąpiło 5 marca 1970. Jest otwarty dla wszystkich państw. Zawarty został na 25 lat. W maju 1995 na podstawie art. X decyzją sygnatariuszy został przedłużony bezterminowo. W 1998 r., pomimo iż Indie i Pakistan przeprowadziły próby nuklearne, prezydent USA Bill Clinton zapowiedział dążenie do całkowitego rozbrojenia, co zostało potwierdzone uchwałą Rady Bezpieczeństwa ONZ w tym samym roku. Do 2003 roku 188 państw podpisało i ratyfikowało NPT, w tym wszystkie państwa uznane za jądrowe przez układ i posiadające broń jądrową. Żaden inny instrument międzynarodowy nie był podpisany i ratyfikowany przez tak wiele państw.
Sporządzony w językach angielskim, chińskim, francuskim, hiszpańskim i rosyjskim. Zarejestrowany w Sekretariacie ONZ zgodnie z art. 102 Karty ONZ 25 maja 1970.
Układ o nierozprzestrzenianiu broni jądrowej podpisany został przez Polskę 1 lipca 1968, zaś ratyfikowany 3 maja 1969 roku. Złożenie dokumentów ratyfikacyjnych nastąpiło 12 czerwca 1969. Wszedł w życie w stosunku do Polski 5 marca 1970 roku.
Stworzenie i podpisanie układu.
Negocjacje rozbrojeniowe prowadzone pod auspicjami Narodów Zjednoczonych natrafiały na wiele trudności. Najpoważniejszą z nich była z pewnością zimna wojna – podział świata na dwa wrogie bloki, które dla własnego bezpieczeństwa i prestiżu nie chciały rezygnować z jakichkolwiek możliwości oddziaływania na środowisko międzynarodowe. Jednym z narzędzi polityki zagranicznej mimo zakazu agresji była wojna. Potencjał militarny, a szczególnie jądrowy, z jednej strony pozwalał stosować taktykę odstraszania przeciwnika, z drugiej prowadził do permanentnego napięcia w stosunkach międzynarodowych. Toteż zamiast się rozbrajać wiele państw (spośród których prym wiodły mocarstwa: ZSRR i USA) prowadziło badania nad produkcją coraz nowocześniejszej broni masowego rażenia i wielkim kosztem zwiększało siłę ognia własnych armii. Spowodowało to zagrożenie eskalacją każdego konfliktu do nuklearnego wymiaru niszczącego całą cywilizację.
Prób doprowadzenia do rokowań rozbrojeniowych dokonywały kolejne organy powołane przez ONZ: Komisja Energii Atomowej ONZ, Komitet Dziesięciu Państw, które jednak nie spełniły pokładanych w nich oczekiwań. Złą passę przełamał dopiero powołany na XVI sesji Zgromadzenia Ogólnego ONZ w 1961 Komitet Rozbrojeniowy 18 Państw, którego siedziba znajdowała się w Genewie (od 1962 Konferencja Komitetu Rozbrojeniowego 18 Państw). W latach 1969, 1975 i 1978 jego skład powiększono do 40 państw, w tym wszystkie dysponujące bronią jądrową. Komitet nie jest organem ONZ, ale utrzymuje z nią ścisłe kontakty. Co roku przedkłada Zgromadzeniu Ogólnemu sprawozdania ze swojej działalności i otrzymuje odeń wnioski i zalecenia dotyczące jego pracy. Większą od swoich poprzedników efektywność Komitet zawdzięcza porozumieniu radziecko-amerykańskiemu wyrażonym we wspólnej deklaracji uzgodnionych zasad rokowań rozbrojeniowych. Prace tego organu doprowadziły do podpisania kilku ważnych układów dotyczących zakazu nuklearyzacji w środowisku człowieka (atmosfera ziemska, przestrzeń kosmiczna, dno mórz i oceanów) w celach wojskowych, ograniczenia swobody przeprowadzania doświadczalnych wybuchów jądrowych oraz, czego tyczy się ten rozdział, do zawarcia Układu o nieproliferacji broni jądrowej.
Rozmowy prowadzone w Nowym Jorku i Genewie nie należały do najłatwiejszych. Ścierały się tam stanowiska Wschodu, Zachodu oraz państw niezaangażowanych. Wiele kontrowersji wzbudziła sprawa przekazywania broni jądrowej do dyspozycji wspólnego dowództwa bloków wojskowych. Projekt amerykański, gorąco popierany przez RFN, zawierał taką możliwość, natomiast ZSRR nie chciał się na nią zgodzić. Wobec tak zdecydowanej postawy USA ustąpiły. Także państwa niezaangażowane wysuwały własne postulaty na forum ONZ. Dotyczyły one głównie zrównoważenia wzajemnych zobowiązań i odpowiedzialności mocarstw atomowych oraz zapewnienia im większego bezpieczeństwa. Przedstawiciel Indii wskazywał, iż traktat nie może narzucać całej kontroli państwom nieatomowym pozostawiając równocześnie pełną swobodę tym, które taką broń już posiadają.
Na forum XXII sesji Zgromadzenia Ogólnego 48 państw, w tym ZSRR i USA, przedstawiło jeden wspólny projekt rezolucji. 12 czerwca został on zaakceptowany i Zgromadzenie Ogólne przyjęło rezolucję nr 2373 (XXII) zawierającą uzgodniony tekst Układu o nieproliferacji broni jądrowej oraz rekomendację przystąpienia do niego jak największej liczby członków ONZ. Miesiąc później Rada Bezpieczeństwa przyjęła rezolucję nr 255 (1968) formułującą gwarancje bezpieczeństwa dla państw nienuklearnych, które przystąpiły do układu.
Szczegółowo o układzie.
Sygnatariusze zostali podzieleni na grupę mocarstw nuklearnych (które wyprodukowały lub dokonały wybuchu jądrowego przed 1967 rokiem) oraz grupę państw nienuklearnych. Zgodnie z traktatem posiadają one różny zakres praw i obowiązków.
Obowiązki państw nuklearnych.
Jak mówi artykuł I, zobowiązują się one do nieprzekazywania komukolwiek bezpośrednio lub pośrednio broni jądrowej lub innych jądrowych urządzeń wybuchowych oraz kontroli nad taką bronią lub takimi urządzeniami wybuchowymi, jak również do nieokazywania pomocy, niezachęcania i nienakłaniania państw nie dysponujących bronią jądrową do produkowania jej lub uzyskania inną drogą oraz kontroli nad taką bronią lub urządzeniami wybuchowymi.
Z drugiej strony w artykule IV podkreśla się prawo wszystkich stron układu do rozwoju badań, produkcji i wykorzystania energii jądrowej dla celów pokojowych. Ich obowiązkiem ma być wzajemna pomoc w rozwijaniu pokojowego wykorzystania energii atomowej realizowana na podstawie porozumień przy zachowaniu międzynarodowych procedur kontrolnych. Zobowiązano się do podjęcia odpowiednich kroków, aby potencjalne korzyści wynikające z jakiegokolwiek pokojowego zastosowania wybuchów jądrowych były udostępnione po możliwie jak najniższej cenie, bez dyskryminacji państwom-stronom układu nie dysponującym bronią jądrową.
Na ten przepis powołuje się wiele krajów rozwijających się w celu wywarcia nacisku na sygnatariuszy, aby ułatwiły transfer technologii jądrowej. Wielu specjalistów podkreśla jednak, że pojęcie wyłącznie pokojowego użycia energii jądrowej jest iluzją, gdyż istnieje zbyt duże ryzyko wykorzystania jej do wytworzenia broni. W pojęciu mocarstw nuklearnych – one, jako posiadacze broni nuklearnej, nie stanowią żadnego zagrożenia, a nieproliferacja powinna polegać raczej na „trzymaniu broni jądrowej z dala od rąk nieodpowiedzialnych krajów”, dlatego też w Układzie nie znalazły się żadne konkretne ograniczenia liczby czy jakości ich zbrojeń.
O rozbrojeniu.
Pod naciskiem opinii publicznej, a także wielu państw (takie stanowisko przedstawił np. Meksyk), które czuły się zagrożone wyścigiem zbrojeń, wprowadzono do tekstu traktatu zobowiązanie mocarstw chociaż do prób osłabienia wyścigu zbrojeń.
Mówi o tym artykuł VI – każda ze stron układu zobowiązuje się do prowadzenia w dobrej wierze rokowań w sprawie skutecznych kroków mających na celu zaprzestanie w najbliższym czasie wyścigu zbrojeń jądrowych, w sprawie rozbrojenia jądrowego oraz w sprawie układu o powszechnym i całkowitym rozbrojeniu pod ścisłą i skuteczną kontrolą międzynarodową. Niestety przepis ten był systematycznie ignorowany – mocarstwa jądrowe nie spędziły ani jednego dnia na rokowaniach o generalnym i całkowitym rozbrojeniu.
Obowiązki państw nienuklearnych.
Te państwa przyjęły na siebie główne zobowiązania, czyli wyrzeczenie się broni jądrowej i przyjęcie ciężaru kontroli nad wyłącznie pokojowym charakterem wszelkiej swej działalności w dziedzinie energii jądrowej. Dokładnie, państwa nienuklearne miały obowiązek nieprzyjmowania od kogokolwiek, bezpośrednio lub pośrednio, broni jądrowej lub innych jądrowych urządzeń wybuchowych oraz kontroli nad taką bronią lub takimi urządzeniami wybuchowymi, a także nieprodukowania i nieuzyskiwania ich inną drogą oraz do nieubiegania się i nieprzyjmowania jakiejkolwiek pomocy w ich produkowaniu, o czym mowa w artykule II.
Zgodnie z artykułem III państwa te miały również przyjąć system środków zabezpieczających Międzynarodowej Agencji Energii Atomowej (International Atomic Energy Agency – IAEA), aby nie dopuścić do przekształcenia energii jądrowej przeznaczonej do celów pokojowych w broń jądrową lub inne jądrowe urządzenia wybuchowe (wynika z tego, że państwa uznane za nuklearne nie muszą poddawać kontroli międzynarodowej swoich programów). Zabronione zostało przekazywanie materiałów rozszczepialnych oraz urządzeń z tym związanych państwom niejądrowym bez wdrożenia w tę transakcję systemu zabezpieczeń IAEA. Kontrola ta jednak nie powinna utrudniać ekonomicznego i technicznego rozwoju sygnatariuszy oraz współpracy w dziedzinie pokojowego wykorzystania energii jądrowej. Państwa-strony zobowiązują się do zawarcia odpowiednich porozumień z IAEA (podpisało je ponad 100 państw).
Państwa, które nie podpisały układu.
Państwa te nie zostały wykluczone ze współpracy międzynarodowej w dziedzinie nuklearnej, a wręcz w stosunku do stron układu w pewnych aspektach są w korzystniejszym położeniu, ponieważ nie mają obowiązku poddania się tak dużej kontroli międzynarodowej.
W związku z dyskutowaną na forum ONZ koncepcją stref bezatomowych art. VII Układu gwarantuje, iż żadne z postanowień układu nie narusza prawa jakiejkolwiek grupy państw do zawierania regionalnych układów mających na celu zapewnienie całkowitej nieobecności broni jądrowej na ich terytoriach. Jedynymi państwami, które nie podpisały układu są Izrael, Indie, Pakistan i Sudan Południowy. Korea Północna, która przystąpiła do traktatu w 1985 roku, w kwietniu 2003 roku jednostronnie się z niego wycofała.
Konsekwencje podpisania układu.
Procedura inicjowania i akceptacji poprawek do układu wymaga zwołania konferencji (gdy zażąda tego przynajmniej jedna trzecia powiadomionych wcześniej o takiej propozycji stron), gdzie poprawki przyjmowane są większością głosów, w której dodatkowo znajdą się dysponariusze broni jądrowej i członkowie Rady Gubernatorów IAEA. Poprawka obowiązuje tylko stronę, która się na nią zgodziła. W kwestii implementacji traktat nie zawiera zbyt wielu postanowień – przewiduje konferencje przeglądowe odbywające się co 5 lat. Pierwsza z nich miała miejsce w 1975 roku. Wielu krytyków zarzuca twórcom to, że nie umieszczono ścisłej definicji broni nuklearnej ani nuklearnego materiału wybuchowego.
Zdaniem niektórych krajów zasada nieproliferacji służy utrzymaniu hegemonii Zachodu.
Naruszanie postanowień.
Główne założenia Układu dają pewną ochronę przed rozprzestrzenianiem się broni jądrowej, jednak mankamentem jest brak mechanizmów jego egzekwowania oraz brak woli politycznej mocarstw na samoograniczenie własnego potencjału nuklearnego. Niestety można znaleźć przykłady starania się o potajemne uzyskanie broni jądrowej przez sygnatariuszy (Koreę Północną).
Stany Zjednoczone, pomimo podpisania Układu, prowadzą program udostępniania posiadanej broni innym krajom NATO. Obecnie amerykańska broń jądrowa znajduje się na terytorium Belgii, Holandii, Niemiec, Turcji i Włoch. W czasie pokoju jest ona pod kontrolą amerykańskich żołnierzy, jednak w wypadku wybuchu wojny ma zostać przekazana państwu, na którego terytorium się znajduje. Takie działania są sprzeczne z założeniami Układu, choć państwa NATO nie zgadzają się z tą opinią. Również podpisany w 2008 roku układ o współpracy nuklearnej USA i Indii jest istotnym wyłomem w reżimie NPT. Tak szeroka współpraca na polu cywilnych i wojskowych technologii atomowych między jednym z sygnatariuszy Układu o nierozprzestrzeniani broni jądrowej a państwem niebędącym stroną tego układu, lecz posiadającym broń tego typu, budzi wiele kontrowersji.
Mimo wszystko, traktat ten stanowił ważny krok w budowaniu zaufania między Wschodem a Zachodem, i co za tym idzie przyczynił się do stabilizacji sytuacji strategiczno-wojskowej w skali globalnej. Układ ten ograniczając dostęp do broni jądrowej zmniejsza możliwość wybuchu dużego konfliktu z jej użyciem. Wyrażona w tym dokumencie koncepcja wspólnego bezpieczeństwa opiera się na założeniu, że wspólnym interesem i celem wszystkich państw jest ich przetrwanie w pokoju i dobrobycie.
Układ w wizjach artystycznych.
Próba naruszenia Układu przez radzieckich agentów jest przedmiotem powieści i nakręconego na jej podstawie filmu pt.
Czwarty protokół.

</doc>
<doc id="2754828" url="https://pl.wikipedia.org/wiki?curid=2754828" title="Marvin Benard">
Marvin Benard

Marvin Larry Benard (ur. 20 stycznia 1970) – nikaraguański baseballista, który przez dziewięć sezonów występował w Major League Baseball w zespole San Francisco Giants na pozycji zapolowego.
11 kwietnia 2010 przyznał się do brania sterydów po kontuzji kolana, którą odniósł w 2002 roku. Przyznał, że zażywał je by powrócić do drużyny na World Series, do których zespół Giants wówczas awansował.

</doc>
<doc id="2754835" url="https://pl.wikipedia.org/wiki?curid=2754835" title="Pseudanampses">
Pseudanampses



</doc>
<doc id="2754836" url="https://pl.wikipedia.org/wiki?curid=2754836" title="Anampsodax">
Anampsodax



</doc>
<doc id="2754837" url="https://pl.wikipedia.org/wiki?curid=2754837" title="Ampheces">
Ampheces



</doc>
<doc id="2754839" url="https://pl.wikipedia.org/wiki?curid=2754839" title="Bradley (Arkansas)">
Bradley (Arkansas)

Bradley – miasto w Stanach Zjednoczonych, w stanie Arkansas, w hrabstwie Clark.

</doc>
<doc id="2754840" url="https://pl.wikipedia.org/wiki?curid=2754840" title="World of Warships">
World of Warships

World of Warships – gra komputerowa z gatunku MMO tworzona przez białoruskie studio Wargaming.net oraz rosyjskie Lesta Studio koncentrująca się na bitwach morskich. Gra została wydana 17 września 2015.
Historia.
19 sierpnia 2011 roku studio Wargaming.net oficjalnie zapowiedziało powstanie gry "World of Battleships", w której gracze będą mogli wziąć udział w bitwach morskich dwudziestego wieku mającą uzupełnić trylogię "World of". 2 sierpnia 2012 roku tytuł gry został zmieniony na "World of Warships". 14 listopada 2013 gra weszła w zamknięte testy alfa.
Około kwietnia 2015 roku w sklepie premium pojawiły się okręty z kodem premium na dołączenie do beta-testów World of Warships. Dnia 2 lipca 2015 roku pojawiła się wersja 0.4.0. oraz otwarte testy beta. W otwartych beta testach około 85% prac nad podstawową grą zostało ukończonych i były plany wprowadzenia na przyszłość efektów pogodowych i nocnych bitew po oficjalnej premierze gry.
3 września 2015 roku Wargaming ogłosił, że gra wyszła z otwartej bety. Gra została wydana 17 września 2015, a później została udostępniona na platformie Steam i Microsoft Store.
Rozgrywka.
Gracze walczą ze sobą w dwóch drużynach, składających się standardowo (zależnie od rodzaju rozgrywki) z 7-12 okrętów. Poszczególni gracze mogą łączyć się w grupy (zwane dywizjonami), podobne do eskadr znanych z "World of Warplanes" oraz plutonów z "World of Tanks". Arenami walk są akweny położone w różnych lokacjach oraz z różną panującą na nich pogodą. Są to tereny Oceanu Atlantyckiego, Pacyfiku oraz Morza Arktycznego. 
Mechaniki z gry bardzo przypominają te znane graczom z World of Tanks czy World of Warplanes, tj. drzewka rozwoju, waluty, konto premium itp. 
Do dyspozycji graczy zostały oddane między innymi lekkie krążowniki, ciężkie krążowniki, pancerniki, lotniskowce, niszczyciele oraz krążowniki liniowe. Są to jednostki istniejące w rzeczywistości oraz okręty prototypowe pochodzące z US Navy, Kriegsmarine, Marynarki Wojennej ZSRR, Japońskiej Cesarskiej Marynarki Wojennej, Polskiej Marynarki Wojennej, Royal Navy, Marine nationale, okręty z Chin i Tajwanu, okręt Armada de la República Argentina, oraz Regia Marina.
Odbiór gry.
"World of Warships" spotkał się z pozytywnym odbiorem recenzentów, uzyskując według agregatora Metacritic średnią z ocen wynoszącą 81/100 punktów oraz 81,82% według serwisu GameRankings.

</doc>
<doc id="2754842" url="https://pl.wikipedia.org/wiki?curid=2754842" title="Marie-Joseph Lagrange">
Marie-Joseph Lagrange

Marie-Joseph Lagrange OP, właśc. Albert Lagrange (ur. 7 marca 1855 w Bourg-en-Bresse, zm. 10 marca 1938 w Saint-Maximin-la-Sainte-Baume) – biblista i teolog katolicki, dominikanin, założyciel "École Biblique" w Jerozolimie oraz czasopisma "Revue biblique".
Życiorys.
Edukacja.
W 1868 Albert Lagrange w wieku 10 lat rozpoczął naukę w niższym seminarium duchownym, gdzie zafascynował się archeologią i geologią, które w owym okresie dopiero się rozwijały jako samodzielne dyscypliny naukowe.
Jego ojciec pragnął dla niego kariery świeckiej notariusza, a matka miała sen, w którym przyśnił się jej jako ksiądz. W wieku 11 lat Albert poczuł powołanie do kapłaństwa.
W 1872 r., w tym samym czasie, gdy zdawał egzamin do elitarnej szkoły wojskowej École spéciale militaire de Saint-Cyr zetknął się z zakonem dominikańskim niedawno wskrzeszonym we Francji przez o. Lacordaire’a, twórcy prowincji tuluskiej. Ojciec jednak nakłonił go do studiowania prawa. Albert podjął te studia, zakończone doktoratem w 1878 r. Miał wtedy 20 lat.
Studia w zakonie dominikańskim.
W 1877, r. przeżył doświadczenie osobistego nawrócenia, połączonego z wezwaniem do wstąpienia do dominikanów.
W roku 1878-1879 spędził pierwszy rok w seminarium w Issy-les-Moulineaux, prowadzonym przez sulpicjanów, gdzie zainteresował się studiami biblijnym. Z wielkimi emocjami studiował także Tomasza z Akwinu. W tym okresie tomizm przeżywał lata rozkwitu. Lagrange wspomógł swego przyjaciela Antonina Sertillanges’a, który w 1893 r. zapoczątkował wydawanie "Revue thomiste", "aby wyzwolić tomizm z okowów integryzmu". Pod koniec nowicjatu w klasztorze dominikańskim w Saint-Maximin, w pobliżu którego znajduje się grota św. Marii Magdaleny zwana "la-Sainte-Baume", zdecydował, że nie będzie podejmować innej lektury poza Słowem Bożym. Otrzymał habit dominikański 6 października 1879 r., nadano mu, zgodnie z dawnym zwyczajem, imię zakonne "Marie-Joseph".
W 1880 r. został wysłany przez przełożonych na studia w Uniwersytecie w Salamance w Hiszpanii, gdzie zaczął naukę hebrajskiego i kontynuował formację zakonną. 22 grudnia 1883 r. otrzymał święcenia kapłańskie. Powierzono mu prowadzenie wykładów z historii Kościoła. Pojechał następnie do Tuluzy, gdzie mógł oddawać się studiom biblijnym, ale tylko częściowo, gdyż wykładał także filozofię, głosił kazania, spowiadał. By mógł urzeczywistnić swoje biblijne powołanie, został wysłany na trzy semestry do Wiednia, do klasztoru dominikanów, na naukę języków w Uniwersytecie wiedeńskim. Studiował syryjski, arabski i zaczął asyryjski, a także podstawy językoznawstwa, język egipski, hieroglify i sztukę staro-egipską.
Wiedeńskie środowisko intelektualne dostarczyło mu także możliwości zapoznania się z egzegezą «niemiecką», rabiniczną oraz z Miszną. W czasie swoich wiedeńskich studiów zaprzyjaźnił się z przeorem klasztoru dominikanów, o. Andreasem Franzem Frühwirthem, który potem został generałem zakonu. Okazało się to później opatrznościowe – w okresie, gdy jego podejście naukowe do biblistyki spotkało się z podejrzliwością tradycyjonalistycznie nastawionych teologów i władz kościelnych.
Szkoła biblijna w Jerozolimie.
W lutym 1889 r. prowincjał w Tuluzie zdecydował o wysłaniu ojca Lagrange’a do dominikańskiego konwentu św. Szczepana w Jerozolimie, w celu założenia szkoły biblijnej.
Przybył do Jerozolimy w 1890 r. Pierwszy kontakt z Ziemią świętą ogromnie poruszył o.Lagrangem:
Inauguracja działalności "'École pratique d’études bibliques" ("Szkoły praktycznej studiów biblijnych") miała miejsce 15 listopada 1890 r. Ojciec Lagrange wkrótce potem, w 1892 r., utworzył czasopismo "Revue biblique". W 1897 r. zainicjował kongres we Fryburgu, w 1900 r. zapoczątkował serię wydawniczą "Études bibliques", a w 1902 r. konferencje w Tuluzie.
Ojciec Lagrange zastosował do studiów biblijnych metodę historyczno-krytyczną. Była ona wówczas nowością w biblijnych studiach katolickich. Został posądzony o modernizm i racjonalizm, w wyniku czego otrzymał od władz kościelnych zakaz publikowania oraz w 1907 r. i następnie w 1911 upomnienie. Przyjął te sankcje z pokorą.
W 1914 r., gdy Palestyna dostała się pod panowanie osmańskie (Imperium osmańskie), został wydalony z kraju. Wyjechał do Paryża, gdzie kontynuował badania i publikacje. Kursy w szkole biblijnej zostały wznowione po wojnie. Zaczęli je prowadzić także profesorzy – uczniowie Ojca Lagrange’a. Podjęto współpracę z francuską Akademią Inskrypcji i Literatury Pięknej, która zamierzając otworzyć szkołę archeologiczną w Jerozolimie, ostatecznie zdecydowała włączyć się w prace Szkoły biblijnej. Od 1920 r. szkoła przyjęła nazwę Francuskiej szkoły biblijnej i archeologicznej w Jerozolimie.
Ojciec Paul Dhorme przejął kierownictwo Szkoły i "Revue biblique". Ojciec Lagrange mógł poświęcić się pisaniu komentarzy do Ewangelii, chociaż w 1931 r. zmuszony był podjąć kierownictwo Szkoły i pisma na nowo.
W 1935 r. stan zdrowia zmusił go do powrotu do Saint-Maximin. Po pomyślnej kuracji wrócił do studiów nad Starym Testamentem, organizował konferencje i kursy.
Zmarł trzy lata później, 10 marca 1938 r., dożywszy 83 lat. Został pochowany na cmentarzu klasztornym w Saint-Maximin. W listopadzie 1967 r. jego szczątki zostały przeniesione do Jerozolimy i złożone w bazylice św. Szczepana.

</doc>
<doc id="2754843" url="https://pl.wikipedia.org/wiki?curid=2754843" title="Władisław Stojanow">
Władisław Stojanow

Władisław Bojkow Stojanow (bułg. Владислав Бойков Стоянов, ur. 8 czerwca 1987 w Perniku) – bułgarski piłkarz grający na pozycji bramkarza.
Kariera klubowa.
Swoją karierę piłkarską Stojanow rozpoczął w klubie Metałurg Pernik. Następnie w latach 2000–2004 uczęszczał do szkółki piłkarskiej CSKA Sofia. W 2004 roku przeszedł do Nafteksu Burgas. W sezonie 2005/2006 zadebiutował pierwszej lidze bułgarskiej. Debiut miał miejsce 15 października 2005 w meczu z Czerno More Warna (1:0).
W 2006 roku Stojanow przeszedł do innego klubu z Burgas, Czernomorca Burgas. Swój debiut w nim zanotował 19 sierpnia 2006 w meczu z PFK Nesebar (1:1). W sezonie 2006/2007 awansował z Czernomorcem z drugiej do pierwszej ligi bułgarskiej. W Czernomorcu występował do końca 2009 roku.
Na początku 2010 roku Stojanow podpisał kontrakt z mołdawskim Sheriffem Tyraspol. W Sheriffie swój debiut zanotował 7 marca 2006 w zwycięskim 2:0 domowym meczu z FC Tiraspol. Wraz z Sheriffem dwukrotnie zostawał mistrzem Mołdawii w sezonach 2009/2010 i 2011/2012. Zdobył też Puchar Mołdawii w sezonie 2009/2010.
W 2013 roku Stojanow został zawodnikiem Łudogorca Razgrad.
Kariera reprezentacyjna.
W reprezentacji Bułgarii Stojanow zadebiutował 12 października 2010 roku w wygranym 2:0 towarzyskim spotkaniu z Arabią Saudyjską, rozegranym w Stambule.

</doc>
<doc id="2754846" url="https://pl.wikipedia.org/wiki?curid=2754846" title="Bradley (Oklahoma)">
Bradley (Oklahoma)

Bradley – miasto w Stanach Zjednoczonych, w stanie Oklahoma, w hrabstwie Clark.

</doc>
<doc id="2754847" url="https://pl.wikipedia.org/wiki?curid=2754847" title="Roman Perucki">
Roman Perucki

Roman Perucki (ur. 10 marca 1961 w Gdańsku) – polski organista, pedagog, profesor zwyczajny Akademii Muzycznej im. S. Moniuszki w Gdańsku i działacz kultury. Od 1993 dyrektor Polskiej Filharmonii Bałtyckiej im. F. Chopina w Gdańsku. Organista bazyliki archikatedralnej w Gdańsku-Oliwie.
Życiorys.
W 1981 ukończył gdańskie Technikum Łączności. Jest absolwentem Państwowej Szkoły Muzycznej II st. w Gdańsku-Wrzeszczu w klasie organów. W 1986 ukończył Akademię Muzyczną im. Stanisława Moniuszki w Gdańsku w klasie organów prof. Leona Batora. Doskonalił swoje umiejętności wykonawcze na mistrzowskich kursach organowych w kraju i za granicą.
Działalność pedagogiczna.
Od 1997 jest profesorem gdańskiej Akademii Muzycznej. Był Kierownikiem Katedry Organów, Klawesynu, Akordeonu i Gitary. W latach 1996–1999 był prorektorem ds. artystycznych tej uczelni. Prowadzi również klasę organów w Szkole Muzycznej II st. im. Fryderyka Chopina w Gdańsku-Wrzeszczu. Prowadził mistrzowskie kursy organowe w Niemczech, Rosji, Francji, Włoszech oraz w Meksyku.
Działalność koncertowa.
W swoim dorobku koncertowym posiada ponad 2000 recitali organowych w najsłynniejszych kościołach i salach koncertowych świata, między innymi w katedrze Notre Dame w Paryżu, w Gandawie (Belgia), Barcelonie (Hiszpania), w sali Teatru Maryjskiego w Sankt Petersburgu, w Buenos Artes – Mexico oraz UANL Monterrey (Meksyk). Występował w niemal wszystkich ważniejszych ośrodkach muzycznych w Polsce oraz w Europie, a także Japonii, Chinach, Australii, Meksyku, Ameryce Południowej i USA.
Juror konkursów organowych.
Był jurorem międzynarodowych konkursów organowych w Gdańsku, w Kaltern (Włochy), Opawie (Czechy), w Kaliningradzie (Rosja) i Paryżu (Francja).
Inna działalność.
Jest prezesem Pomorskiego Stowarzyszenia „Musica Sacra”, z którym organizuje m.in. najstarszy w świecie Międzynarodowy Festiwal Muzyki Organowej w Gdańsku-Oliwie, Międzynarodowy Konkurs Organowy im. J.P. Sweelincka w Gdańsku, cykl koncertów pt. „Bliżej Bacha”, koncerty z okazji Jarmarku św. Dominika w kościele oo. Dominikanów w Gdańsku oraz koncerty w kościołach w Jastrzębiej Górze, Fromborku, Stegnie i Żarnowcu. Od 1999 jest prezesem Stowarzyszenia Miłośników Archikatedry Oliwskiej.
Na początku lat dziewięćdziesiątych ubiegłego wieku został członkiem Komisji Liturgicznej przy Metropolicie Gdańskim. Z racji pełnienia tej funkcji konsultuje zakupy i instalacje nowych organów oraz nadzoruje remonty i restauracje historycznych instrumentów w kościołach na terenie Archidiecezji Gdańskiej i na terenie całej Polski. Między innymi przewodniczył rekonstrukcji niezwykle cennych barokowych organów w bazylice katedralnej w Pelplinie (2004). Z jego inicjatywy wybudowano nowoczesne instrumenty organowe w kościele św. Brygidy w Gdańsku, w kościele pw. Najświętszej Marii Panny Królowej Różańca Świętego w Gdańsku, oraz w kościele pw. św. Jana Chrzciciela w Kiełpinie.
Był głównym pomysłodawcą i realizatorem Gdańskiego Centrum Muzyczno-Kongresowego w Gdańsku, oddanego do użytku w 2005. W murach budynków elektrowni miejskiej na Ołowiance z 1898 znalazła siedzibę Polska Filharmonia Bałtycka z salą koncertową na około 1000 miejsc oraz z czterema salami kameralnymi.
Nagrody i odznaczenia.
Nagrody, jakimi został uhonorowany obejmują m.in.:
Dyskografia (wybór).
Dokonał licznych nagrań dla Polskiego Radia i Telewizji, posiada w dorobku nagrania kasetowe i płytowe. Jego płytę "Messe pour les paroisses" Fr. Couperina Bohdan Pociej uznał w „Ruchu Muzycznym” za najlepsze nagranie 1991 wydane w Polsce. Ogółem w swoim dorobku fonograficznym posiada przeszło 30 płyt.

</doc>
<doc id="2754849" url="https://pl.wikipedia.org/wiki?curid=2754849" title="Bradley (Dakota Południowa)">
Bradley (Dakota Południowa)

Bradley – miasto w Stanach Zjednoczonych, w stanie Dakota Południowa, w hrabstwie Clark.

</doc>
<doc id="2754850" url="https://pl.wikipedia.org/wiki?curid=2754850" title="Johannes Voorhout">
Johannes Voorhout

Johannes Voorhout (ur. 11 listopada 1647 w Uithoorn, Holandia Północna, zm. 12 maja 1723 w Amsterdamie) – holenderski malarz, rysownik barokowy.
Był synem zegarmistrza, początkowo mieszkał i pracował w Goudzie i Amsterdamie. W 1672 podczas inwazji Francji na Holandię wyjechał do Niemiec. Mieszkał w początkowo we Friedrichstadt, później przeniósł się do Hamburga. W 1677 powrócił od ojczyzny i osiedlił się na stałe w Amsterdamie. Jego uczniem był niemiecki malarz kwiatów Ernst Stuven (ok. 1657–1712).
Johannes Voorhout był typowym reprezentantem późnego malarstwa holenderskiego, malował portrety, sceny rodzajowe, historyczne i mitologiczne.
W latach 30. XX wieku fragment obrazu Voorhouta "Portret Wilhelma III Orańskiego na koniu" wykorzystano na banknocie 500 guldenowym.
W Muzeum Narodowym w Warszawie znajduje się przypisywany malarzowi obraz "Skrzypek".

</doc>
<doc id="2754853" url="https://pl.wikipedia.org/wiki?curid=2754853" title="Marinol">
Marinol



</doc>
<doc id="2754854" url="https://pl.wikipedia.org/wiki?curid=2754854" title="Bradley (Wisconsin)">
Bradley (Wisconsin)

Bradley – miasto w Stanach Zjednoczonych, w stanie Wisconsin, w hrabstwie Lincoln.

</doc>
<doc id="2754855" url="https://pl.wikipedia.org/wiki?curid=2754855" title="Jeff Williams (baseballista)">
Jeff Williams (baseballista)

Jeffrey Francis Williams (ur. 6 czerwca 1972) – australijski baseballista, który występował na pozycji miotacza. Przez cztery sezony był zawodnikiem Major League Baseball w zespole Los Angeles Dodgers. Karierę zakończył w japońskim klubie Hanshin Tigers.
W 2004 roku na Igrzyskach Olimpijskich w Atenach wraz z reprezentacją Australii wywalczył srebrny medal.
Po zakończeniu zawodniczej kariery, w marcu 2011 został zatrudniony jako skaut w Hanshin Tigers.

</doc>
<doc id="2754856" url="https://pl.wikipedia.org/wiki?curid=2754856" title="Hermsdorf (Ottendorf-Okrilla)">
Hermsdorf (Ottendorf-Okrilla)

Hermsorf – miejscowość w gminie Ottendorf-Okrilla w Niemczech, w kraju związkowym Saksonia, w powiecie Budziszyn. Do 31 grudnia 1998 była samodzielną gminą.

</doc>
<doc id="2754857" url="https://pl.wikipedia.org/wiki?curid=2754857" title="Bradley (Maine)">
Bradley (Maine)

Bradley – miasto w Stanach Zjednoczonych, w stanie Maine, w hrabstwie Penobscot.

</doc>
<doc id="2754858" url="https://pl.wikipedia.org/wiki?curid=2754858" title="Kirył Zajc">
Kirył Zajc



</doc>
<doc id="2754860" url="https://pl.wikipedia.org/wiki?curid=2754860" title="Boris Gałczew">
Boris Gałczew

Boris Petrow Gałczew (bułg. Борис Петров Галчев, ur. 31 października 1983 w Razłogu) – piłkarz bułgarski grający na pozycji pomocnika. Od 2014 roku jest zawodnikiem klubu CSKA Sofia.
Kariera klubowa.
Swoją karierę piłkarską Gałczew rozpoczął w klubie PFC Pirin Błagojewgrad. W sezonie 2005/2006 zadebiutował w nim w pierwszej lidze bułgarskiej. W latach 2006–2008 grał w drugiej lidze, a w 2008 roku został zawodnikiem nowo powstałego klubu Pirin Błagojewgrad. W Pirinie występował do końca 2009 roku.
W 2010 roku Gałczew przeszedł do CSKA Sofia. Swój debiut w nim zanotował 6 marca 2010 w zremisowanym 0:0 wyjazdowym meczu z Beroe Stara Zagora. W sezonie 2010/2011 zdobył z CSKA Puchar Bułgarii. W CSKA grał do zakończenia sezonu 2011/2012.
Latem 2012 roku Gałczew podpisał kontrakt z rumuńskim Dinamem Bukareszt. W Dinamie swój debiut zanotował 17 sierpnia 2012 w zremisowanym 0:0 wyjazdowym meczu z Concordią Chiajna.
Na początku 2013 roku Gałczew przeszedł do Botewu Płowdiw.
Kariera reprezentacyjna.
W reprezentacji Bułgarii Gałczew zadebiutował 29 maja 2012 roku w przegranym 0:2 towarzyskim spotkaniu z Turcją, rozegranym w Wals-Siezenheim.

</doc>
<doc id="2754862" url="https://pl.wikipedia.org/wiki?curid=2754862" title="José Isidoro">
José Isidoro

Isidoro, właśc. José Isidoro Gómez Torres (ur. 1 sierpnia 1986 w Pedrerze) - hiszpański piłkarz występujący na pozycji obrońcy,były zawodnik norweskiego klubu FK Bodø/Glimt. 
Jest wychowankiem Realu Betis, którego barwy reprezentował do 2012 roku.
Życiorys.
Kariera klubowa.
W sierpniu 2012 roku podpisał kontrakt z Polonią Warszawa. W polskiej T-Mobile Ekstraklasie zadebiutował 31 sierpnia tego roku w meczu z Wisłą Kraków, wygranym przez Polonię 3:1. Trzy miesiące później rozwiązał umowę z klubem za porozumieniem stron. 25 stycznia 2013 przeszedł do Numancii. Następnie występował w klubach: Elche CF i UD Almería.
16 stycznia 2018 podpisał kontrakt z norweskim klubem FK Bodø/Glimt, umowa do 31 grudnia 2019.

</doc>
<doc id="2754863" url="https://pl.wikipedia.org/wiki?curid=2754863" title="Anchoa">
Anchoa

Anchoa – rodzaj ryb z rodziny sardelowatych (Engraulidae).
Występowanie.
Wody słodkie, półsłodkie i słone przybrzeżnych stref Pacyfiku i Atlantyku.
Wymiary.
Dorastają do 25 cm długości.
Ochrona.
Niektóre gatunki w wyniku nadmiernej eksploatacji są narażone na wyginięcie i zostały wpisane do Czerwonej księgi gatunków zagrożonych, np. "Anchoa chamensis".
Klasyfikacja.
Gatunki zaliczane do tego rodzaju:

</doc>
<doc id="2754865" url="https://pl.wikipedia.org/wiki?curid=2754865" title="Anchovietta">
Anchovietta



</doc>
<doc id="2754866" url="https://pl.wikipedia.org/wiki?curid=2754866" title="Gurkenradweg">
Gurkenradweg



</doc>
<doc id="2754867" url="https://pl.wikipedia.org/wiki?curid=2754867" title="Hague (Nowy Jork)">
Hague (Nowy Jork)

Hague – miasto w Stanach Zjednoczonych, w stanie Nowy Jork, w hrabstwie Warren.

</doc>
<doc id="2754869" url="https://pl.wikipedia.org/wiki?curid=2754869" title="Hague (Dakota Północna)">
Hague (Dakota Północna)

Hague – miasto w Stanach Zjednoczonych, w stanie Dakota Północna, w hrabstwie Emmons.

</doc>
<doc id="2754870" url="https://pl.wikipedia.org/wiki?curid=2754870" title="Prototype 2">
Prototype 2

Prototype 2 – komputerowa gra akcji z otwartym światem przedstawiona z perspektywy trzeciej osoby wyprodukowana przez Radical Entertainment i wydana przez Activision Blizzard. Jej światowa premiera odbyła się 24 kwietnia 2012 roku na konsolach PlayStation 3 i Xbox 360 oraz trzy miesiące później, 24 lipca 2012 roku na platformie Microsoft Windows. Jest to sequel dobrze przyjętej gry "Prototype" z 2009 roku.
Fabuła.
Bohater.
Podczas kampanii "Prototype 2" gracz wciela się w inną postać niż w pierwszej części. Głównym bohaterem gry jest żołnierz James Heller. Jest on człowiekiem bardzo impulsywnym, wulgarnym i często bezmyślnym. Gdy po powrocie z jednej z misji dowiaduje się, że jego rodzina została zamordowana przez bohatera pierwszej części, czyli Aleksa Mercera, Heller rusza z zemstą zabijając wszystkich bez litości.
Świat gry.
Nowy Jork podzielony jest na trzy strefy, w których znajdują się mniejsze dzielnice. W strefie Green Zone firma Blackwatch i Korpus Piechoty Morskiej Stanów Zjednoczonych utworzyły bezpieczne strefy dla ocalałych i pomimo katastrofy, tutaj życie toczy się normalnie. Obszar Yellow Zone także służy jako schronienie dla ocalałych ludzi, jednakże duża możliwość zakażenia się w tej strefie spowodowała wprowadzenie stanu wojennego. Strefa Red Zone to tereny gdzie toczy się regularna wojna, a firma Gentek kontynuuje swoje eksperymenty na zakażonych ludziach.
Streszczenie.
Akcja "Prototype 2" rozgrywa się w Nowym Jorku, czternaście miesięcy po wydarzeniach z pierwszej części gry. James Heller, gdy dowiaduje się, że jego żona i córka zostały zabite, wyrusza z zemstą do ogarniętej wojną strefy "Red Zone". O śmierć swojej rodziny obwinia Aleksa Mercera. Drużynę Hellera spotyka Mercer i ją zabija, następnie stacza pojedynek z przywódcą grupy. W jego trakcie zostaje zainfekowany szczepem wirusa odpowiedzialnym za mutacje Mercera i traci przytomność Budzi się w placówce badawczej firmy Gentek, skąd udaje mu się uciec. Po ponownym spotkaniu z Mercerem dowiaduje się, że Blackwatch i Gentek wykorzystywali teren Nowego Jorku do badań nad bronią biologiczną. Od tej pory Heller rozwija swoje nadludzkie umiejętności i stara się pomóc Mercerowi powstrzymać badania wrogiej firmy.
Rozgrywka.
Rozgrywka w "Prototype 2" jest bardzo podobna do tej z pierwszej części gry. Bohater sterowany przez gracza posiada nadludzkie zdolności i moce, które wykorzystuje w walce ze swoimi wrogami. Postać za walkę otrzymuje punkty ewolucji, które gracz może przeznaczyć na ulepszeniem statystyk tj. zdrowie, regeneracja czy prędkość. Wraz z rozwojem fabuły zyskuje także nowe bronie (m.in. szpony, kamienne pięści, bicz, ostrze). W grze obecne są także biobomby, które pozwalają zamieniać przeciwników w granaty oraz dewastatory, które powodują eksplozję materii. Ponadto gracz może przyzywać bestie, które pomagają mu w eksterminacji hord wrogów.
Produkcja.
3 grudnia 2010 roku na stronie wydawcy gry, czyli Activision Blizzard ujawniono, że w produkcji znajduje się kontynuacja gry "Prototype". Oficjalna zapowiedź "Prototype 2" wraz z pierwszym zwiastunem pojawiła się 11 grudnia 2010 roku na Spike TV Video Game Awards. W lipcu 2011 roku ogłoszono oficjalną datę premiery gry w wersjach na PlayStation 3, Xbox 360 i Microsoft Windows. Ustalono ją na 24 kwietnia 2012 roku. Na początku 2012 roku przesunięto datę premiery gry na system Windows o trzy miesiące, więc zadebiutowała dopiero 24 lipca 2012 roku.
DLC.
Do "Prototype 2" w wersji na PlayStation 3 i Xbox 360 wydano dwa dodatki DLC. Pierwszy to "Colossal Mayhem Pack", który miał premierę 8 maja 2012 roku. Zawiera on nową broń o nazwie Thermobaric Boomstick oraz trzy nowe skórki dla postaci Hellera. Natomiast drugi o nazwie "Excessive Force Pack" został wydany 29 maja 2012 roku. Podobnie jak pierwszy także zawiera nową broń – Viral Infector Grenade Launcher oraz trzy skórki dla postaci Hellera .
Odbiór gry.
Gra została dobrze przyjęta przez krytyków osiągając średnią ocen w serwisach Metacritic i GameRankings 79/100 i 79,14% w wersji na PlayStation 3, 74/100 i 75,67% na Xbox 360 oraz 81/100 i 86,50% na PC z systemem Windows. Krytyk serwisu Gry-Online w swojej recenzji gry "Prototype 2" zachwalał system walki, który nazwał widowiskowym, sposób poruszania się postaci, polowania na ofiary, infiltrowanie baz, otwarty świat gry oraz nowe moce i przeciwników. Natomiast skrytykował grę za głównego bohater, chaotyczną fabułę oraz monotonne misje i brak wyzwań. Recenzent portalu IGN pochwalił twórców gry za otwarty świat, rozgrywkę (m.in. walkę i sposób rozwoju bohatera), menu główne gry oraz czarno-białe przerywniki filmowe. Jednak podobnie jak krytyk polskiego serwisu zganił producentów za kreację Aleksa Mercera, fabułę gry oraz animacje postaci i zabójstw wrogów.
Sprzedaż.
Prototype 2 w kwietniu 2012 była najlepiej sprzedającą się grą, pokonując Kinect Star Wars i .

</doc>
<doc id="2754871" url="https://pl.wikipedia.org/wiki?curid=2754871" title="Stawiski (gromada)">
Stawiski (gromada)

Stawiski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stawiski z siedzibą GRN w mieście Stawiski utworzono 1 stycznia 1958 w powiecie kolneńskim w woj. białostockim z obszaru zniesionych gromad Michny i Cedry.
31 grudnia 1959 do gromady Stawiski przyłączono obszar zniesionej gromady Jurzec Włościański.
1 stycznia 1972 do gromady Stawiski przyłączono wsie Budy Poryckie, Budy Stawiskie, Budziski, Dzierzbia, Hipolitowo, Ignacewo, Poryte Szlacheckie, Poryte Włościańskie, Wilczewo i Zaborowo ze zniesionej gromady Poryte Włościańskie; z gromady Stawiski wyłączono natomiast wieś Olszewo-Góra, włączając ją do gromady Jedwabne w powiecie łomżyńskim.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Stawiski.

</doc>
<doc id="2754872" url="https://pl.wikipedia.org/wiki?curid=2754872" title="Mistrzostwa Europy w Curlingu 1991">
Mistrzostwa Europy w Curlingu 1991

Mistrzostwa Europy w Curlingu 1991 odbyły się między 8 a 14 grudnia 1991 we francuskim Chamonix, w Patinoire de Chamonix.
W rywalizacji udział wzięło 30 drużyn (13 kobiecych i 17 męskich). Z uczestnictwa wycofały się Holenderki i Walijki. Zadebiutowały ekipy bułgarskie oraz Czechosłowaczki. Po 4 latach przerwy powrócili Luksemburczycy a po 3 Belgowie.
W 1991 powrócono do rozgrywania Round Robin i fazy play-off. Po raz pierwszy zespoły podzielono na grupy A i B. Reprezentacje, które zajęły w 1990 miejsca 1-7 znalazły się w grupie A. Możliwa była wymiana dwóch zespołów między dywizjami. Do słabszej została zdegradowana najsłabsza drużyna grupy A. Awansowała zaś najlepsza, otrzymała również kwalifikację na mistrzostwa świata w 1992. Zespoły zajmujące 6. miejsce w grupie A i 2. miejsce w grupie B rozegrały mecz, który decydował zarówno o dywizji ME i awansie na MŚ.
Tytułów mistrzowskich z 1990 broniły Norweżki i Szwedzi. 
Po złote medale sięgnęły Niemki (Andrea Schöpp), które w finale zwyciężyły 5:2 nad Norweżkami (Trine Trulsen). Szwedki (Anette Norberg) pokonując 9:3 Dunki (Helena Blach) zdobyły brązowe medale. Rozgrywki grupy B wygrały Finki (Jaana Jokela). 
Także Niemcy (Roland Jentsch) zdobyli tytuły mistrzów świata, finał przeciwko Szkotom (David Smith zakończył się wynikiem 4:3. Na najniższym stopniu podium uplasowali się Szwajcarzy (Daniel Model) wygrywając ze Szwecją (Per Hedén) 9:8. Fiński zespół Jussi Uusipaavalniemiego bez porażki triumfował w dywizji B. Swój pierwszy mecz w mistrzostwach Europy wygrali Czechosłowacy.
Grupa A.
Play-off.
Tie-breaker.
Mecze barażowe o miejsca 3. i 4.
Mecz barażowy o miejsce 6.

</doc>
<doc id="2754873" url="https://pl.wikipedia.org/wiki?curid=2754873" title="Radomka Radom">
Radomka Radom

Radomka S.A. – polski klub siatkarski kobiet z siedzibą w Radomiu, założony w 1971 roku w Radomiu jako SKF Radomka Radom. W 1980 roku awansował do I ligi, najwyższej wówczas klasy rozgrywek, w której uczestniczył przez kilka sezonów.
W 1998 roku nastąpiła fuzja z AZS Politechnika Radomska. Do swojego debiutanckiego sezonu w tej klasie rozgrywek zespół przystąpił już pod nową nazwą AZS Radomka, kończąc sezon na 6. miejscu w tabeli i utrzymując się w II lidze.
Reaktywacja.
25 października 2016 roku Stowarzyszenie Miejski Klub Sportowy Radomka Radom uzyskało wpis do Krajowego Rejestru Sądowego. Ówczesny Zarząd w składzie: Artur Altman – Prezes, Mirosław Ziętkowski – Vice Prezes, Jarosław Dybus – Vice Prezes i Thomas Renard – Vice Prezes – przywrócili na sportową mapę Polski – Radomkę Radom. MKS Radomka jest bezpośrednim spadkobiercę dorobku SKF Radomki Radom – klubu z 1971 roku, a po blisko 18 latach – siatkówka żeńska powróciła do Radomia. W sezonie 2016/2017 zespół pod dowództwem trenera Krzysztofa Kubika przystąpił do rozgrywek w 2 lidze, kończąc sezon na siódmym miejscu.
W sezonie 2017/18 drużyna rywalizowała już w I lidze, sprawiając olbrzymią niespodziankę udziałem i grą w finałach Pucharu Polski Kobiet. Nowym trenerem Radomki Radom został wówczas Jacek Skrok, który prowadził wiele żeńskich zespołów, a do Radomia wrócił po 18 latach (pracował w klubie Radomki w latach 1997-1999). Od sezonu 2018/2019
klub występuje w Lidze Siatkówki Kobiet.
Aktualnym trenerem zespołu (do końca sezonu 2022/2023) jest Błażej Krzyształowicz, który zastąpił na stanowisku Riccardo Marchesiego.
Kadra zespołu w sezonie 2022/2023.
Sztab szkoleniowy

</doc>
<doc id="2754876" url="https://pl.wikipedia.org/wiki?curid=2754876" title="Johannes van den Bosch">
Johannes van den Bosch

Johannes van den Bosch (ur. 2 lutego 1780, zm. 28 stycznia 1844) – holenderski wojskowy i polityk.
Służył kilka lat w oddziałach holenderskich stacjonujących w Indiach Wschodnich. Krytykował nieskuteczną, jego zdaniem zbyt liberalną politykę wobec tej kolonii. W 1827 przedłożył rządowi projekt zmian mający doprowadzić do bardziej zyskownej eksploatacji owej posiadłości. W 1830 został mianowany gubernatorem generalnym (był nim do 1833). Stworzył system culturstelsel, którego efektem była skrajna eksploatacja Jawy. Aby można było sprawniej realizować jego założenia doprowadził do budowy wielu nowych dróg, stworzył także wiele plantacji kawy i magazynów do jej przechowywania. W uznaniu zasług (w latach 1830–1877 firmowana przezeń polityka przyniosła 837 mln guldenów zysku) otrzymał tytuły barona (1835) i hrabiego (1839).
Pełnił funkcję ministra kolonii (1834–1840), wchodził w skład Tweede Kamer (1842–1844).
Odznaczony Krzyżem Oficerskim Orderu Wojskowego Wilhelma (8 lipca 1815) oraz Komandorią (15 października 1828) i Krzyżem Wielkim (26 marca 1831) Orderu Lwa Niderlandzkiego.

</doc>
<doc id="2754879" url="https://pl.wikipedia.org/wiki?curid=2754879" title="Kolno (gromada w powiecie kolneńskim)">
Kolno (gromada w powiecie kolneńskim)

Kolno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kolno z siedzibą GRN w mieście Kolno utworzono 31 grudnia 1959 w powiecie kolneńskim w woj. białostockim z obszarów zniesionych gmin Borkowo, Tyszki-Łabno i Zaskrodzie; równocześnie do nowo utworzonej gromady przyłączono wieś Janowo ze zniesionej gromady Łosewo.
1 stycznia 1969 do gromady Kolno przyłączono wsie Kolimagi i Zabiele ze zniesionej gromady Zabiele.
1 stycznia 1972 do gromady Kolno przyłączono wsie Łosewo i Niksowizna ze zniesionej gromady Kąty oraz wieś Gietki z gromady Turośl.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku utworzono gminę Kolno.

</doc>
<doc id="2754881" url="https://pl.wikipedia.org/wiki?curid=2754881" title="Strategic Simulations">
Strategic Simulations

Strategic Simulations, Inc. – amerykańskie przedsiębiorstwo produkujące i wydające gry komputerowe, istniejące w latach 1979–2001. Stworzyło serie gier komputerowych "Panzer General" oraz "Steel Panthers", było też wydawcą gry "Eye of the Beholder". Zostało założone przez Joela Billingsa w 1979 roku. Początkowo Billings zatrudnił programistów: Johna Lyonsa, twórcę gry wojennej "Computer Bismarck" oraz Eda Willigera, który napisał grę "Computer Ambush". Spółka stworzyła ponad 100 tytułów.
Przedsiębiorstwo istniało do 2001 roku, kiedy zostało przejęte przez Ubisoft.

</doc>
<doc id="2754882" url="https://pl.wikipedia.org/wiki?curid=2754882" title="CSM Politehnica Jassy">
CSM Politehnica Jassy

Fotbal Club Politehnica Iași (FC Politehnica) Iaşi – rumuński klub piłkarski grający obecnie w drugiej lidze, mający siedzibę w mieście Jassy, leżącym w północno-wschodniej części kraju.
Historia.
Chronologia nazw:
16 sierpnia 2010 roku w wyniku fuzji klubów Tricolorul Breaza i Navoby Iaşi został założony klub ACSMU Politehnica Iaşi. Politehnica po utworzeniu zaczęła występować w drugiej lidze rumuńskiej. Celem był powrót do pierwszej ligi rumuńskiej. Latem 2011 roku zmienił nazwę na Clubul Sportiv Municipal Studentesc Iaşi, aby nie mylić z rozwiązanym w 2010 klubem Politehnica Jassy.
W sezonie 2011/12 w drugiej lidze zajął 1.miejsce w Serii I i awansował do pierwszej ligi rumuńskiej. Jednak nie utrzymał się w ekstralidze i po roku spadł z powrotem do Ligi II. W sezonie 2013/14 ponownie zwyciężył w Serii I i wrócił do Ligi I. Tym razem utrzymał się na dłużej. W 2016 roku zmieniono nazwę klubu na CSM Politehnica Iași.
11 lipca 2018 roku klub ogłosił, że uzyskał prawo do używania logo i nazwy FC Politehnica Iași, co uznano za pierwszy krok w planie odzyskania pełnej tożsamości klubu, a kolejnym jest odzyskanie historii i tytułów rozwiązanego klubu Politehnica Jassy.
Stadion.
Od 2010 roku klub rozgrywa swoje mecze domowe na stadionie Emil Alexandrescu, który może pomieścić 11 390 widzów. Znajduje się w Copou Park, w pobliżu Uniwersytetu Alexandru Ioan Cuza.

</doc>
<doc id="2754883" url="https://pl.wikipedia.org/wiki?curid=2754883" title="Pływanie na Letnich Igrzyskach Olimpijskich 2012 – 4 × 100 m stylem zmiennym mężczyzn">
Pływanie na Letnich Igrzyskach Olimpijskich 2012 – 4 × 100 m stylem zmiennym mężczyzn

Pływanie na Letnich Igrzyskach Olimpijskich 2012 – 4 × 100 m stylem zmiennym mężczyzn – jedna z konkurencji pływackich rozgrywanych podczas XXX Letnich Igrzysk Olimpijskich w Londynie.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji.
Wyniki.
Do zawodów przystąpiło 16 sztafet, które zostały podzielone na 2 biegi eliminacyjne. Do półfinałów awansowało 8 drużyn z najlepszymi czasami. Najlepszy wynik z kwalifikacji osiągnęły Stany Zjednoczone, a ostatni czas dający awans należał do Kanadyjczyków, którzy ukończyli zmagania z rezultatem 3:34.46.
Finał odbył się dzień po eliminacjach. Zwycięzcami zostały Stany Zjednoczone kończąc wyścig z czasem 3:29.35. Srebrny medal zdobyła Japonia z rezultatem 3:31.26, a brązowy medal wywalczyła Australia z wynikiem 3:31.58.

</doc>
<doc id="2754889" url="https://pl.wikipedia.org/wiki?curid=2754889" title="II liga w piłce nożnej mężczyzn">
II liga w piłce nożnej mężczyzn



</doc>
<doc id="2754892" url="https://pl.wikipedia.org/wiki?curid=2754892" title="Puchar Rumunii w piłce nożnej mężczyzn">
Puchar Rumunii w piłce nożnej mężczyzn



</doc>
<doc id="2754893" url="https://pl.wikipedia.org/wiki?curid=2754893" title="Mistrzostwo Rumunii w piłce nożnej mężczyzn">
Mistrzostwo Rumunii w piłce nożnej mężczyzn



</doc>
<doc id="2754894" url="https://pl.wikipedia.org/wiki?curid=2754894" title="II liga Rumunii w piłce nożnej mężczyzn">
II liga Rumunii w piłce nożnej mężczyzn



</doc>
<doc id="2754895" url="https://pl.wikipedia.org/wiki?curid=2754895" title="Ártatlan évek">
Ártatlan évek

Ártatlan évek (węg. "Niewinne lata") – trzeci, a zarazem ostatni album studyjny węgierskiej grupy muzycznej Azok a Fiúk, wydany w 1994 roku przez Warner-Magneoton. Album został nagrany bez udziału Tamása Töröka, Zsolta Magyara i Szabolcsa Mátyása, którzy odeszli z grupy po oskarżeniu jej członków w 1992 roku o rozpowszechnianie materiałów pornograficznych.

</doc>
<doc id="2754899" url="https://pl.wikipedia.org/wiki?curid=2754899" title="Ernst Stuven">
Ernst Stuven

Ernst Stuven (ur. ok. 1657 w Hamburgu, zm. 1712 w Rotterdamie) – niemiecki malarz barokowy, aktywny w Holandii.
Początkowo kształcił się w rodzinnym Hamburgu u malarza martwych natur Georga Heitza. Później w wieku 18 lat wyjechał do Amsterdamu, by kontynuować naukę u poznanego w Niemczech Johannesa Voorhouta. Jego kolejnymi nauczycielami byli Willem van Aelst i Abraham Mignon. Malarz usamodzielnił się, założył rodzinę i własną pracownię, miał również kilku uczniów. Malował przede wszystkim martwe natury przedstawiające kwiaty i owoce.
Według historiografa sztuki Arnolda Houbrakena Stuven był osobą wyjątkowo zdeprawowaną i agresywną, miał więzić swoich uczniów i nawet grozić im śmiercią. Po interwencji u władz rodziny jednego z uczniów, Willema Grasdorpa, strażnicy miejscy musieli szturmować pracownię, by z wielkim trudem ująć oszalałego malarza. Ostatecznie Ernst Stuven został skazany na 12 lat więzienia, z czego odsiedział sześć w Rasphuis. Po uwolnieniu został wygnany z Amsterdamu i kilka lat przebywał w Haarlemie pod opieką Romeyna de Hooghe. Ostatnie lata życia spędził w Rotterdamie, gdzie zmarł w 1712.

</doc>
<doc id="2754902" url="https://pl.wikipedia.org/wiki?curid=2754902" title="Paul von Thurn und Taxis">
Paul von Thurn und Taxis

Paul Maximilian Lamoral Prinz von Thurn und Taxis (ur. 27 maja 1843 na zamku Donaustauf koło Ratyzbony; zm. 10 marca 1879 w Cannes, Francja) – trzecie dziecko księcia Maximiliana Karla von Thurn und Taxis i jego drugiej żony Mathilde Sophie zu Oettingen-Oettingen und Oettingen-Spielberg (1816–1886).
Przyjaźń z królem Ludwikiem II.
Od roku 1863 przez trzy lata pełnił funkcję adiutanta króla Ludwika II. Ich wzajemne stosunki szybko wykroczyły poza granice protokołu. Charakter tej relacji odnaleźć można w płomiennej korespondencji, której część zniszczyła rodzina von Thurn und Taxis.
Rodzina, małżeństwo i śmierć.
Paul, książę von Thurn und Taxis, należał do starego rodu osiadłego w Ratyzbonie. Był kuzynem króla Ludwika II blisko spokrewnionym z bawarskim rodem Wittelsbachów. Z obu małżeństw swojego ojca miał aż piętnaścioro rodzeństwa. Rodzina Thurn und Taxis otrzymała z rąk cesarza tytuł książąt cesarskich w 1695 roku. Cesarski monopol na urzędy pocztowe zachowała w Niemczech aż do 1867 roku. 
Po zwolnieniu z funkcji adiutanta książę Paul nie pełnił żadnych funkcji oficjalnych i nie odgrywał żadnej roli politycznej. W styczniu 1867 świetnie zapowiadająca się kariera wojskowa księcia dobiegła końca. Odszedł z bawarskiej armii w okolicznościach, które później minister wojny określił mianem dezercji. Po zawarciu małżeństwa książę próbował nawiązać kontakt z królem Ludwikiem. Napisał list do dawnego przyjaciela, ale nie otrzymał odpowiedzi. Jak pisze w swoich wspomnieniach Cosima Wagner, próbował skontaktować się z królem przez Richarda Wagnera, ale również bezskutecznie. 
Zmarł 10 marca 1879 roku w wieku niespełna 36 lat. Został pochowany na cmentarzu Cimetière du Grand Jas w Cannes, w alei nr 33 .

</doc>
<doc id="2754910" url="https://pl.wikipedia.org/wiki?curid=2754910" title="Xenocara">
Xenocara



</doc>
<doc id="2754911" url="https://pl.wikipedia.org/wiki?curid=2754911" title="Thysanocara">
Thysanocara



</doc>
<doc id="2754914" url="https://pl.wikipedia.org/wiki?curid=2754914" title="Pristiancistrus">
Pristiancistrus



</doc>
<doc id="2754917" url="https://pl.wikipedia.org/wiki?curid=2754917" title="Sel (zespół muzyczny)">
Sel (zespół muzyczny)

SEL – litewski zespół muzyczny, istniejący od 10 listopada 1990 roku. Liderem grupy jest Egidijus Dragūnas (wokal, teksty, muzyka), a producentem Žilvinas Žusinas. Zespół wydał dziesięć albumów. Piosenki śpiewane są w języku litewskim.
Sopot Festival.
25 sierpnia 2012 roku grupa SEL wzięła udział w Konkursie "Sopot Festival", prezentując piosenkę "Ten, kur sapnai". Zespół zajął 4. miejsce.

</doc>
<doc id="2754920" url="https://pl.wikipedia.org/wiki?curid=2754920" title="Siergiej Riachowskij">
Siergiej Riachowskij



</doc>
<doc id="2754924" url="https://pl.wikipedia.org/wiki?curid=2754924" title="Bank von Danzig">
Bank von Danzig

Bank von Danzig (pol. Bank Gdański) – bank centralny, emisyjny Wolnego Miasta Gdańska z siedzibą w Gdańsku, powołany w listopadzie 1923, a utworzony w lutym 1924. Funkcjonował do wcielenia Wolnego Miasta Gdańska do III Rzeszy jesienią 1939 r.
Historia Banku Gdańskiego.
Bank Gdański został powołany do życia na mocy ustawy bankowej z 20 listopada 1923 r., zastępując wcześniej istniejącą Gdańską Kasę Centralną ("Danziger Zentralkasse") emitującą walutę przejściową Wolnego Miasta Gdańska, marki gdańskie. W dniu 5 lutego 1924 doszło do utworzenia banku i przyjęcia statutu Banku Gdańskiego jako instytucji mającej wyłączne prawo do emisji waluty narodowej, guldena gdańskiego, który zastąpił markę gdańską 1 stycznia 1924. Kapitał początkowy Banku Gdańskiego wynosił 7,5 mln guldenów. Górną granicę emisji banknotów i monet ustalono na 100 guldenów na głowę mieszkańca Wolnego Miasta, czyli ogółem ok. 38 mln guldenów. Prowizoryczną serię biletów bankowych w walucie guldenowej (1, 2, 5, 10, 25 i 50 fenigów oraz 1, 2, 5, 10, 25, 50 i 100 guldenów) wprowadzonych do obiegu w październiku i listopadzie 1923 jeszcze przez Gdańską Kasę Centralną, zastąpiono w lutym 1924 serią banknotów guldenowych o nominałach 10, 25, 100, 500 i 1000 guldenów, oraz monetami. W uzupełnieniu pierwszej serii Bank Gdański dodatkowo emitował banknoty o nominałach 20 guldenów (1932, 1937) i 50 guldenów (1937). Gulden gdański został powiązany z funtem szterlingiem, a jego kurs w stosunku do funta szterlinga został ustalony na 25,21 guldenów (1924). W 1935 bank przejął od zlikwidowanej Gdańskiej Giełdy Papierów Wartościowych i Dewiz ("Danziger Effekten- und Devisenbörse") funkcję ustanawiania kursów walut. Bank Gdański został zlikwidowany wkrótce po włączeniu Wolnego Miasta do Rzeszy we wrześniu 1939, a emitowane przezeń środki płatnicze zostały wycofane z obiegu po kursie 1 gulden gdański = 70 fenigów niemieckich.
Udziałowcy.
Udziałowcy polscy – 40%
Udziałowcy niemieccy – 60%
Udziałowcy gdańscy

</doc>
<doc id="2754925" url="https://pl.wikipedia.org/wiki?curid=2754925" title="Karta Jakarcka">
Karta Jakarcka

Karta Jakarcka (Dżakarcka) – dokument uchwalony 22 czerwca 1945, będący między innymi rezultatem prac Rady Opracowującej Przygotowania do Niepodległości Indonezji.
Zawierał zapisy opierające się na zmodyfikowanej wersji "Pancasili". Mówiły one o monoteizmie, przestrzeganiu i poszanowaniu zasad islamu przez muzułmanów, oświeconym humanitaryzmie, demokracji, sprawiedliwości społecznej oraz zjednoczeniu kraju. 
W konstytucji Indonezji z 18 sierpnia 1945 zrezygnowano z odwołań do Karty, obawiając się, że jej postanowienia mogłyby wywołać sprzeciw wschodnich, w przeważającej części chrześcijańskich prowincji. W późniejszych latach różne organizacje muzułmańskie domagały się zmiany tego stanu.

</doc>
<doc id="2754930" url="https://pl.wikipedia.org/wiki?curid=2754930" title="Hadronyche">
Hadronyche

Hadronyche – rodzaj pająków z rodziny Hexathelidae. Został nazwany w 1873 roku przez Ludwiga Kocha; gatunkiem typowym jest "Hadronyche cerberea". W przeciwieństwie do innych rodzajów z grupy Atracinae – "Atrax" i "Illawarra" – "Hadronyche" jest rodzajem obszernym i zróżnicowanym. Obecnie należy do niego 31 ważnych gatunków (oraz dwa będące "nomina dubia"), z których 12 zaliczano dawniej do "Atrax". Występują one we wschodniej Australii: od północno-wschodniego Queenslandu do Tasmanii i Australii Południowej. Robert J. Raven (1980) sugerował, że "Hadronyche" może być młodszym synonimem rodzaju "Atrax", jednak później zaakceptowano ich odrębność. Gray (2010) wstępnie wyróżnił cztery grupy gatunkowe wewnątrz "Hadronyche": "lamingtonensis", "adelaidensis", "infensa" i "cerberea", przy czym uważał, że prawdopodobnie tylko dwie pierwsze są monofiletyczne.
Pająki "Hadronyche" żyją wewnątrz kłód, zwłaszcza w wilgotnych i w zaawansowanym stopniu rozkładu. Podobnie jak atraks, "Hadronyche" są bardzo jadowite – zdarzają się przypadki ciężkich zatruć, a dawniej także śmierci. Istnieje jednak skuteczna antytoksyna.
Gatunki.
Za Platnickiem, 2012:

</doc>
<doc id="2754938" url="https://pl.wikipedia.org/wiki?curid=2754938" title="Star 12.155">
Star 12.155

Star 12.155 – polski średni samochód ciężarowy produkowany w latach 1998–2000 przez Star Trucks Sp. z o.o. w Starachowicach. Następca samochodu Star 1142. Powstał ze znaczącym udziałem części z ciężarówek firmy Steyr przejętej przez koncern MAN. Po trzech latach produkcji model został zastąpiony przez serię Star S2000 w pełni zintegrowaną z modelami produkowanymi przez MAN.
Samochód zadebiutował w grudniu 1998 roku i był razem ze Star 8.125 pierwszą ciężarówką, w której wykorzystano podzespoły MAN/Steyr. Zastosowano silnik wysokoprężny MAN o mocy 155 KM (114 kW) i maksymalnym momencie obrotowym 580 Nm, spełniający normę Euro 2, oraz krótką odchylaną kabinę produkowaną na licencji MAN. Dopuszczalna masa całkowita wynosi 12 ton, może holować przyczepę o masie 8700 kg.
Między innymi, w 2000 roku 62 samochody zostały zakupione przez Wojsko Polskie.

</doc>
<doc id="2754940" url="https://pl.wikipedia.org/wiki?curid=2754940" title="Star 8.125">
Star 8.125

Star 8.125 – polski lekki samochód ciężarowy produkowany w latach 1998–2000 przez Star Trucks Sp. z o.o. w Starachowicach. Następca samochodu Star 742. Powstał ze znaczącym udziałem części z ciężarówek firmy Steyr przejętej przez koncern MAN. Po dwóch latach produkcji model został zastąpiony przez serię Star S2000 w pełni zintegrowaną z modelami produkowanymi przez MAN.

</doc>
<doc id="2754945" url="https://pl.wikipedia.org/wiki?curid=2754945" title="Mercedes-Benz R172">
Mercedes-Benz R172



</doc>
<doc id="2754946" url="https://pl.wikipedia.org/wiki?curid=2754946" title="Dzidzitata">
Dzidzitata

Baby Daddy – amerykański serial komediowy stworzony przez Dana Berendsena. Wyprodukowany przez Don't Borrow Trouble i ABC Family Original Productions.
Światowa premiera serialu miała miejsce 20 czerwca 2012 roku na antenie ABC Family. Dnia 17 sierpnia 2012 roku został potwierdzony drugi sezon serialu.
14 maja 2017 roku, stacja Freeform ogłosiła anulowanie serialu po szóstym sezonie.
 W Polsce serial jest emitowany od 10 czerwca 2017 roku przez Comedy Central Family
Opis fabuły.
Serial opowiada o Benie Wheelerze (Jean-Luc Bilodeau), młodym chłopaku, który niespodziewanie zostaje ojcem małej dziewczynki.

</doc>
<doc id="2754948" url="https://pl.wikipedia.org/wiki?curid=2754948" title="Dmitriy Safronov">
Dmitriy Safronov



</doc>
<doc id="2754949" url="https://pl.wikipedia.org/wiki?curid=2754949" title="Irina Timofeyeva">
Irina Timofeyeva



</doc>
<doc id="2754950" url="https://pl.wikipedia.org/wiki?curid=2754950" title="Irina Timofejewa">
Irina Timofejewa



</doc>
<doc id="2754951" url="https://pl.wikipedia.org/wiki?curid=2754951" title="Lyudmila Bragina">
Lyudmila Bragina



</doc>
<doc id="2754952" url="https://pl.wikipedia.org/wiki?curid=2754952" title="Gesa Krause">
Gesa Krause



</doc>
<doc id="2754953" url="https://pl.wikipedia.org/wiki?curid=2754953" title="Oskar Stenroos">
Oskar Stenroos



</doc>
<doc id="2754954" url="https://pl.wikipedia.org/wiki?curid=2754954" title="Lasse Virtanen">
Lasse Virtanen



</doc>
<doc id="2754955" url="https://pl.wikipedia.org/wiki?curid=2754955" title="Luketz Swartbooi">
Luketz Swartbooi



</doc>
<doc id="2754967" url="https://pl.wikipedia.org/wiki?curid=2754967" title="Mariana Diaz Ximenez">
Mariana Diaz Ximenez



</doc>
<doc id="2754968" url="https://pl.wikipedia.org/wiki?curid=2754968" title="Suksavanh Tonsacktheva">
Suksavanh Tonsacktheva



</doc>
<doc id="2754969" url="https://pl.wikipedia.org/wiki?curid=2754969" title="Silulu Aetonu">
Silulu Aetonu



</doc>
<doc id="2754970" url="https://pl.wikipedia.org/wiki?curid=2754970" title="Star S2000">
Star S2000

Star S2000 – rodzina samochodów ciężarowych produkowanych przez FSC Star w Starachowicach.
Pod koniec 2000 roku firma Star Trucks wprowadziła do sprzedaży nową gamę pojazdów w klasie 8-15t DMC oznaczonych symbolem S2000. Współpracę z koncernem MAN Zakłady Starachowickie Star S.A. w Starachowicach podjęły ponad trzy lata wcześniej (seria 8.125 i 12.155). Konstrukcja nowych ciężarówek bazuje głównie na podzespołach samochodów MAN typoszeregów L2000 i M2000 Evolution. Kabiny S2000 są wyglądem zbliżone do poprzedniej generacji Star 8.125 i Star 12.155. Z zewnątrz różnica jest widoczna z boku, gdyż S2000 mają obniżoną przednią część szyb drzwi bocznych. Sporo zmian zaszło we wnętrzu kabiny m.in. Deska rozdzielcza pochodzi z pojazdów MAN.
Silniki MAN, rzędowe, z bezpośrednim wtryskiem paliwa, turbodoładowaniem i chłodnicą powietrza doładowanego. W zależności do wersji stosowane są silniki o mocach: 112 KM przy 2400 obr.min (maks. moment obrotowy – 490 Nm przy 1200 obr./min, 155 KM przy 2400 obr./min (maks. moment obrotowy – 580 Nm przy 1600 obr./min) i 220 KM przy 2400 obr./min (maks. moment obrotowy 825 Nm przy 1400-1700 obr./min). Skrzynie biegów ZF, Eaton lub MAN. Wszystkie wersje Star S2000 posiadają standardowo wentylowane hamulce tarczowe na osi przedniej oraz ABS. Oś tylna w podwoziach do 12 ton posiada hamulce tarczowe, a w podwoziach 14- i 15-tonowych hamulce bębnowe.
Ze względu na spadającą wielkość sprzedaży ciężarówek S2000 (w końcowym okresie kilkaset sztuk rocznie) i politykę korporacyjną koncernu, z końcem 2003 roku produkcję przeniesiono do zakładów MAN w Austrii w Steyr (byłe zakłady Steyr Daimler Puch AG).
Ograniczone liczby ciężarówek szosowych tej serii kupowało Wojsko Polskie, np. 33 sztuki 12.227 i 9 innych w 2003 roku.

</doc>
<doc id="2754971" url="https://pl.wikipedia.org/wiki?curid=2754971" title="Nasser Saleh Al-Attiya">
Nasser Saleh Al-Attiya



</doc>
<doc id="2754972" url="https://pl.wikipedia.org/wiki?curid=2754972" title="Natalie Du Toit">
Natalie Du Toit



</doc>
<doc id="2754973" url="https://pl.wikipedia.org/wiki?curid=2754973" title="Wong Kam-po">
Wong Kam-po



</doc>
<doc id="2754974" url="https://pl.wikipedia.org/wiki?curid=2754974" title="Montserrat Garcia Riberaygua">
Montserrat Garcia Riberaygua



</doc>
<doc id="2754975" url="https://pl.wikipedia.org/wiki?curid=2754975" title="Miruts Yefter">
Miruts Yefter



</doc>
<doc id="2754976" url="https://pl.wikipedia.org/wiki?curid=2754976" title="Lincoln Heights (serial telewizyjny)">
Lincoln Heights (serial telewizyjny)

Lincoln Heights (2007-2009) – amerykański serial obyczajowy stworzony przez Setha Freemana.
Światowa premiera serialu miała miejsce 8 stycznia 2007 roku i był emitowany do 9 listopada 2009 roku na antenie ABC Family. Dnia 29 stycznia 2010 roku ABC Family postanowił zakończyć emisję serialu po czterech sezonach.
Opis fabuły.
Serial opowiada o Eddiem Suttonie (Russell Hornsby), ambitnym oraz pełen ideałów policjancie z Los Angeles, który posiada własny, honorowy kodeks zasad oraz obowiązków wobec swojej rodziny, swojej pracy oraz swojej społeczności.

</doc>
<doc id="2754977" url="https://pl.wikipedia.org/wiki?curid=2754977" title="Joao N'tyamba">
Joao N'tyamba



</doc>
<doc id="2754978" url="https://pl.wikipedia.org/wiki?curid=2754978" title="Janusz Urbanowicz">
Janusz Urbanowicz

Janusz Urbanowicz (ur. 1 czerwca 1966 w Olsztynie) – polski rugbysta i trener rugby. Rekordzista Polski pod względem liczby punktów zdobytych w reprezentacji, siedmiokrotny mistrz Polski i sześciokrotny najlepiej punktujący zawodnik polskiej ligi w barwach Lechii Gdańsk. Ojciec Macieja Urbanowicza, reprezentanta Polski w hokeju na lodzie.
Kariera zawodnicza.
Kariera klubowa.
Urbanowicz początkowo uprawiał piłkę nożną, którą trenował w Stoczniowcu Gdańsk. Gdy w drużyna spadła do III ligi, pogorszyła się także jej sytuacja finansowa. Była to także główna przyczyna, dla której Janusz Urbanowicz porzucił piłkę nożną. Niedługo później poznał Roberta Jumasa, bratanka trenera rugby i późniejszego selekcjonera kadry narodowej. Za jego namową w wieku 26 lat przyszedł na trening rugby w gdańskiej Lechii. Wkrótce trafił do pierwszego zespołu, w którym początkowo występował na pozycji skrzydłowego. Dzięki zdobytym podczas treningów piłkarskich umiejętnościom, został również podstawowym kopaczem drużyny. Zadebiutował w 1992 roku w meczu z Pogonią Siedlce. W trzech kolejnych sezonach (1993, 1994 i 1995) był najlepiej punktującym zawodnikiem ligi, uzyskując odpowiednio 186, 181 i 130 punktów. Osiągnięcie to powtórzył jeszcze trzykrotnie (1998, 2000, 2001), choć od sezonu 1998/1999 występował na nowej dla siebie pozycji filara.
W czasie swojej kariery zdobył 13 medali mistrzostw Polski: 7 złotych (w latach 1994, 1995, 1996, 1998, 2000, 2001, 2002), 3 srebrne (1991, 1993, 1997) oraz 3 brązowe (1999, 2004, 2008). Siedem razy sięgał również po puchar Polski – w latach 1994, 1996, 1997, 2004, 2005, 2006, 2008). W 2005 roku, podczas krótkotrwałego wypożyczenia do Arki Gdynia, zdobył z żółto-niebieskimi puchar FIRA. W 2004 roku został wybrany najlepszym polskim rugbystą według PZR.
Karierę oficjalnie zakończył w czerwcu 2008 roku, po wygranym przez Lechię meczu o Puchar Polski. Pomimo tego faktu, sporadycznie w składzie Lechii pojawiał się do roku 2010.
Kariera reprezentacyjna.
W reprezentacji Polski Urbanowicz zadebiutował 15 października 1994 roku w meczu o puchar FIRA z Belgią, po zaledwie dwóch latach trenowania tej dyscypliny sportu. W swoim pierwszym spotkaniu w drużynie narodowej zdobył 15 punktów, co było najlepszym wynikiem tego dnia. Po kończącym „reprezentacyjny” rok 2006 meczu z Chorwacją, Urbanowicz, chcąc dać szansę rozwoju młodszym zawodnikom, postanowił zakończyć karierę w drużynie narodowej. W ciągu dwunastu lat wystąpił w 39 (z rozegranych w tym czasie 60) oficjalnych meczach polskiej kadry. Zdobył w nich 205 punktów, z czego większość po skutecznych kopnięciach. Jest to najlepszy wynik w historii reprezentacji – dla porównania, w chwili zakończenia kariery przez Urbanowicza, drugi w klasyfikacji był Czesław Jagieniak, który zdobył ponad 60 punktów mniej.
Kariera trenerska.
W 2002 roku Urbanowicz został członkiem zarządu Lechii. Jeszcze w trakcie kariery zawodniczej, począwszy od 2003 roku, prowadził w Lechii treningi grup młodzieżowych (kadetów). W styczniu 2006 roku, wraz z Markiem Płonką, zastąpił Stanisława Zielińskiego na stanowisku trenera Lechii (został grającym trenerem). Biało-zieloni za półtorarocznej kadencji duetu Płonka-Urbanowicz zdobył dwa brązowe medale oraz puchar Polski. W 2009 roku zaczął trenować zespół kobiecy, Ladies Lechia Gdańsk, z którym zdobył trzy medale mistrzostw Polski (złoto w 2011 roku) oraz puchar Polski (również w roku 2011). Od 2010 do 2014 drużyna trenowana przez Urbanowicza 5 razy z rzędu zdobywała mistrzostwo w ramach Grand Prix Mistrzostw Polski Rugby Kobiet. Od 2011 roku jest też trenerem reprezentacji Pomorza kobiet. Równocześnie, z sukcesami prowadzi drużyny kadetów i juniorów gdańskiej Lechii.

</doc>
<doc id="2754979" url="https://pl.wikipedia.org/wiki?curid=2754979" title="Victor Fatecha">
Victor Fatecha



</doc>
<doc id="2754983" url="https://pl.wikipedia.org/wiki?curid=2754983" title="Daj, daj, daj">
Daj, daj, daj

Daj, daj, daj (ang. "Gimme Gimme Gimme", 1999-2001) – brytyjski serial komediowy stworzony przez Jonathana Harveya. Wyprodukowany przez Tiger Aspect Productions.
Światowa premiera serialu miała miejsce 8 stycznia 1999 roku na antenie BBC Two. Ostatni odcinek serialu został wyemitowany 14 grudnia 2001 roku na kanale BBC One. W Polsce serial nadawany był dawniej na kanale TVP1.
Piosenka czołówkowa z serialu to cover zespołu ABBA – "Gimme! Gimme! Gimme! (A Man After Midnight)". Pierwszy sezon emitowany był na kanale BBC Two, a drugi i trzeci sezon emitowany był na kanale BBC One.

</doc>
<doc id="2754984" url="https://pl.wikipedia.org/wiki?curid=2754984" title="Alport">
Alport

Alport może odnosić się do:

</doc>
<doc id="2754985" url="https://pl.wikipedia.org/wiki?curid=2754985" title="Väino Kajander">
Väino Kajander



</doc>
<doc id="2754986" url="https://pl.wikipedia.org/wiki?curid=2754986" title="Popiersie Nefertiti">
Popiersie Nefertiti

Popiersie Nefertiti – starożytna rzeźba przedstawiająca Nefertiti, Wielką Małżonkę Królewską faraona Echnatona. Popiersie to jest wykonane z wapienia i polichromowane, datowane na rok 1345 p.n.e. Autorstwo popiersia jest łączone z rzeźbiarzem Totmesem. 
Popiersie Nefretiti należy do najważniejszych starożytnych pełnoplastycznych wizerunków kobiecych, a ponadto ilustruje splendor władzy królewskiej w okresie XVIII dynastii, oraz kanon ówczesnego piękna. Wielokrotnie kopiowane i replikowane popiersie Nefretiti czyni je jednym z bardziej ikonicznych dzieł sztuki, które budziło niekiedy kontrowersje dotyczące m.in. kwestii autentyczności. Spośród wielu naukowych tez, wyróżnia się przypuszczenie dotyczące funkcji dzieła: miało jakoby służyć za wzorzec do nauki rzeźby.
Dzieje.
Sylwetka Nefertiti.
Na temat życia Nefertiti (co w literackim tłumaczeniu oznacza "piękność, która ma przyjść") zachowały się skąpe przesłanki. Pochodzenie Nefertiti nie jest do końca jasne. Przedstawia się teorię jakoby była księżniczką hurycką – co tłumaczyłoby jej imię, utożsamia się ją też z Taduhepą. Często przyjmuje się także, iż była córką doradcy dworu faraona Aja, który wstąpił na tron po śmierci Tutanchamona. Godność królowej Egiptu miała otrzymać już podczas narodzin. 
Była ukochaną żoną Echnatona, z którym miała 6 córek: Meritaton, Maketaton, Anchesenpaaton, Neferneferuaton-Taszerit, Neferneferure i Setepenre. Prawdopodobnie została wyniesiona na tron jako współregent i przybrała imię Neferneferuaton ("Nadzwyczajna piękność Atona"). Jako jedyna królowa w historii Egiptu jest przedstawiana na nielicznych zachowanych płaskorzeźbach w pozach zarezerwowanych dla faraonów, np. zwyciężającą lub upokarzającą wrogów Egiptu. Stawiane są także hipotezy, że po śmierci swego męża objęła tron jako Anchcheperure Semenchkare.
Powstanie i odkrycie.
Wykonanie popiersia Nefertiti datuje się na 1345 rok przed naszą erą, autorstwo przypisuje się Totmesowi. Brak jakichkolwiek inskrypcji ogranicza zakres interpretacji oraz określenia tożsamości postaci, ale ze względu na królewskie nakrycie głowy postaci utożsamianie z Nefertiti uważane jest za trafne.
Podczas badań archeologicznych w 1912 roku na terenie Amarny prowadzonych przez Deutsche Orient-Gesellschaft, zespół kierowany przez Ludwiga Borchardta, dnia 6 grudnia odkrył popiersie wraz z licznymi rzeźbami (niektóre przedstawiające również Nefertiti) w warsztacie rzeźbiarskim Totmesa. W pamiętniku Borchardta zostało zapisane: „Nagle mieliśmy w naszych rękach najbardziej prawdziwe i pełne życia egipskie arcydzieło. Nie opiszesz tego słowami, to musisz zobaczyć”. W roku 1924 w archiwum Deutsche Orient-Gesellschaft, znaleziono zapis z 20 stycznia 1913 roku informujący o dyskusji dotyczącej podziału między Niemcami a Egipcjanami odnalezionych przez niemieckich egiptologów dzieł. Zostało tam zapisane iż Borchardt „chce dla nas [Niemców] zachować popiersie”. Borchardta podejrzewano o zatajenie rzeczywistej wartości popiersia Nefertiti.
O ile Philipp Vandenberg opisał tę sytuację jako „przygodową i nieporównywalną”, magazyn "Time" w artykule „Top 10 Plundered Artifacts” wymienił popiersie Nefertiti wśród najwartościowszych łupów. Borchardt pokazał oficjalnie Egipcjanom zdjęcie popiersia, „które nie pokazuje popiersia "Nefretete" w jej najlepszym blasku”. Popiersie zostało ukryte w pudełku, kiedy Gustave Lefebvre, główny inspektor ds. antyków przybył w celu zbadania popiersia. Jeden z dokumentów wspominał, iż w celu wprowadzenia w błąd inspektora Borchardt stwierdził, że popiersie wykonano z gipsu. Deutsche Orient-Gesellschaft obwinił inspektora o zaniedbania oraz zaznaczył, że popiersie było uwzględnione w protokole podziału dzieł, a umowa została wykonana rzetelnie.
Sytuacja dzieła w Niemczech.
W roku 1913 popiersie Nefertete zostało przetransportowane drogą morską do Niemiec, a następnie zaprezentowane Jamesowi Simonowi, który sponsorował badania w Amarnie. Początkowo znajdowało się w rezydencji Simona, który następnie zdeponował je w Altes Museum w Berlinie, lecz wszystko, na życzenie Borcharda, zostało utrzymane w tajemnicy. Pomimo że kolekcja dzieł z Amarny została umieszczona w ekspozycji, ze względu na wspomnianą umowę popiersie miało nie być eksponowane aż do 1914 roku. 
W roku 1918, w muzeum podjęto dyskusję w sprawie ekspozycji popiersia Nefretete, ale jednak dalej zachowano tajemnicę. W 1920 roku podjęto decyzję o przekazaniu popiersia na stałe do muzeum berlińskiego. Wreszcie, w 1923 roku za zgodą Borchardta popiersie zostało po raz pierwszy publicznie zaprezentowane, ale czasowo. Dopiero w 1924 roku umieszczono w stałej ekspozycji w Muzeum Egipskim. Zdarzenia te wywołały sensacje i jednocześnie zachwyt, w mediach uznano iż popiersie stało się absolutnym i najbardziej idealnym uosobieniem kobiecego piękna. Popiersie Nefretete było prezentowane w Neues Museum na Wyspie Muzeów aż do roku 1939, kiedy zamknięto placówkę. 
Całą kolekcję wraz z popiersiem ewakuowano. Figurę Nefertiti zdeponowano w piwnicach Pruskiego Banku Państwowego, zaś jesienią 1941 roku umieszczono w berlińskim bunkrze artylerii przeciwlotniczej, Flakturm. W roku 1943, podczas bombardowań Berlina przez RAF, Neues Museum uległo zniszczeniu, a 6 marca 1945 roku popiersie powędrowało do kopalni soli w Merkers-Kieselbach w Turyngii. W tym samym jeszcze miesiącu popiersie odnalazły i zabezpieczyły wojska amerykańskie. Na polecenie Amerykanów popiersie zdeponowano w Reichsbanku we Frankfurcie nad Menem, zaś w sierpniu przewieziono statkiem do US Central Collecting Point w Wiesbaden, gdzie prezentowano dzieło publicznie do roku 1946. Władze Niemiec Wschodnich (NRD) rościły sobie pretensje do popiersia i żądały jego powrotu na Wyspę Muzeów, włączoną do Berlina Wschodniego. 
Dekadę później przewieziono je do Berlina Zachodniego i umieszczone w oddziale Muzeów Państwowych na Dahlem. W roku 1967, Nefertiti przeniesiono do Muzeum Egipskiego do Charlottenburga, gdzie było eksponowane do roku 2005. Następnie popiersie wróciło na Wyspę Muzeów i umieszczono w Altes Museum. Po odbudowie i otwarciu w październiku 2009 Neues Museum popiersie Nefretete umieszczono w jednej z głównych sal.
Próby rewindykacji dzieła.
Już od czasu pierwszego oficjalnego wystawienia popiersia w Berlinie w 1924 roku, władze egipskie ubiegały się o jego zwrot. Rok później Egipt zagroził władzom Niemiec, że jeśli nie zwrócą popiersia Nefertiti, zostanie nałożony zakaz prowadzenia badań przez niemieckich archeologów na terytorium Egiptu. 
W roku 1929 Egipt próbował nieskutecznie odzyskać popiersie oferując w zamian inne dzieła starożytne. W 1933 roku Hermann Göring rozważał zwrot popiersia Nefertiti królowi Farukowi I w ramach układu politycznego, ale projekt ten odrzucił Hitler i powiedział rządowi egipskiemu, że będzie budować nowe muzeum egipskie: „W środku gmachu cudowna Nefertiti, zasiądzie na tronie... Niemcy nigdy nigdy nie zrezygnują z głowy królowej”. Przepadła także szansa przekazania popiersia Egiptowi po upadku III Rzeszy i zajęcia jej przez aliantów; popiersie przejęły wojska USA − lecz mimo żądań Egiptu − stanowisko amerykańskie w tej sprawie pozostało niewzruszone.
Kolejne negocjacje trwały w latach pięćdziesiątych XX wieku, ale reakacja władz RFN była negatywna. W roku 1989 egipski prezydent Hosni Mubarak podczas wizyty w Berlinie stwierdził iż Nefertiti „jest najlepszym ambasadorem Egiptu w Niemczech”.
Zahi Hawass, były szef Najwyższej Rady Starożytności, stwierdził, że popiersie królowej jest własnością Egiptu, a przekazanie go do Niemiec było nielegalne, a co za tym idzie powinno wrócić do Egiptu. Hawass utrzymuje stanowisko, że w 1913 roku władze egipskie zostały wprowadzone w błąd podczas podziału dzieł po badaniach archeologicznych prowadzonych przez Ludwiga Borcharta. Hawass zażądał wyjaśnienia i udowodnienia że popiersie zostało wywiezione legalnie. Według Kurta G. Siehra, kolejnym argumentem na rzecz zwrotu popiersia jest fakt, że „znaleziska archeologiczne mają swój «dom» w kraju pochodzenia oraz powinny być zachowane w tym kraju”.
W roku 2007 dr Hawass zagroził zakazem wystawiania egipskich starożytności w Niemczech, jeśli Nefertiti nie zostanie przekazana do Egiptu, ale bez skutku. Hawass rozważał wprowadzenie ogólnoświatowego bojkotu niemieckich muzeów i zakaz pożyczania dzieł starożytnych do ekspozycji na wystawach czasowych w Niemczech. Hawass chciał, by Niemcy przynajmniej pożyczyły popiersie do Egiptu w 2012 roku z okazji otwarcia nowego Wielkiego Muzeum Egipskiego w Gizie. Jednocześnie trwała kampania o nazwie „Podróże Nefertiti” zorganizowana przez członków stowarzyszenie "CulturCooperation" z siedzibą w Hamburgu. Rozdawali oni pocztówki przedstawiające popiersie Nefertiti z nadrukiem „zwrot do nadawcy” i napisali list otwarty do Ministra Kultury Niemieckiej, Berndta Neumanna, wspierając pogląd, że popiersie powinno zostać wypożyczone do Egiptu. W 2009 roku po powrocie popiersia Nefertete do Neues Museum, "CulturCooperation" zakwestionowało nową lokalizację dzieła.
Niemieccy historycy sztuki próbowali obalić wszelkie roszczenia zgłaszane przez Hawassa, wskazując na dokumenty z 1924 roku omawiające negocjacje między Borchardtem i władzami egipskimi, choć, jak wspomniano wcześniej, Borchardt został oskarżony o nieuczciwość. Władze niemieckie twierdzą również, że popiersie − jako zbyt kruche − nie nadaje się do transportu i że argumenty prawne przemawiające za repatriacją były nieistotne. Według „The Times” Niemcy obawiają się, że pożyczenie popiersia do Egiptu nie gwarantuje jego zwrotu do Berlina.
W grudniu 2009 roku dyrektor Muzeum Egipskiego w Berlinie, Friederike Seyfried, udostępniła Egiptowi dokumenty ujawniające − w protokole podpisanym przez niemieckiego archeologa i stronę egipską − że obiekt został wpisany jako „gipsowe i malowane popiersie księżniczki” (w pamiętniku Ludwig Borchardt pisze wyraźnie o niej jako Nefertiti), co dowodzi, że Borchardt napisał protokół tak, by jego kraj mógł otrzymać figurę. Hawass stwierdził: „materiały te potwierdzają tezę, że Borchardt postąpił nieetycznie i chciał w ten sposób oszukać”. Jednocześnie dodał, że Egipt nie uważa by popiersie Nefertiti zostało skradzione, co nie oznacza że nie ma wrócić do Egiptu.
Wygląd.
Opis popiersia.
Liczące wysokość 47 cm i ważące około 20 kg popiersie Nefertiti zostało wyrzeźbione z wapienia i pokryte polichromowanym stiukiem. Jest to rzeźba pełnoplastyczna (opracowana ze wszystkich stron), zachowana w dobrym stanie mimo kilku ubytków (m.in. na wysokości ramion i górnej partii klatki piersiowej, na twarzy, uszach, a ponadto w tylnej partii nakrycia głowy). 
Nakryta wysmukłym czepcem głowa osadzona jest na wydłużonej szyi, na której widoczne są krtań i mięśnie. Wysokie ramiona po bokach są przycięte, w sposób delikatny łączą się z liniami szyi co stanowi element stylizacji w celu wysmuklenia popiersia. Nefertiti jest tu przedstawiona jako dorosła, pełna wdzięku kobieta. Jej ciemnobłękitne oczy są lekko przysłonięte powiekami, obwódki oczu są silnie podkreślone czarnym konturem. Lewe oko jest niekompletne; brak tęczówki i źrenicy. Delikatniej zostały wyeksponowane łuki brwiowe, same brwi mają wygląd grubych łukowatych linii w tonacji ciemnoszarej. Na jej pełnych ciemnoczerwonych ustach rysuje się lekki uśmiech. Wyeksponowane zostały też w sposób subtelny policzki, zmarszczki i fałdy skórne (na powiekach, poniżej oczu oraz obok nosa). 
Na skroniach Nefertiti spoczywa wysoki ciemnobłękitny czepiec ozdobiony złocistym diademem królewskim z charakterystycznymi prostokątnymi segmentami w zielonkawych i rdzawych tonacjach. Z przodu diademu ureusz, w obecnym stanie silnie uszkodzony. Z tyłu widoczne są trzy symetrycznie zwisające wstęgi. Ramiona są przykryte z przodu ozdobnym kołnierzem złożonym z czterech szlaków, z geometrycznymi, stylizowanymi ornamentami w złocistych, beżowych, rdzawych i zielonkawych tonacjach.
Kolorystyka.
Ludwig Borchardt zlecił chemiczną analizę pigmentów, ich wyniki zostały opublikowane w 1923 roku. 
Analiza.
Kontekst historyczny.
Popiersie Nefertiti charakteryzuje się połączeniem tradycyjnego egipskiego kanonu, stylizacji i realizmu. Realizm poświadcza dostateczna znajomość anatomii i psychiki; w sposób sugestywny wyraża jej wdzięk, grację, spokój i dumę. Charakter rzeźby ma pewien związek z przesłankami historycznymi pomimo braku źródeł o pochodzeniu i losach przedstawionej tu osoby, która wciąż jest postacią tajemniczą. Istnieją przypuszczenia że Nefertiti była córką Ayi, dowódcy armii faraona Echnatona. Po zawarciu związku małżeńskiego z Echnatonem zmieniono jej imię na Neferferuaton ("Pięknością jest uroda Atona"). W Amarnie zachowały się częściowo reliefy ukazujące epizody z życia pary królewskiej. Nefertiti stała się jedną z doradczyń faraona, ten zaś w swojej twórczości poetyckiej wielokrotnie wyrażał swoją miłość do małżonki. 
Kolejnym sekretem są dalsze losy Nefertiti. W nieznanym czasie miała ona zniknąć, tłumaczy się to gwałtownymi protestami przeciwko kultowi Atona, w konsekwencji królowa miała przymusowo opuścić dwór. Miała zamieszkać w wiosce, w okolicach Amarny, tam zaś próbowano usunąć jej imię z reliefów, posagów i innych podobnych przedstawień, na znak niezadowolenia Echnatona. Przypuszczenie to jednak nie jest w pełni uzasadnione, ze względu na zachowane malowidła z grobu Meritaton (najstarszej córki Nefertiti i Echnatona), obrazujące jej ceremonię pogrzebową w Amarnie, która miała odbyć się w okresie rzekomej ucieczki Nefertiti. W dworskiej procesji Nefertiti uczestniczy u boku Echnatona.
Funkcja popiersia Nefretete.
Sprawa pierwotnej funkcji dzieła nie jest wciąż rozstrzygnięta. W pewnym sensie odpowiedzią jest brak tęczówki i źrenicy lewego oka. Kiedy popiersie zostało odkryte Ludwig Borchardt przypuszczał, że to jest efekt zniszczenia. Źrenica i tęczówka lewego oka odpadły, gdy warsztat rzeźbiarza Totmesa uległ zniszczeniu, ale po intensywnych poszukiwaniach nie odnaleziono brakującej części. Istniały spekulacje, że Nefretete miała chore oko, lub je straciła, chociaż obecność w innych posągów tęczówki i źrenicy zaprzecza takiej możliwości. Badania naukowe (prowadzony m.in. przez Dietricha Wildunga, Davida Silbermana) popiersia przyniosły zgoła inny rezultat, służyło jako model dla oficjalnych portretów królowej i był używany przez rzeźbiarza mistrza do nauczania swoich uczniów, zaś celowo niedokończone lewe oko miało tłumaczyć jak wyrzeźbić wewnętrzną strukturę oka. Hawass zaś zasugerował, że Totmes stworzył lewe oko, ale zostało później zniszczone.
Badania tomograficzne.
W ramach badań naukowych popiersie podjęto dwukrotnej tomografii, w 1992 i 2006 roku. Podczas pierwszej tomografii, przeskanowano popiersie co 5 mm (0,20 cala) i ujawniły szczegóły tylko 1-2 mm pod polichromią. Wcześniej podjęto dokładną obserwację dzieła. Dietrich Wildung, dyrektor Muzeum Egipskiego w Berlinie, obserwował dzieło podczas próby oświetlenia sali w Altes Museum - gdzie popiersie następnie wyeksponowano - zwrócił uwagę na zmarszczki na szyi i worki pod oczami Nefertiti, co sugeruje, że rzeźbiarz próbował przedstawiać oznaki starzenia się królowej. Następnie podjęto tomografię, potwierdzającą przypuszczenia Wildunga. Totmes dodał na policzki i oczy odrobinę gipsu by ułatwić wyrzeźbienie zmarszczek i udoskonalić swe dzieło. 
Po badaniach tomograficznych w 2006 roku prowadzonych przez Aleksandrę Huppertz, dyrektor Instytutu Nauk Obrazowych w Berlinie, wywnioskowano iż zmarszczki wokół ust i na policzkach i obrzęk na nosie zostały wyrzeźbione w wapiennym rdzeniu. Następnie Totmes umieszczał warstwy stiuku aby zniwelować zbędne wgłębienia i wypukłości. Mimo uwzględnienia pierwszych symptomów starzenia, twarz Nefertiti zdaniem Huppertz odzwierciedla „estetyczne ideały epoki”.

</doc>
<doc id="2754987" url="https://pl.wikipedia.org/wiki?curid=2754987" title="Joe Principe">
Joe Principe

Joe Principe (ur. 14 listopada 1974 w Chicago) – amerykański muzyk, gitarzysta basowy, wokalista, jeden z założycieli zespołu Rise Against, basista. 
Jest samoukiem, zaczynał grając ze słuchu utwory swoich ulubionych wykonawców wywierających duży wpływ na rozwój muzyki hardcore-punkowej. Zaczynał karierę w zespole 88 Fingers Louie, natomiast po 6 latach założył zespół Rise Against wraz z Timem McIlrath, gdzie gra do dziś. Jest współautorem albumów: "The Unraveling" (2001), "Revolutions per Minute" (2003), "Siren Song of the Counter Culture" (2004), "The Sufferer and the Witness" (2006), "Appeal to Reason" (7 października 2008), "Endgame" (15 marca 2011), "The Black Market" (15 lipca 2014).

</doc>
<doc id="2754990" url="https://pl.wikipedia.org/wiki?curid=2754990" title="Klaudiusz Antoni Rudolf de Laporte">
Klaudiusz Antoni Rudolf de Laporte

Klaudiusz Antoni Rudolf de Laporte SJ, (fra.) Claude-Antoine-Raoul Laporte (ur. 6 grudnia 1734 r. w Breście, zm. 2 września 1792 r. w Paryżu) – błogosławiony Kościoła katolickiego, męczennik, ofiara antykatolickich prześladowań okresu rewolucji francuskiej.
Do Towarzystwa Jezusowego wstąpił w Paryżu 24 września 1753 r. Studia przerwane przez kasatę zakonu kontynuował w seminarium diecezjalnym i po ich ukończeniu został wyświęcony w Brześciu we wrześniu 1763 r. W latach 1766 do 1769 był duszpasterzem rzemieślników w Bretanii, zaś między 1776 a 1786 był kapelanem Akademii Marynarki Wojennej w rodzinnej miejscowości i tam pełnił obowiązki administratora parafii . W okresie gdy w rewolucyjnej Francji nasiliło się prześladowanie katolików, odmówił złożenia przysięgi na cywilną konstytucję kleru. Po podjęciu tej decyzji wraz z Wilhelmem Antonim Delfautem opublikował antyrewolucyjne oświadczenie w którym zadeklarował jednocześnie gotowość poniesienia ofiary krwi w imię wiary. Przed aresztowaniem pracował na terenie na terenie diecezji paryskiej. Zatrzymany został 17 sierpnia 1792 r. i przewieziony do klasztoru karmelitów przy rue de Vaugirard 70, gdzie został zamordowany 2 września i znalazł się wśród około 114 ofiar rzezi, jako jeden z 14 jezuitów, którzy tam zginęli.
Był jedną z ofiar tak zwanych masakr wrześniowych, w których zginęło 300 duchownych i jednym z 23 zamordowanych jezuitów, ofiar nienawiści do wiary (łac) "odium fidei".
Dzienna rocznica śmierci jest dniem kiedy wspominany jest w Kościele katolickim, a jezuici także wspominają go także 19 stycznia.
Klaudiusz Antoni Rudolf de Laporte znalazł się w grupie 191 męczenników z Paryża beatyfikowanych przez papieża Piusa XI 17 października 1926 r.

</doc>
<doc id="2754991" url="https://pl.wikipedia.org/wiki?curid=2754991" title="Maturyn Mikołaj Le Bous">
Maturyn Mikołaj Le Bous

Maturyn Mikołaj Le Bous SJ, (fra.) Mathurin-Nicolas de la Ville-Crohain le Bous de Ville-Neuve (ur. 19 grudnia 1731 w Rennes, zm. 2 września 1792 w Paryżu) – błogosławiony Kościoła katolickiego, męczennik, ofiara antykatolickich prześladowań okresu rewolucji francuskiej.
Do Towarzystwa Jezusowego wstąpił 27 września 1751. Po kasacie zakonu został duszpasterzem diecezji paryskiej i pełnił obowiązki kapelana paryskich benedyktynek przy rue Bellechasse. W okresie gdy w rewolucyjnej Francji nasiliło się prześladowanie katolików, odmówił złożenia przysięgi na cywilną konstytucję kleru. Protestował przeciwko fanatyzmowi z jakim prześladowano katolików. Aresztowany w końcu sierpnia 1792 przewieziony został do klasztoru karmelitów przy rue de Vaugirard 70, gdzie zatłuczno go pałkami 2 września, był jedną z około 114 ofiar rzezi, jako jeden z 14 jezuitów, którzy tam zginęli.
Był jedną z ofiar tak zwanych masakr wrześniowych, w których zginęło 300 duchownych i jednym z 23 zamordowanych jezuitów, ofiar nienawiści do wiary (łac) "odium fidei".
Dzienna rocznica śmierci jest dniem kiedy wspominany jest w Kościele katolickim, a jezuici także wspominają go także 19 stycznia.
Maturyn Mikołaj Le Bous znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2754992" url="https://pl.wikipedia.org/wiki?curid=2754992" title="Colchani (Potosí)">
Colchani (Potosí)



</doc>
<doc id="2754993" url="https://pl.wikipedia.org/wiki?curid=2754993" title="Karol Franciszek Le Gué">
Karol Franciszek Le Gué

Karol Franciszek Le Gué SJ, (fra.) Charles-François le Gué (ur. 6 października 1724 w Rennes, zm. 2 września 1792 w Paryżu) – błogosławiony Kościoła katolickiego, męczennik, ofiara antykatolickich prześladowań okresu rewolucji francuskiej.
28 grudnia 1741 wstąpił do Towarzystwa Jezusowego w Paryżu. Po ukończeniu kolegium podjął studia teologiczne. Po otrzymaniu święceń kapłańskich został prefektem w szkole Louis le Grand. Po kasacie zakonu został kaznodzieją w diecezji paryskiej, gdzie między innymi w 1783 roku był rekolekcjonistą w okresie Wielkiego postu na dworze królewskim w Wersalu. Był jednym z współzałożycieli zgromadzenia Towarzystwa Najświętszego Serca Jezusa. W okresie gdy w rewolucyjnej Francji nasiliło się prześladowanie katolików w 1791 roku, odmówił złożenia przysięgi na cywilną konstytucję kleru. Protestował przeciwko fanatyzmowi z jakim prześladowano katolików. Aresztowany 10 sierpnia 1792 i przewieziony do klasztoru karmelitów, był jedną z około 114 ofiar rzezi jako jeden z 14 jezuitów, którzy tam zginęli 2 września.
Był jedną z ofiar tak zwanych masakr wrześniowych, w których zginęło 300 duchownych i jednym z 23 zamordowanych jezuitów, ofiar nienawiści do wiary (łac) "odium fidei".
Dzienna rocznica śmierci jest dniem kiedy wspominany jest w Kościele katolickim, a jezuici także wspominają go także 19 stycznia.
Karol Franciszek Le Gué znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2754994" url="https://pl.wikipedia.org/wiki?curid=2754994" title="Pożegnanie z bronią (film 1932)">
Pożegnanie z bronią (film 1932)

Pożegnanie z bronią (ang. "A Farewell to Arms") – amerykański film wojenny z 1932 roku, zrealizowany na podstawie powieści Ernesta Hemingwaya pod tym samym tytułem.
Film otrzymał Oscary za najlepszy dźwięk i zdjęcia. Był też nominowany do tej nagrody w kategorii najlepszy film i scenografia.
Treść.
Akcja toczy się w czasach I wojny światowej na froncie południowym. Porucznik Frederic Henry (Gary Cooper) jest Amerykaninem, służącym ochotniczo w szeregach armii włoskiej. Przypadkowo ranny trafia do szpitala, gdzie opiekuje się nim pielęgniarka Catherine Barkley, z pochodzenia Angielka. Młodzi zakochują się w sobie, jednak na drodze ich miłości stoi wojna...

</doc>
<doc id="2754996" url="https://pl.wikipedia.org/wiki?curid=2754996" title="Europejskie zawody małych federacji w brydżu sportowym">
Europejskie zawody małych federacji w brydżu sportowym

Europejskie Zawody Małych Federacji (European Small Federations Games) - zawody w brydżu sportowym organizowane dla federacji brydżowych, które mają poniżej 500 członków. Aktualnie organizowane są corocznie.
Podsumowanie medalowe.
Poniższa tabela pokazuje zdobycze medalowe poszczególnych krajów.
"Po najechaniu kursorem nad liczbę medali wyświetli się wykaz zawodów (następna tabela), na których te medale zostały zdobyte."

</doc>
<doc id="2754997" url="https://pl.wikipedia.org/wiki?curid=2754997" title="Kościół św. Bartłomieja w Jezioranach">
Kościół św. Bartłomieja w Jezioranach

Kościół św. Bartłomieja w Jezioranach — świątynia parafii Najświętszego Serca Pana Jezusa w Jezioranach.
Gotycki kościół św. Bartłomieja z 1390 r. (według tradycji miał, być ukończony w 1345 r., kiedy w dokumencie lokacyjnym uposażył go biskup Herman z Pragi) z wieżą dobudowaną w początkach XX wieku i cenną kołatką – jednym z rzadkich okazów sztuki odlewniczej. Wzniesiony jako trójnawowa hala bez chóru o czterech przęsłach, na planie zapożyczonym z kościoła św. Jana w Ornecie. Cegła ułożona według tzw. wątku polskiego. Podmurówka z kamienia polnego.
W 1912 r. kościół był poddany gruntownej renowacji, połączonej z rozbudową korpusu o dwa przęsła wschodnie, a wieża nadbudowana o dwie kondygnacje. Prezbiterium nie zostało wyodrębnione ale dobudowano nowa kruchtę a wieża została podwyższona. 
Obecnie jest to budowla halowa, trójnawowa, sześcioprzęsłowa (dwa przęsła pseudogotyckie), z piętrową zakrystia od strony północnej, kruchtą od strony południowej i kwadratowa wieża od strony zachodniej. W nawie głównej sklepienie gwiaździste, w nawie bocznej - sieciowe. Wieża z zegarem, czterokondygnacyjna z ostrołukowymi blendami. Portal ostrołukowy z profilowanymi ościeżami. W fasadzie kruchty znajduje się metalowa płaskorzeźba z popiersiem Matki Boskiej z Dzieciątkiem i napisem, odnoszącym się do pożaru z 1873 r.
Wyposażenie kościoła w większości barokowe (niejednolite, mieszane, z XVIII i XIX w.). Ołtarz główny z warsztatu Jana Chryzostoma Schmidta z Reszla pochodzi z roku 1734 r., konsekrowany przez bp Adama Stanisława Grabowskiego 16 października 1752 r.
Do parafii należą także:
Zobacz też: Parafia św. Bartłomieja w Jezioranach

</doc>
<doc id="2755003" url="https://pl.wikipedia.org/wiki?curid=2755003" title="Olga Bakłanowa">
Olga Bakłanowa

Olga Władimirowna Bakłanowa albo Baclanova (ur. 19 sierpnia 1900, zm. 6 września 1974) – aktorka sceniczna i filmowa urodzona w Rosji. Zdobyła uznanie w Stanach Zjednoczonych w epoce kina niemego. Znana jest także z roli Cleopatry w głośnym dźwiękowym filmie "Dziwolągi" z 1932 roku. Była nazywana "Rosyjską Tygrysicą". W szczytowym okresie swojej kariery podpisywała się jednym wyrazem: "Baclanova".
Życiorys.
Urodziła się w Moskwie. Była córką aktorki wczesnych rosyjskich filmów. Olga od młodych lat uczyła się aktorstwa. W 1912 roku została przyjęta do Moskiewskiego Akademickiego Teatru Artystycznego. W następnej dekadzie pojawiła się w kilku rosyjskich filmach. Przede wszystkim występowała jednak na deskach teatrów rosyjskich i europejskich.
W 1925 roku wraz z zespołem Moskiewskiego Teatru, który wystawiał na świecie sztukę "Lizystrata", przyjechała do Nowego Jorku. W 1926, kiedy jej zespół powracał do Rosji, Olga zdecydowała się pozostać w Stanach Zjednoczonych i tam dalej rozwijać swoją aktorską karierę. Szybko zdobyła sobie uznanie grając w niemych filmach, takich jak "Człowiek, który się śmieje" (1928), czy "Życie zaczyna się jutro" (1928).
Rozwój kina dźwiękowego postawił Olgę w trudnym położeniu, gdyż ciężko jej było dostosować się do nowej sytuacji ze względu na wyraźny rosyjski akcent. Przestawała grać główne role i zaczęła coraz częściej być aktorką epizodyczną. W 1932 roku zagrała główną rolę, okrutnej akrobatki Cleopatry w filmie "Dziwolągi". Film zyskał miano kultowego dopiero trzydzieści lat później, jednak w momencie premiery wzbudził tak wielkie kontrowersje, że wycofano go szybko z większości kin, co zaszkodziło Oldze Bakłanowej we wskrzeszeniu swej kariery w branży filmowej, z której stopniowo zaczynała się wycofywać. Nadal grywała jednak na deskach teatrów w Stanach Zjednoczonych i Wielkiej Brytanii. W 1943 roku pojawiła się w swoim ostatnim filmie "Claudia".
Pod koniec życia osiedliła się w Szwajcarii, gdzie zmarła w 1974 roku, cierpiąc m.in. na chorobę Alzheimera.
Życie prywatne.
Olga Bakłanowa była trzykrotną mężatką. Jej mężami byli:

</doc>
<doc id="2755004" url="https://pl.wikipedia.org/wiki?curid=2755004" title="Olga Baclanova">
Olga Baclanova



</doc>
<doc id="2755008" url="https://pl.wikipedia.org/wiki?curid=2755008" title="Kina w Bydgoszczy">
Kina w Bydgoszczy



</doc>
<doc id="2755009" url="https://pl.wikipedia.org/wiki?curid=2755009" title="Równik (ujednoznacznienie)">
Równik (ujednoznacznienie)



</doc>
<doc id="2755010" url="https://pl.wikipedia.org/wiki?curid=2755010" title="Jan Kaszuba (ujednoznacznienie)">
Jan Kaszuba (ujednoznacznienie)



</doc>
<doc id="2755011" url="https://pl.wikipedia.org/wiki?curid=2755011" title="Jan Kaszuba (strażnik starodubowski)">
Jan Kaszuba (strażnik starodubowski)

Jan Kaszuba herbu Poraj – strażnik starodubowski w 1712 roku.

</doc>
<doc id="2755013" url="https://pl.wikipedia.org/wiki?curid=2755013" title="Konstanty Antoni Kaszuba">
Konstanty Antoni Kaszuba

Konstanty Antoni Kaszuba herbu Poraj – cześnik starodubowski w 1710 roku, strażnik starodubowski w 1706 roku.

</doc>
<doc id="2755015" url="https://pl.wikipedia.org/wiki?curid=2755015" title="Kultur Shock">
Kultur Shock

Kultur Shock to grupa muzyczna z Seattle, łącząca elementy punka, muzyki cygańskiej, muzyki orientalnej, rocka i metalu. Jej liderem jest pochodzący z Bośni Srđan „Gino” Jevđević.
Muzycy grupy nazywają graną przez siebie muzykę "Balkan-punk".
Życiorys.
Grupa powstała w roku 1996 w Seattle. Jej członkowie pochodzą ze Bośni, Stanów Zjednoczonych, Indonezji i Bułgarii. Ten często koncertujący zespół wydał swoje ostatnie płyty przez własną, niezależną wytwórnię Kultur Shock Records. Wcześniej był związany z wytwórnią Koolarrow Records basisty Faith No More Billy’ego Goulda.
Teksty Kultur Shock odzwierciedlają lewicowo-anarchistowskie poglądy lidera Gino Jevđevića, śpiewającego po angielsku i po serbsko-chorwacku, a także po hiszpańsku, bułgarsku i francusku. Niektóre utwory (np. „Haide Yano” z albumu "Fucc the I.N.S.") są adaptacjami tradycyjnych pieśni z regionu byłej Jugosławii.
Jello Biafra, lider legendarnego zespołu punkowego Dead Kennedys, miał powiedzieć, że „Muzyka punkowa powinna brzmieć jak Kultur Shock.” (ang. "„Kultur Shock is what punk rock should sound like.”").
Do używanych przez Kultur Shock instrumentów należą: gitara, gitara basowa, perkusja, trąbka, skrzypce, saksofon, klarnet, darbuka i buzuki.
W marcu 2014 Kultur Shock wystartowali kampanię crowdfundingową, której celem było zebranie środków koniecznych do produkcji dziewiątego albumu grupy.

</doc>
<doc id="2755017" url="https://pl.wikipedia.org/wiki?curid=2755017" title="Isaiah Rider">
Isaiah Rider

Isaiah Rider Jr. (ur. 12 marca 1971 w Oakland) – amerykański koszykarz, występujący na pozycji rzucającego obrońcy bądź niskiego skrzydłowego.
Karierę koszykarską rozpoczynał w szkole średniej Encinal High School. Po jej ukończeniu zdecydował się pójść na koledż Allen Community College, skąd jednak przeniósł się na Antelope Valley College. Rok później po raz kolejny zmienił uczelnie, zostając tym razem zawodnikiem drużyny koszykarskiej uniwersytetu Nevady w Las Vegas. Po ukończeniu studiów w 1993, zgłosił się do draftu NBA, gdzie został wybrany z numerem piątym przez Minnesotę Timberwolves. Trzy lata później trafił do Portland Trail Blazers. W sezonie 1999-2000 grał w Atlancie Hawks, a następnie został zawodnikiem Los Angeles Lakers, skąd po roku trafił do Denver Nuggets. W 2001 zakończył karierę sportową.
Będąc studentem uniwersytetu Nevady w Las Vegas, został w 1993 wybrany do drugiej piątki All-American oraz najlepszym zawodnikiem konferencji Big West. Podczas pierwszego sezonu gry w NBA był członkiem pierwszego składu debiutantów, oraz wykonując wsad po równoczesnym przełożeniu piłki pod nogą, wygrał konkurs wsadów NBA. To zagranie uznawane jest za jeden z dziesięciu najbardziej spektakularnych wsadów w historii Slam Dunk Contest. W 2001 roku został wraz z Los Angeles Lakers mistrzem NBA.
W 2006 został oskarżony o porwanie. Mimo iż otrzymał sądowy zakaz zbliżania się do dzielnicy, w której dokonał porwania, kilka tygodni później spowodował w niej wypadek chcąc uniknąć kontroli policyjnej. Rok później przyznał się do posiadania kokainy oraz próby ucieczki przed policją. Został skazany na 7 miesięcy aresztu. W 2010 roku został zatrzymany za napaść na własną narzeczoną, a parę tygodni później za porwanie swojego jednomiesięcznego synka.

</doc>
<doc id="2755018" url="https://pl.wikipedia.org/wiki?curid=2755018" title="Piotr Krukowski (sztangista)">
Piotr Krukowski (sztangista)

Piotr Krukowski (ur. 13 września 1964) – polski sztangista, mistrz Polski, medalista mistrzostw świata i Europy.
Życiorys.
Był zawodnikiem klubu Budowlani Opole, W 1985 zdobył brązowe medale mistrzostw świata (w kategorii 90 kg, wynikiem 385 kg (177,5 kg + 207,5 kg)) i mistrzostw Europy (w kategorii 90 kg, wynikiem 390 kg (175 + 215 kg). Na mistrzostwach świata w 1986 zajął 4. miejsce w kategorii 90 kg wynikiem 387,5 kg (177,5 kg +210 kg). W tym samym roku zajął 5. miejsce na Igrzyskach Dobrej Woli w kategorii 100 kg z wynikiem 395 kg (175 kg + 220 kg). Wynik z podrzutu dał mu tzw. „mały” brązowy medal w tym boju. Został zakwalifikowany do startu na Igrzyskach Olimpijskich w Seulu (1988), ale bezpośrednio przed zawodami zdyskwalifikowano go za stosowanie dopingu. Po dwuletniej karze powrócił do startów i w 1990 był piąty na mistrzostwach świata w kategorii 90 kg wynikiem 357,5 kg (162,5 kg + 195 kg), a w 1992 czwarty na mistrzostwach Europy w tej samej kategorii wynikiem 362,5 kg (165 kg + 197,5 kg).
Trzykrotnie był mistrzem Polski (1984, 1985 w kategorii 90 kg, 1986 w kategorii 100 kg), dwa razy wicemistrzem (1987 w kategorii 90 kg, 1988 w kategorii 100 kg), dwa razy brązowym medalistą mistrzostw Polski (1990, 1992 w kategorii 100 kg.
Rekordy życiowe: 

</doc>
<doc id="2755020" url="https://pl.wikipedia.org/wiki?curid=2755020" title="Georgi Terziew">
Georgi Terziew

Georgi Iłkow Terziew (bułg. Георги Илков Терзиев, ur. 18 kwietnia 1992 w Sliwenie) – piłkarz bułgarski grający na pozycji obrońcy. Od 2013 roku jest zawodnikiem klubu Łudogorec Razgrad.
Kariera klubowa.
Swoją karierę piłkarską Terziew rozpoczął w klubie OFK Sliwen 2000. Następnie podjął treningi w Nafteksie Burgas. W sezonie 2007/2008 stał się członkiem pierwszego zespołu Nafteksu. 8 marca 2008 zadebiutował w drugiej lidze bułgarskiej w zwycięskim 10:0 domowym meczu z PFK Chaskowo. W Nafteksie grał do końca 2008 roku.
Na początku 2009 roku Terziew przeszedł do Czernomorca Burgas. Swój debiut w nim zanotował 29 sierpnia 2009 w wygranym 3:0 domowym meczu ze Sportistem Swoge.
W 2013 roku Terziew przeszedł do mistrza Bułgarii, Łudogorca Razgrad.
Kariera reprezentacyjna.
W swojej karierze Terziew grał w reprezentacji Bułgarii U-19 i U-21. W dorosłej reprezentacji zadebiutował 7 października 2011 roku w przegranym 0:3 towarzyskim spotkaniu z Ukrainą, rozegranym w Kijowie.

</doc>
<doc id="2755021" url="https://pl.wikipedia.org/wiki?curid=2755021" title="Rolf Hermann">
Rolf Hermann

Rolf Hermann (ur. 1 grudnia 1981 w Lubece), niemiecki piłkarz ręczny, reprezentant kraju grający na pozycji rozgrywającego. Mistrz Świata 2007.
Obecnie występuje w Bundeslidze, w drużynie TBV Lemgo.

</doc>
<doc id="2755022" url="https://pl.wikipedia.org/wiki?curid=2755022" title="Pogrom w Bagdadzie">
Pogrom w Bagdadzie



</doc>
<doc id="2755023" url="https://pl.wikipedia.org/wiki?curid=2755023" title="Tobias Reichmann">
Tobias Reichmann

Tobias Reichmann (ur. 27 maja 1988 w Berlinie Wschodnim) – niemiecki piłkarz ręczny, prawoskrzydłowy, od 2017 zawodnik MT Melsungen.
Reprezentant Niemiec, złoty medalista i najlepszy prawoskrzydłowy mistrzostw Europy w Polsce (2016) oraz brązowy medalista igrzysk olimpijskich w Rio de Janeiro (2016). Dwukrotny zwycięzca Ligi Mistrzów z THW Kiel (2009/2010, 2011/2012) oraz jednokrotny z Vive Kielce (2015/2016 – najlepszy strzelec meczu finałowego).
Kariera klubowa.
Początkowo występował w SV Lok Rangsdorf, następnie w LHC Cottbus oraz SC Magdeburg II, dla którego w sezonie 2008/2009 zdobył 102 gole w 24 meczach 2. Bundesligi. W latach 2009–2012 był graczem THW Kiel, z którym dwukrotnie wygrał Ligę Mistrzów, dwukrotnie zdobył mistrzostwo Niemiec i dwukrotnie sięgnął po Puchar Niemiec. W Bundeslidze rozegrał w ciągu trzech sezonów 78 spotkań i rzucił 115 bramek. W sezonach 2012/2013 i 2013/2014 był zawodnikiem HSG Wetzlar, w którego barwach wystąpił w 65 meczach niemieckiej ekstraklasy i zdobył 224 gole.
W latach 2014–2017 reprezentował barwy Vive Kielce, z którym zdobył trzy mistrzostwa Polski i trzy Puchary Polski. W sezonie 2015/2016, w którym rzucił 69 bramek w 19 spotkaniach, wygrał z kieleckim klubem Ligę Mistrzów – w rozegranym 29 maja 2016 meczu finałowym z węgierskim Veszprém (39:38) zdobył dziewięć goli (był najskuteczniejszym graczem Vive). W sezonie 2014/2015, w którym rzucił 26 bramek, zajął z Vive 3. miejsce w Lidze Mistrzów – w decydującym o brązowym medalu meczu z THW Kiel (28:26) zdobył trzy gole. Łącznie w ciągu trzech sezonów rzucił dla kieleckiej drużyny 122 bramki w Lidze Mistrzów. W lidze najwięcej goli zdobył w sezonie 2015/2016 (118 bramek w 26 meczach). W sezonie 2016/2017, w którym rozegrał 21 spotkań i rzucił 87 goli, został wybrany najlepszym zawodnikiem finałów Superligi – w dwóch decydujących o złotym medalu spotkaniach z Wisłą Płock zdobył 12 bramek.
W lipcu 2017 został zawodnikiem MT Melsungen (trzyletni kontrakt podpisał w 2016). W sezonie 2017/2018 rozegrał w Bundeslidze 30 meczów i zdobył 133 gole.
Kariera reprezentacyjna.
W 2008 zdobył srebrny medal mistrzostw Europy U-20 – w turnieju, który odbył się w Rumunii, wystąpił w pięciu meczach i rzucił osiem bramek. W reprezentacji A zadebiutował 22 września 2012 w przegranym meczu z Serbią (31:33), w którym zdobył cztery gole.
W 2013 uczestniczył w mistrzostwach świata w Hiszpanii (5. miejsce), podczas których rzucił sześć bramek w siedmiu meczach. W 2017 wystąpił w mistrzostwach świata we Francji (9. miejsce), w których rozegrał siedem spotkań i zdobył sześć goli.
W 2016 zdobył złoty medal podczas mistrzostw Europy w Polsce. W turnieju tym rozegrał osiem meczów, w których rzucił 46 goli (79% skuteczności), co dało mu 2. miejsce w klasyfikacji najlepszych strzelców. Został także wybrany najlepszym prawoskrzydłowym mistrzostw. Również w 2016 zdobył brązowy medal podczas igrzysk olimpijskich w Rio de Janeiro – w turnieju tym rzucił 41 bramek (82% skuteczności) i zajął 5. miejsce w klasyfikacji najlepszych strzelców.
W 2018 uczestniczył w mistrzostwach Europy w Chorwacji, w których rozegrał sześć meczów i zdobył 11 goli.
Życie prywatne.
W czerwcu 2017 ożenił się ze swoją wieloletnią partnerką Sariną, z którą ma dwoje dzieci.

</doc>
<doc id="2755024" url="https://pl.wikipedia.org/wiki?curid=2755024" title="Wola Krzysztoporska (przystanek kolejowy)">
Wola Krzysztoporska (przystanek kolejowy)

Wola Krzysztoporska – nieczynna stacja kolejowa w Woli Krzysztoporskiej na linii kolejowej nr 24 Piotrków Trybunalski – Zarzecze, w powiecie piotrkowskim, w województwie łódzkim, w Polsce.
Historia.
Stacja w Woli Krzysztoporskiej powstała w 1977 roku, razem z linią kolejową nr 24. Docelowo jednak miała być stacją węzłową na magistrali Lublin - Wrocław; ze stacji w kierunku wschodnim miał być wyprowadzony dwutorowy szlak do Idzikowic.
Najpóźniej od 1984 roku stacja była eksploatowana w ruchu pasażerskim; postój miały tu pociągi z Piotrkowa do Bełchatowa oraz Elektrowni Bełchatów. Ruch został zawieszony w 2000 roku.
16 grudnia 2022 roku doszło do podpisania umowy między PKP PLK a Urzędem Marszałkowskim Województwa Łódzkiego na modernizację i wydłużenie linii kolejowej do Bogumiłowa. Według planów, stacja w Woli Krzysztoporskiej ma zostać odbudowana w formie mijanki.

</doc>
<doc id="2755025" url="https://pl.wikipedia.org/wiki?curid=2755025" title="Bogdanów (przystanek kolejowy)">
Bogdanów (przystanek kolejowy)

Bogdanów – niewybudowany przystanek osobowy w Bogdanowie na linii kolejowej nr 24 Piotrków Trybunalski – Zarzecze, w powiecie piotrkowskim, w województwie łódzkim, w Polsce.

</doc>
<doc id="2755027" url="https://pl.wikipedia.org/wiki?curid=2755027" title="Eparchia taszkencka i uzbecka">
Eparchia taszkencka i uzbecka



</doc>
<doc id="2755028" url="https://pl.wikipedia.org/wiki?curid=2755028" title="Andrzej Komar">
Andrzej Komar

Andrzej Komar (ur. 29 lipca 1956) – polski sztangista, mistrz Polski, medalista mistrzostw świata i Europy.
Życiorys.
Był zawodnikiem klubu LKS Zjednoczeni Olsztyn. W 1983 zdobył brązowe medale mistrzostw świata i Europy w kategorii 100 kg, wynikiem 407,5 kg (180 kg + 227,5 kg)). Sukces ten dał mu zwycięstwo w Plebiscycie "Gazety Olsztyńskiej" na najlepszego sportowca województwa olsztyńskiego w 1983.
Na mistrzostwach świata w 1981 zajął 4. miejsce w kategorii 100 kg wynikiem 385 kg (170 kg + 215 kg), mistrzostw świata w 1982 nie ukończył, paląc rwanie.
W 1983 został mistrzem Polski w kategorii 100 kg.
Rekordy życiowe: 

</doc>
<doc id="2755030" url="https://pl.wikipedia.org/wiki?curid=2755030" title="Tribranchus">
Tribranchus



</doc>
<doc id="2755031" url="https://pl.wikipedia.org/wiki?curid=2755031" title="Terpolepis">
Terpolepis



</doc>
<doc id="2755034" url="https://pl.wikipedia.org/wiki?curid=2755034" title="Streets is Watching (ścieżka dźwiękowa)">
Streets is Watching (ścieżka dźwiękowa)

Streets is Watching – ścieżka dźwiękowa do filmu o tym samym tytule. Została wydana 18 maja 1998 roku w Stanach Zjednoczonych, a 12 września 1998 r. w Wielkiej Brytanii. Płyta zadebiutowała na 27. miejscu notowania Billboard 200. Wśród gości pojawili się Memphis Bleek, DMX, Ja Rule, N.O.R.E., czy DJ Clue. Za podkłady muzyczne odpowiadali między innymi M.O.P., DJ Clue, czy Damon Dash.

</doc>
<doc id="2755035" url="https://pl.wikipedia.org/wiki?curid=2755035" title="Cerkiew św. Aleksandra Newskiego w Taszkencie">
Cerkiew św. Aleksandra Newskiego w Taszkencie

Cerkiew św. Aleksandra Newskiego – prawosławna cerkiew w Taszkencie, znajdująca się na terenie cmentarza tego wyznania. 
Historia.
Świątynia została zbudowana w latach 1903–1905 ze środków przekazanych na ten cel przez gen. Wiernardiera. Projekt cerkwi opracował inżynier L. Burmeister, zaś kierownikiem prac budowlanych był inż. kapitan F. Smirnow. Ikonostas, wykonany z drewna i złocony, ufundował Nikołaj Iwanow. Poświęcenie głównego ołtarza, którego patronem jest Aleksander Newski, miało miejsce 8 maja 1905; ceremonii przewodniczył dziekan taszkencki protoprezbiter Konstantin Bogorodicki. Antymins dla cerkwi został przygotowany już dwa lata wcześniej i poświęcony przez biskupa taszkenckiego Paisjusza. 
Na początku lat 20. XX wieku cerkiew przeszła we władanie Żywej Cerkwi. Wierni opowiadający się za pozostaniem w kanonicznej jurysdykcji mogli korzystać jedynie z podlegającej jej kaplicy Ikony Matki Bożej „Wszystkich Strapionych Radość”. W latach 30. XX w. cerkiew św. Aleksandra Newskiego poważnie ucierpiała na skutek pożaru. Parafia Rosyjskiego Kościoła Prawosławnego została ponownie zarejestrowana przy cerkwi w 1941. W latach 60. XX w. na budynku wzniesione zostały nowe kopuły. Po generalnym remoncie wnętrza w 1996 świątynia została ponownie poświęcona.
W sąsiedztwie cerkwi znajdują się nagrobki trzech biskupów taszkenckich: Nikandra (Fienomienowa), Arseniusza (Stadnickiego) i Gabriela (Ogorodnikowa).

</doc>
<doc id="2755036" url="https://pl.wikipedia.org/wiki?curid=2755036" title="La Fete Sauvage">
La Fete Sauvage



</doc>
<doc id="2755039" url="https://pl.wikipedia.org/wiki?curid=2755039" title="Jan Rudnik">
Jan Rudnik

Jan Rudnik (ur. 2 września 1922, zm. 15 lutego 1986 w Rabce) – lekarz, profesor, pneumolog dziecięcy.
Naukę w szkole średniej przerwał wybuch II wojny światowej. W czasie wojny Jan Rudnik pracował jako robotnik rolny. Po wyzwoleniu zdaje maturę i podejmuje studia na Wydziale Lekarskim Uniwersytetu Gdańskiego. Już na III roku pracuje jako asystent w Zakładzie Anatomii Prawidłowej. W 1951 uzyskuje dyplom w Warszawie i jako stypendysta Ministerstwa Zdrowia pracuje w Zakładzie Radiologii Pediatrycznej Akademii Medycznej. Błyskotliwie rozwijająca się karierę przerywa gruźlica.
Choroba i operacja zmuszają Rudnika do zmiany planów zawodowych opuszczenia Warszawy i podjęcia leczenia w Zakopanem. W 1953 rozpoczyna pracę w Rabce jako asystent, a w 1956 jako ordynator tworzy 100 – łóżkowy oddział dla najcięższych przypadków gruźlicy dziecięcej oraz 200 – łóżkowy oddział dla niemowląt. W 1965 gruźlica stała się tematem pracy habilitacyjnej za którą nagrodzono Jana Rudnika nagrodą Rady Naukowej przy Ministrze Zdrowia. W 1972 Rudnik otrzymuje tytuł profesora. W latach 1970–1980 profesor był wiceprezesem, a potem prezesem Międzynarodowego Towarzystwa „Aerozole w Medycynie”. W latach 1982–1986 prezesem Europejskiego Towarzystwa Pneumologów Dziecięcych. W latach 1966–1986 ekspertem Światowej Organizacji Zdrowia. Szpital leczenia gruźlicy, w którym pracował i który rozbudował stał się w 1976 kliniką – Terenowym Oddziałem Instytutu Matki i Dziecka w Warszawie – placówką szkoleniową dla lekarzy i naukowo-badawczą.
Jan Rudnik jest autorem ponad 200 prac naukowych. Pod jego redakcją ukazał się pierwszy w Polsce podręcznik „Przewlekłe choroby układu oddechowego u dzieci” wydany w 1972. Za działalność naukową oraz za szkolenie lekarzy również zza granicy profesor nagradzany był odznaczeniami francuskimi, węgierskimi i niemieckimi. W Polsce jego pracę doceniono odznaczając między innymi Krzyżem Oficerskim Orderu Odrodzenia Polski oraz Medalem Komisji Edukacji Narodowej. Na wniosek dzieci zaś otrzymał Order Uśmiechu.
Profesor odszedł w wyniku ciężkiej i szybko postępującej choroby, pozostawiony majątek zapisał ówczesnemu Instytutowi Matki i Dziecka. Placówka ta została potem przekształcona w Oddział Terenowy Instytutowi Gruźlicy i Chorób Płuc i nazwana imieniem Jana i Ireny Rudników. Za pozostawione dewizy utworzono Fundację Ireny i Jan Rudników mającą ułatwić lekarzom wyjazdy na zagraniczne zjazdy i szkolenia naukowe. Profesor został pochowany na Starym Cmentarzu w Rabce przy ulicy Orkana. Ulicę przy której znajduje się IGiChP nazwano jego imieniem.

</doc>
<doc id="2755040" url="https://pl.wikipedia.org/wiki?curid=2755040" title="Cole Aldrich">
Cole Aldrich

Cole David Aldrich (ur. 31 października 1988 w Burnsville) – amerykański koszykarz, występujący na pozycji środkowego.
Szkoła średnia i college.
Uczęszczał do szkoły średniej Bloomington Jefferson High School położonej w Bloomington. W ostatnim roku nauki został wybrany najlepszym koszykarzem stanu przez dzienniki St. Paul Pioneer Press i Minneapolis Star-Tribune, biorąc także udział w meczu gwiazd organizowanym przez McDonald’s.
Po ukończeniu szkoły średniej, Aldrich kontynuował naukę na uniwersytecie Kansas. W debiutanckich rozgrywkach nie grał zbyt dużo, ze względu na obecność w zespole Darrella Arthura, Saszy Kauna i Darnella Jacksona. Jego zdobycze to zaledwie 2,8 punktu, 3 zbiórki w trakcie 8,3 minut na mecz. W swoim najlepszym występie zdobył 11 punktów i zebrał 11 piłek 3 marca 2008 w pojedynku z Texas Tech. Był też ważnym zawodnikiem półfinałowego spotkania Final Four przeciwko drużynie North Carolina, rozegranego 5 kwietnia 2008. Zagrał 16 minut i zdobył w tym czasie 7 punktów, zebrał 8 piłek i zablokował 4 rzuty rywali. W finale jego Kansas pokonali Memphis i zdobyli mistrzostwo NCAA.
Po odejściu trójki wysokich graczy do NBA lub Europy, Aldrich został podstawowym środkowym drużyny. W pierwszych 29 meczach zdobywał średnio 15,1 punktu i 10,8 zbiórek w trakcie 29.7 minut gry. 23 lutego 2009 zanotował rekordowe w karierze 20 zbiórek. 8 marca 2009 został wybrany do drużyny najlepszych zawodników konferencji Big 12. 22 marca 2009 został pierwszym zawodnikiem w historii Kansas, który zanotował triple-double. W spotkaniu z Dayton zdobył 13 punktów, zebrał 20 piłek i zanotował 10 bloków.
W trakcie ostatniego roku gry 15 razy kończył mecz z double-double. Został wybrany do drużyny najlepszych graczy oraz obrońców konferencji Big 12. Poprowadził swoją drużynę do bilansu 33-3.
NBA.
Oklahoma City Thunder.
24 czerwca 2010 został wybrany z 11 numerem draftu przez New Orleans Hornets. Tego samego dnia razem z Morrisem Petersonem trafił do Oklahoma City Thunder w wymianie za Craiga Brackinsa i Quincy Pondextera. 6 sierpnia 2010 podpisał dwuletni kontrakt z Thunder z opcją przedłużenia po stronie drużyny na kolejne dwa lata. Debiut w NBA zanotował już 31 października 2010 w spotkaniu z Utah Jazz. Zdobył 5 punktów, zanotował 2 zbiórki i 1 przechwyt w trakcie 11 minut gry. W całym sezonie rozegrał 18 meczów, grając średnio po 7,9 minut. W tym czasie zdobywał 1,0 punktu i 1,9 zbiórki na mecz.
W swoim debiutanckim sezonie trzykrotnie był wysyłany do gry w lidze NBDL w barwach Tulsa 66ers. Rozegrał dla nich łącznie 21 meczów, zdobywając średnio 10,3 punktu na mecz, a także notując 8,6 zbiórki i 2,6 bloku. Ten ostatni wynik dał mu siódme miejsce w końcowej klasyfikacji najlepiej blokujących. 28 czerwca 2011 Oklahoma City Thunder wykorzystali zapis w kontrakcie Aldricha i przedłużyli jego umowę do końca rozgrywek 2012-13.
W drugim sezonie jego rola się nie zmieniła. Wciąż grał tylko wtedy, gdy wynik meczu był już rozstrzygnięty. Najlepsze spotkanie rozegrał 3 marca 2012 przeciwko Atlanta Hawks. Zdobył wtedy 6 punktów, miał 7 zbiórek i 3 bloki w trakcie 14 minut gry. W całym sezonie zagrał w 26 meczach, średnio po 6.7 minut w każdym. Zdobywał 2,2 punktu i 1,8 zbiórki na mecz. Wystąpił także w 5 spotkaniach play-off. Na boisku przebywał przez 5,0 minut, zdobywając 2,0 punkty i 2,6 zbiórek.
Houston Rockets.
27 października 2012 został wymieniony do Houston Rockets razem z Daequanem Cookiem, Jamesem Hardenem i Lazarem Haywardem za Jeremy’ego Lamba, Kevina Martina i wybory w przyszłych draftach. W barwach Rockets zadebiutował 2 listopada 2012 w meczu z Atlanta Hawks rzucając 4 punkty w 13 minut gry. Najlepszy mecz zagrał 8 lutego 2013 przeciwko Portland Trail Blazers. Zdobył wtedy 6 punktów, zanotował 4 zbiórki, 1 asystę i 2 bloki w 14 minut gry. Łącznie dla Rakiet zagrał w 30 meczach, średnio po 7,1 minut. Zdobywał w tym czasie 1,7 punktu i 1,9 zbiórki na mecz.
Sacramento Kings.
20 lutego 2013 został wymieniony przez Houston Rockets razem z Toneyem Douglasem i Patrickiem Pattersonem do Sacramento Kings za Francisco Garcię, Tylera Honeycutta i Thomasa Robinsona. W barwach Kings zadebiutował 3 marca w wygranym meczu z Charlotte Bobcats, zdobywając 2 punkty. 14 kwietnia w spotkaniu z Houston Rockets ustanowił dwa rekordy kariery, zdobywając po 12 punktów i zbiórek. Było to jednocześnie jego pierwsze w karierze double-double. Zaledwie dzień później w meczu ze swoim drugim byłym klubem - Oklahoma City Thunder wyrównał rekord w punktach i poprawił o 1 w zbiórkach.
New York Knicks.
24 września 2013 podpisał kontrakt z New York Knicks. W barwach nowego zespołu zadebiutował 8 listopada 2013 w spotkaniu przeciwko Charlotte Bobcats. 12 marca 2014 w meczu przeciwko Boston Celtics wyszedł w pierwszej piątce, zaliczając double-double. Zdobył w tym spotkaniu 12 punktów, zebrał 10 piłek i zablokował 3 rzuty. 16 kwietnia w meczu z Toronto Raptors Aldrich ponownie wyszedł w pierwszym składzie i zagrał najlepszy mecz w karierze. Rzucił 13 punktów, zebrał 16 piłek i zablokował 5 rzutów. Rozgrywki zakończył notując średnio 2,0 punktu, 2.8 zbiórki i 0,7 bloku na mecz. 11 lipca 2014 przedłużył kontrakt z Knicks o kolejny sezon.
13 lipca 2015 podpisał umowę z klubem Los Angeles Clippers. Dokładnie rok później związał się z drużyną Minnesoty Timberwolves. 30 czerwca 2018 został zwolniony przez klub. 18 września dołączył do Atlanty Hawks. 2 października został zwolniony.
Statystyki.
"Stan na koniec sezonu 2018/19"
NBA.
Na podstawie Basketball-Reference.com 

</doc>
<doc id="2755041" url="https://pl.wikipedia.org/wiki?curid=2755041" title="Tobias Reichamnn">
Tobias Reichamnn



</doc>
<doc id="2755042" url="https://pl.wikipedia.org/wiki?curid=2755042" title="Genytremus">
Genytremus



</doc>
<doc id="2755044" url="https://pl.wikipedia.org/wiki?curid=2755044" title="Angelogonus">
Angelogonus



</doc>
<doc id="2755049" url="https://pl.wikipedia.org/wiki?curid=2755049" title="5. Europejskie Zawody Małych Federacji w Brydżu Sportowym">
5. Europejskie Zawody Małych Federacji w Brydżu Sportowym

5. Europejskie Zawody Małych Federacji (5th European Small Federation Games) – zawody brydżowe, które były rozgrywane w Tallinnie (Estonia) w dniach 24–26 września 2012 roku w ramach 45. Tallińskiego Festiwalu Brydżowego (45th Tallinn Bridge Festival).
Zwyciężyła drużyna Estonii w składzie: Vassili Levenko, Sven Sester, Tiit Laanemäe, Maksim Karpov, Jaanus Maripuu.
Poprzedni zwycięzcy.
W poprzednich, 4. zawodach, które odbyły się w San Marino, (San Marino) w okresie 13–16 września 2011 roku medalowe miejsca zdobyły:
Wyniki zawodów.
Do zawodów zostało zgłoszonych 14 zespołów, które w pierwszej fazie podzielono na grupy A i B, w której każdy zespół grał z każdym mecz 12 rozdaniowy.
Grupa A: Gruzja, Łotwa, Luksemburg, Monako, San Marino, Słowacja, Ukraina.
Grupa B: Białoruś, Cypr, Estonia, Litwa, Malta, Portugalia, Słowenia.
Do półfinałów przeszły drużyny:
W meczach półfinałowych Monako wygrało z Portugalią a Estonia wygrała z Gruzją.
W meczu o 3 miejsce wygrała Portugalia z Gruzją.
W meczu finałowym Estonia wygrała z Monako.
Ostatecznie medalowe miejsca zdobyły drużyny:
Transmisje z zawodów.
Wszystkie sesje zawodów były transmitowane w internecie poprzez BBO. Była jednoczesna transmisja z 2 stołów (jeden mecz).
Były następujące transmisje:

</doc>
<doc id="2755050" url="https://pl.wikipedia.org/wiki?curid=2755050" title="Strophiurichthys">
Strophiurichthys



</doc>
<doc id="2755051" url="https://pl.wikipedia.org/wiki?curid=2755051" title="Caulolepis">
Caulolepis



</doc>
<doc id="2755057" url="https://pl.wikipedia.org/wiki?curid=2755057" title="Friedrich Wilhelm Voigt">
Friedrich Wilhelm Voigt



</doc>
<doc id="2755058" url="https://pl.wikipedia.org/wiki?curid=2755058" title="Nils Axelsson">
Nils Axelsson

Nils Axelsson (ur. 18 stycznia 1906 w Helsingborgu, zm. 18 stycznia 1989 tamże) – szwedzki piłkarz, reprezentant kraju grający na pozycji obrońcy.
Kariera klubowa.
Swoją karierę piłkarską przypadającą na okres od 1927 do 1944 spędził w klubie Helsingborgs IF. W barwach tego klubu pięciokrotnie zdobywał mistrzostwo Szwecji w sezonach 1928/29, 1929/30, 1932/33, 1933/34 i 1940/41. Zdobył z nim także Puchar Szwecji w roku 1941. Łącznie przez 17 gry w Helsingborgu zagrał w 584 spotkaniach, w których strzelił jedną bramkę.
Kariera reprezentacyjna.
Axelsson zadebiutował w reprezentacji 14 czerwca 1929 w meczu przeciwko Finlandii, wygranym 3:1. József Nagy, ówczesny selekcjoner reprezentacji Szwecji powołał Axelssona na Mistrzostwa Świata 1934. Zagrał w wygranym 3:2 spotkaniu pierwszej rundy z Argentyną oraz w ćwierćfinale z Niemcami. Razem z ekipą osiągnął na włoskim turnieju ćwierćfinał. Po raz ostatni w reprezentacji zagrał 17 maja 1937 w przegranym 0:4 spotkaniu z Anglią. Łącznie w latach 1929–1937 zagrał w 23 spotkaniach reprezentacji Szwecji.
Sukcesy.
Helsingborgs IF

</doc>
<doc id="2755060" url="https://pl.wikipedia.org/wiki?curid=2755060" title="Leonardo (serial telewizyjny)">
Leonardo (serial telewizyjny)

Leonardo (2011–2012) – brytyjski serial przygodowy.
Światowa premiera serialu miała miejsce 11 kwietnia 2011 roku na antenie CBBC. W Polsce serial jest nadawany na kanale Filmbox Family z polskim lektorem. Od 1 grudnia 2012 roku serial jest nadawany na kanale TeleTOON+ z polskim dubbingiem.
Fabuła.
Serial opowiada o losach grupy nastolatków – „Maca” Machiavellego, Lisy oraz młodego Leonarda da Vinci, którzy odkrywają tajne stowarzyszenie zagrażające miastu.
Wersja polska.
Lektor (FilmBox Family).
Wersja polska: na zlecenie Filmbox – STUDIO SONORIA
Opracowanie na podstawie tłumaczenia: Dawida Szymańskiego – Dorota Suske
Czytał: Piotr Borowiec
Dubbing (teleTOON+).
Występują:
W pozostałych rolach:
oraz:
i inni
Wersja polska: na zlecenie teleTOON+ – Master Film
Dialogi i reżyseria: Dariusz Dunowski
Dźwięk i montaż: Aneta Michalczyk-Falana
Kierownictwo produkcji: Romuald Cieślak
Lektor: Kacper Kaliszewski

</doc>
<doc id="2755061" url="https://pl.wikipedia.org/wiki?curid=2755061" title="László Komár">
László Komár

László István Komár (ur. 28 listopada 1944 w Adásztevel, zm. 17 października 2012 w Budapeszcie) – węgierski piosenkarz.
Życiorys.
László Komár urodził się 28 listopada 1944 roku w miejscowości Adásztevel jako syn Mártona Komára i Irén Kovács.
W 1958 roku zaczął amatorsko grać rock and roll. W latach 1962–1965 grał w zespole Scampolo, a w latach 1965–1967 – w grupie Dogs. W 1966 roku wystąpił na festiwalu Táncdalfesztivál. W 1967 roku powrócił do Scampolo. Od 1969 do 1970 był członkiem zespołów Atlas i Bergendy, natomiast w latach 1971–1972 – wokalistą Non-Stop. W 1970 został wydany jego pierwszy singel, "Jóbarátom". W 1973 roku był członkiem Szemek, Szájak, Szívek, a rok później – grupy Sprint. W 1981 roku Pepita wydała jego pierwszą solową płytę.
W 2011 roku Hungaroton przyznał mu nagrodę za całokształt twórczości.
Dyskografia.
"źródło: allmusic.hu"
Filmografia.
"źródło: imdb.com"

</doc>
<doc id="2755063" url="https://pl.wikipedia.org/wiki?curid=2755063" title="The Mail Man">
The Mail Man

The Mail Man - minialbum amerykańskiego rapera E-40. Został wydany w sierpniu 1994 r. Do utworów "Captain Save a Hoe" i "Practice Lookin' Hard" powstały teledyski.
Lista utworów.
Źródło.

</doc>
<doc id="2755064" url="https://pl.wikipedia.org/wiki?curid=2755064" title="Tommy Igoe">
Tommy Igoe

Thomas "Tommy" Robert Igoe (ur. 18 listopada 1964 w Jersey City) – amerykański perkusista, muzyk sesyjny, a także publicysta. Założyciel formacji The Birdland Big Band. Syn perkusisty jazzowego Sonny'ego Igoe.
Tommy Igoe współpracował ponadto m.in. z takimi wykonawcami jak: New York Voices, Lew Anderson Big Band, The Chieftains, Patti Dunham, Art Garfunkel, Marie Clayton, Lauryn Hill, Blood, Sweat and Tears, Dave Grusin, Darlene Love, Rita Coolidge, Dave Wilcox, Stanley Jordan, Patty Austin, New Four Freshmen, Rosie O'Donell, Michael Zilber, Kim Nazarian, Darmon Meader, James Genus, Caprice Fox, Peter Eldridge, Jon Werking, Wyn Walshe, Dale Turk, Leo Traversa, Brent Stanton, Vinnie Riccitelli, Bill O'Connell, Joe Mosello, Romero Lubambo, Jeffrey Lesser, Randy Landau oraz Bruce Eidem.
Muzyk jest endorserem instrumentów firm Vic Firth, Yamaha i Zildjian.

</doc>
<doc id="2755073" url="https://pl.wikipedia.org/wiki?curid=2755073" title="Mistrzostwa Europy w Rugby 7 Kobiet 2009">
Mistrzostwa Europy w Rugby 7 Kobiet 2009

Mistrzostwa Europy w Rugby 7 Kobiet 2009 – siódme mistrzostwa Europy w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez FIRA-AER mające na celu wyłonienie najlepszej żeńskiej reprezentacji narodowej w tej dyscyplinie sportu w Europie. Zostały rozegrane w formie trzech turniejów w trzech hierarchicznie ułożonych dywizjach w okresie od 6 czerwca–12 lipca 2009 roku. 
Informacje ogólne.
Mistrzostwa zostały rozegrane w formie trzech turniejów, po jednym dla każdej klasy rozgrywkowej. Rywalizacja o medale miała miejsce 11–12 lipca w Hanowerze wśród dziesięciu najlepszych europejskich drużyn, wcześniej dwanaście zespołów rywalizowało 4–5 lipca w Liège w ramach Dywizji A oraz dziesięć w Dywizji B 6–7 czerwca w Zenicy. Pomiędzy dywizjami istnieje system awansów i spadków – po zakończonym sezonie najsłabsze reprezentacje z Top 10 oraz Dywizji A zostały relegowane do niższych klas rozgrywkowych, a ich miejsce zajęli zwycięzcy zawodów odpowiednio Dywizji A oraz Dywizji B.
Początkowo zakładana obsada zawodów została zmodyfikowana w związku z wycofaniem się reprezentacji Litwy.
Tytuł mistrza Europy obroniły Angielki.
Po zakończeniu zawodów ukazał się uaktualniony ranking europejskich reprezentacji, który był podstawą do ustalenia obsady turniejów w ME w 2010 roku.

</doc>
<doc id="2755074" url="https://pl.wikipedia.org/wiki?curid=2755074" title="Maximilian Maria von Thurn und Taxis">
Maximilian Maria von Thurn und Taxis

"Maximilian Maria" Karl Joseph Gabriel Lamoral von Thurn und Taxis (ur. 24 czerwca 1862 na Zamku Taxis koło Dischingen, zm. 2 czerwca 1885 w Ratyzbonie) był siódmym z kolei tytularnym księciem Thurn und Taxis i w latach 1871–1885 głową rodu książęcego.
Życie, rodzina i edukacja.
Był najstarszym z dwóch synów, a trzecim w ogóle dzieckiem księcia Maksymiliana Antoniego von Thurn und Taxis i księżniczki Heleny Karoliny Wittelsbach. Po śmierci ojca książę Maksymilian Maria został wyznaczony przez swojego dziadka Maksymiliana Karola na swojego następcę. W 1871 roku wraz ze śmiercią dziadka stał się oficjalną głową rodziny Thurn und Taxis, ale formalnie do czasu osiągnięcia pełnoletniości pozostawał pod opieką matki. Książę Maksymilian Maria zwany w rodzinie pieszczotliwie („"Bubi"”), aby przygotować się do sprawowania w przyszłości swoich funkcji pobierał nauki pod okiem barona Carla von Geyr-Schweppenburg. Uczęszczał także do szkoły publicznej. Od jesieni 1880 roku studiował kolejno na uniwersytetach w Bonn, Getyndze i Strasburgu. Studiował filozofię, prawo i ekonomię. Od wczesnej młodości przejawiał zamiłowanie nie tylko do konnej jazdy i polowania, ale także do promocji nauki i sztuki. Zobowiązał swojego archiwistę do napisania opartej na naukowych podstawach historii domu Thurn und Taxis.
Po dojściu do pełnoletniości, w dniu 24 czerwca 1883, roku książę Maksymilian przejął oficjalnie kierowanie domem Thurn und Taxis. Aby uczcić ten dzień, w mieście zorganizowano festyn, a księżna Helena Karolina Wittelsbach wydała uroczysty obiad z udziałem wielu znamienitych gości. Król Ludwik II odznaczył z tej okazji księcia Maksymiliana Orderem Świętego Huberta, książę Maksymilian zaś poczynił hojne darowizny na rzecz ubogich z Ratyzbony, jak również przeznaczył fundusze na renowację kościoła św. Emmerama. Od 1882 roku planowano poszerzenie książęcego zamku St. Emmeram. W tym celu 1883 roku postanowiono wyburzyć część dawnego klasztoru i zbudować nowe, południowe skrzydło zamku w stylu neorenesansowym. Prace prowadzone były pod nadzorem architekta Maxa Schultze w latach 1883–1885 i w latach następnych już za rządów księcia Alberta von Thurn und Taxis.
Śmierć i jej następstwa.
Książę Maksymilian Maria przebywał u wuja, cesarza Franciszka Józefa I w Wiedniu, gdzie brał udział w polowaniu na kuropatwy. Z pobytu tego powrócił już poważnie chory, a mimo to doglądał prac związanych z przebudową zamku. Książę, który w dzieciństwie chorował na szkarlatynę, cierpiał na chorobę serca. Choroba ta przyczyniła się do jego przedwczesnej śmierci. Aby odjąć siostrze trosk opiekę nad księciem przejął brat Heleny, książę Karol Teodor zwany w rodzinie („"Gackl"”), który był lekarzem. Nic jednak tak naprawdę nie mógł poradzić. Nie było w tamtym czasie sposobu, aby ratować życie osoby tak poważnie cierpiącej na dolegliwości sercowe. Książę Maksymilian Maria zmarł na zawał serca 2 czerwca 1885 roku, mając niespełna 23 lata. Nigdy się nie ożenił, nie pozostawił też potomstwa. Budowa zamku została ukończona przez następcę księcia Maksymiliana i jest uważana za jeden z najważniejszych zabytków swojej epoki w Niemczech. Po śmierci księcia Maksymiliana głową rodziny został jego brat, książę Albert von Thurn und Taxis.
Po śmierci księcia Maksymiliana kondolencje napływały z różnych stron świata i od wielu znamienitych osobistości. Wyrazy współczucia na ręce matki księcia złożył cesarz Wilhelm I Hohenzollern, pisząc o głębokiej stracie jaka stała się i jego udziałem, albowiem zawsze z radością witał księcia Maksymiliana w swojej rezydencji. Śmierć syna bardzo przeżyła matka Helena Karolina Wittelsbach, do tego stopnia, że popadła w chorobę psychiczną. Nigdy potem nie doszła już do pełnych sił. Zmarła, złożona zgryzotami i chorobą, 16 maja 1890 w Ratyzbonie, a zatem w niespełna pięć lat po swoim ukochanym synu.

</doc>
<doc id="2755075" url="https://pl.wikipedia.org/wiki?curid=2755075" title="Barlissen">
Barlissen



</doc>
<doc id="2755077" url="https://pl.wikipedia.org/wiki?curid=2755077" title="Pod Borem (województwo łódzkie)">
Pod Borem (województwo łódzkie)

Pod Borem – kolonia w Polsce położona w województwie łódzkim, w powiecie skierniewickim, w gminie Głuchów.
W latach 1975–1998 kolonia administracyjnie należała do województwa skierniewickiego.

</doc>
<doc id="2755078" url="https://pl.wikipedia.org/wiki?curid=2755078" title="Witoldów (powiat skierniewicki)">
Witoldów (powiat skierniewicki)

Witoldów – wieś w Polsce położona w województwie łódzkim, w powiecie skierniewickim, w gminie Głuchów.
W latach 1975–1998 miejscowość administracyjnie należała do województwa skierniewickiego.

</doc>
<doc id="2755081" url="https://pl.wikipedia.org/wiki?curid=2755081" title="Bank Gdański">
Bank Gdański



</doc>
<doc id="2755085" url="https://pl.wikipedia.org/wiki?curid=2755085" title="Captain America (film 1990)">
Captain America (film 1990)



</doc>
<doc id="2755090" url="https://pl.wikipedia.org/wiki?curid=2755090" title="Paweł (Borisowski)">
Paweł (Borisowski)

Paweł, imię świeckie Pawieł Pietrowicz Borisowski (ur. 29 października 1867 w Borisowskim, zm. 6 października 1938 w Sielifontowie) – rosyjski biskup prawosławny. 
Był synem prawosławnego diakona. Ukończył seminarium duchowne we Włodzimierzu, a następnie Moskiewską Akademię Duchowną. Po ukończeniu studiów został w Akademii stypendystą profesorskim. Od 1893 do 1896 był wykładowcą seminarium duchownego w Mohylewie, zaś od 1897 do 1906 - we Włodzimierzu. Od 1907 do 1908 był inspektorem seminarium duchownego w Penzie. W 1908, jako mężczyzna żonaty, przyjął święcenia kapłańskie. Miał już wtedy czworo dzieci: Olgę, Natalję, Siergieja i Nikołaja. W tym samym roku otrzymał godność protoprezbitera i został rektorem seminarium duchownego w Penzie. Kierował nim przez dwa lata, po czym został przeniesiony na analogiczne stanowisko w seminarium we Włodzimierzu. Z funkcji odszedł w 1916. W 1915, po śmierci żony, złożył wieczyste śluby mnisze, zachowując dotychczasowe imię. Natychmiast otrzymał godność archimandryty. 
23 kwietnia 1916 w soborze Zaśnięcia Matki Bożej we Włodzimierzu przyjął chirotonię biskupią z rąk arcybiskupa włodzimierskiego Aleksego i innych hierarchów. Otrzymał tytuł biskupa suzdalskiego, wikariusza eparchii włodzimierskiej. 
Aresztowany w czerwcu 1919, oskarżony o agitację antyradziecką zawartą w publicznie głoszonych kazaniach. Dzięki wstawiennictwu swojego zięcia, P. Kasatkina, po czterech dniach opuścił więzienie. Patriarcha moskiewski i całej Rusi Tichon mianował go biskupem czelabińskim, wikariuszem eparchii orenburskiej. Dwa lata później został biskupem wiackim i słobodzkim. Zdecydowanie zwalczał Żywą Cerkiew. W sierpniu 1922 został aresztowany po raz drugi razem z żyjącym z nim w jednym mieszkaniu biskupem pomocniczym eparchii wiackiej Wiktorem. Został oskarżony o związki z nielegalnymi organizacjami monarchistycznymi i nielegalne rozprzestrzenianie pism patriarchy Tichona oraz metropolity jarosławskiego Agatangela. Skazany na trzyletnią zsyłkę do Kraju Narymskiego, odbył całość wyroku i wrócił do Wiatki w 1926. W tym samym roku otrzymał godność arcybiskupa i ponownie został ordynariuszem eparchii wiackiej i słobodzkiej. Jeszcze w tym samym miesiącu (maju 1926) został uwięziony, ponownie razem z biskupem Wiktorem, i oskarżony o prowadzenie nielegalnej kancelarii eparchialnej i głoszenie „kontrrewolucyjnych kazań”. Ponownie skazany na trzyletnią zsyłkę, po roku przymusowego pobytu w Aleksandrowie (obwód włodzimierski) uzyskał możliwość powrotu do Wiatki. Został również włączony przez zastępcę "locum tenens" Patriarchatu Moskiewskiego metropolitę Sergiusza w poczet członków Tymczasowego Patriarszego Świętego Synodu. 
W 1929 został przeniesiony na katedrę jarosławską i rostowską, zaś w 1932 podniesiony do godności metropolity. W 1937 lub 1938 został aresztowany w Jarosławiu, obwiniony o prowadzenie agitacji antyradzieckiej i zorganizowanej aktywności kontrrewolucyjnej, w tym utworzenie w mieście grup powstańczo-dywersyjnych i przygotowywanie ich do zbrojnego antyradzieckiego powstania. W czasie przesłuchań przyznał się do winy i oskarżył 20 dalszych biskupów prawosławnych o analogiczną działalność. Skazany na śmierć, został rozstrzelany w październiku 1938 w Sielifontowie i tam również pochowany. W 1991 zrehabilitowany.

</doc>
<doc id="2755091" url="https://pl.wikipedia.org/wiki?curid=2755091" title="Henock Abrahamsson">
Henock Abrahamsson

Henock Abrahamsson (ur. 29 października 1909 w Lundby, zm. 23 kwietnia 1958 w Göteborgu) – szwedzki piłkarz, bramkarz. Uczestnik mistrzostw świata 1938. W latach 1937–1940 grywał dla klubu Gårda BK. W 1938 powołany na Mistrzostwa Świata, które odbywały się we Francji.
Kariera reprezentacyjna.
Podczas Mistrzostw Świata 1938 we Francji rozegrał wszystkie trzy mecze (z reprezentacjami: Kuby, Węgier i Brazylii).

</doc>
<doc id="2755092" url="https://pl.wikipedia.org/wiki?curid=2755092" title="Henrikas Radauskas">
Henrikas Radauskas

Henrikas Radauskas (ur. w 1910 r. w Krakowie, zm. w 1970 r. w Waszyngtonie) – litewski poeta i pisarz.
Dzieciństwo spędził w niedużej wsi pod Poniewieżem. Wkrótce po wybuchu I wojny światowej przeniósł się wraz z rodziną do Nowonikołajewska na Syberii, gdzie uczęszczał do szkoły podstawowej. Na Litwę powrócił w 1921 roku, gdzie kontynuował naukę w gimnazjum w Poniewieżu, a następnie w 1929 roku ukończył szkołę pedagogiczną w Poniewieżu. Do 1930 roku nauczał w wiejskiej szkole podstawowej w Kozakiszkach. W tym samym roku rozpoczął studia literackie i językowe (litewski, niemiecki i rosyjski) na Uniwersytecie Witolda Wielkiego w Kownie. Po ukończeniu studiów pracował jako spiker radiowy w Kłajpedzie, a w latach 1937-41 był redaktorem publikacji w litewskim Ministerstwie Edukacji.
W czasie II wojny światowej wyemigrował do Niemiec, najpierw do Berlina, a następnie do Reutlingen, gdzie w 1949 roku został sekretarzem w konsulacie francuskim. W tym samym roku wyjechał do Stanów Zjednoczonych i zamieszkał w Baltimore. W 1950 roku przeniósł się do Chicago. Przez prawie dziesięć lat był pracownikiem fizycznym. Od 1959 roku pracował dla Biblioteki Kongresu Stanów Zjednoczonych. Był członkiem Litewskiego Związku Pisarzy oraz PEN Clubu.
Za życia wydał cztery tomiki poezji:

</doc>
<doc id="2755093" url="https://pl.wikipedia.org/wiki?curid=2755093" title="Miejski Stadion Klubu Sportowego Legia im. Marszałka Józefa Piłsudskiego">
Miejski Stadion Klubu Sportowego Legia im. Marszałka Józefa Piłsudskiego



</doc>
<doc id="2755094" url="https://pl.wikipedia.org/wiki?curid=2755094" title="The Punisher – Mściciel">
The Punisher – Mściciel



</doc>
<doc id="2755097" url="https://pl.wikipedia.org/wiki?curid=2755097" title="Władimir Gadżew">
Władimir Gadżew

Władimir Gadżew (bułg. Владимир Гаджев, ur. 18 lipca 1987 w Welingradzie) – bułgarski piłkarz grający na pozycji środkowego pomocnika. Od 2016 roku jest zawodnikiem klubu Coventry City.
Kariera klubowa.
Swoją karierę piłkarską Gadżew rozpoczął w klubie Lewski Sofia. Następnie w 2004 roku przeszedł do szkółki piłkarskiej Panathinaikosu. W sezonie 2005/2006 był członkiem kadry pierwszego zespołu, jednak nie zadebiutował w nim w pierwszej lidze greckiej. W 2006 roku został wypożyczony na rok do drugoligowego Lewadiakosu. Z kolei w sezonie 2007/2008 przebywał na rocznym wypożyczeniu w innym greckim klubie, OFI 1925.
W 2008 roku Gadżew został wypożyczony na sezon 2008/2009 do Lewskiego Sofia. W Lewskim zadebiutował 9 sierpnia 2008 w przegranym 0:1 wyjazdowym meczu z Wichrenem Sandanski. W sezonie 2008/2009 wywalczył z Lewskim mistrzostwo kraju, a następnie podpisał z nim kontrakt. Latem 2009 zdobył z Lewskim Superpuchar Bułgarii.
W 2016 Gadżew został piłkarzem Coventry City.
Kariera reprezentacyjna.
W swojej karierze Gadżew grał w reprezentacji Bułgarii U-21. W dorosłej reprezentacji zadebiutował 17 listopada 2010 roku w przegranym 0:1 towarzyskim spotkaniu z Serbią, rozegranym w Sofii.

</doc>
<doc id="2755098" url="https://pl.wikipedia.org/wiki?curid=2755098" title="Stadion Miejskiego Klubu Sportowego Polonia im. gen. Kazimierza Sosnkowskiego">
Stadion Miejskiego Klubu Sportowego Polonia im. gen. Kazimierza Sosnkowskiego



</doc>
<doc id="2755100" url="https://pl.wikipedia.org/wiki?curid=2755100" title="Lehde (Spreewald)">
Lehde (Spreewald)

Lehde (dolnołuż. "Lědy") - część miasta Lübbenau/Spreewald, dawniej samodzielna wioska dolnołużycka, położona w centrum bagien i sieci kanałów Spreewaldu.
Wieś stanowi centrum ruchu turystycznego w Spreewaldzie - krzyżują się tutaj szlaki rowerowe i kajakowe, a także wypływają stąd liczne łodzie płaskodenne do przewozu turystów kanałami spreewaldzkimi. W centrum osady zlokalizowane są liczne restauracje i punkty sprzedaży pamiątek. Nad kanałami zbudowano kilka drewnianych mostków z rynnami do przeprowadzania rowerów, charakterystycznych dla terenu Spreewaldu, po których przekracza się kanały. W Lehde funkcjonuje Muzeum Ogórka (przybliżające historię i wyrób ogórków spreewaldzkich) i skansen ("Freilandmuseum") architektury tego rejonu. Zachowała się tutaj drewniana zabudowa łużycka. Założenie urbanistyczne osady pozostaje pod ochroną konserwatorską.
Do 1931 do wsi nie prowadziły żadne utwardzone drogi, a najlepszą formą dotarcia były łodzie (zimą rolę dróg przejmowały zamarznięte kanały).

</doc>
<doc id="2755102" url="https://pl.wikipedia.org/wiki?curid=2755102" title="Garden City (Alabama)">
Garden City (Alabama)

Garden City – miasto w Stanach Zjednoczonych, w stanie Alabama, w hrabstwie Cullman.

</doc>
<doc id="2755103" url="https://pl.wikipedia.org/wiki?curid=2755103" title="US Open 2012 (gra podwójna kobiet)">
US Open 2012 (gra podwójna kobiet)

US Open 2012 - gra podwójna kobiet – zawody deblowe kobiet, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 28 sierpnia a 9 września na nowojorskich kortach USTA Billie Jean King National Tennis Center.

</doc>
<doc id="2755106" url="https://pl.wikipedia.org/wiki?curid=2755106" title="Zwenyhorodka">
Zwenyhorodka



</doc>
<doc id="2755109" url="https://pl.wikipedia.org/wiki?curid=2755109" title="Garden City (Kolorado)">
Garden City (Kolorado)

Garden City – miasto w Stanach Zjednoczonych, w stanie Kolorado, w hrabstwie Weld.

</doc>
<doc id="2755110" url="https://pl.wikipedia.org/wiki?curid=2755110" title="Ortopatia">
Ortopatia

Ortopatia (z gr. ορθό, "ortho" – „właściwy” i πάθος, "pathos" „cierpienie”) lub inaczej Higiena Naturalna (ang. Natural Hygiene (NH)) jest to praktyka pseudomedyczna zaliczana do medycyny niekonwencjonalnej pochodząca z ruchu "Nature Cure". Zwolennicy tej praktyki uważają, że dieta, post i inne działania związane ze stylem życia są podstawą w zapobieganiu chorobom i ich leczeniu, mimo braku naukowych dowodów na jej skuteczność . Ortopatia jest obecnie uznanwana za praktykę pseudomedyczną, zakładającą szkodliwe dla organizmu ludzkiego praktyki jak np. głodówki, jednak wywodzi się z XIX wiecznego pojęcia "Higieny", która podważała ówczesne nieskuteczne i często szkodliwe praktyki medyczne, zwane allopatią lub ang. heroic medicine.
Historia.
Za twórcę "ortopatii" uznawany jest Herbert McGolphin Shelton, który w 30 opublikowanych w pierwszej połowie XX wieku książkach formalizuje to pojęcie. Jego pierwsza praca to wydana po raz pierwszy w 1926 roku "Living Life to Live it Longer". W tym samym roku zaczyna praktykować "ortopatię", podajac się na lekarza (za co jest trzykrotnie aresztowany i skazywany za karę grzywny). W 1928 założył "Dr. Shelton’s Health School in San Antonio" gdzie zaczyna nauczać zasad ortopatii"."
Prace Herberta M. Sheltona bazują na poglądach Isaaca Jenningsa, amerykańskiego lekarza, który w latach 20. XIX sprzeciwiał się ówczesnym praktykom medycznym, uważanym obecnie za nieskuteczne i toksyczne (np. lewatywy z dymu tytoniowego). Jako alteretywę Jennings proponuje właściwie odżywianie, odpoczynek i zmianę stylu życia, uznając je za najistotniejsze praktyki w zapobieganiu chorobom i ich leczeniu . Herbert M. Shelton powołuje się również na amerykańskiego pastora Sylvestera Grahama i brytyjskiego lekarza Thomas Allinson, którzy byli propagatorami idei wpływu diety, zwłaszcza spożywania pieczywa pełnoziarnistego, na zdrowie.

</doc>
<doc id="2755112" url="https://pl.wikipedia.org/wiki?curid=2755112" title="Mozzetta">
Mozzetta



</doc>
<doc id="2755113" url="https://pl.wikipedia.org/wiki?curid=2755113" title="Madness (ujednoznacznienie)">
Madness (ujednoznacznienie)



</doc>
<doc id="2755114" url="https://pl.wikipedia.org/wiki?curid=2755114" title="Leokadia Zorrilla, służąca artysty">
Leokadia Zorrilla, służąca artysty

Leokadia Zorrilla, służąca artysty (hiszp. "Una manola: doña Leocadia Zorrilla" lub "La Leocadia") – malowidło ścienne hiszpańskiego malarza Francisco Goi.
Okoliczności powstania.
Dzieło należy do cyklu 14 czarnych obrazów – malowideł wykonanych przez Goyę na ścianach jego domu "Quinta del Sordo" w latach 1819–1823. Zostały one sfotografowane przez Jeana Laurenta, a następnie przeniesione na płótna w latach 1874–1878 przez malarza Salvadora Martíneza Cubellsa. Obecnie znajdują się w zbiorach Muzeum Prado. Goya wykonał ten szczególny cykl obrazów na kilka lat przed śmiercią. Wyrażają jego lęk przed starością i samotnością, są również satyrą rodzaju ludzkiego i państwa hiszpańskiego.
Analiza.
Obraz przedstawia dojrzałą kobietę ubraną w żałobny strój. Kobieta stoi oparta o skałę lub kopiec z ziemi, nad którym widać ozdobne żelazne ogrodzenie umieszczane zwykle na mogiłach.
Krytycy czarnych obrazów zgodnie interpretują przedstawioną postać jako Leokadię Zorrilla y Galarza lub Leokadię Weiss (była żoną Isidora Weiss). Leokadia była gospodynią i kochanką Goi, mieszkała razem z artystą w "Quinta del Sordo". Razem z nimi mieszkało dwoje dzieci Leokadii: Guillermo i Rosario, która mogła być córką Goi. Związek z zamężną Leokadią mógł być jednym z powodów, dla których Goya zakupił dom "Quinta del Sordo" w odosobnionym miejscu poza miastem. W 1824 roku Leokadia wyjechała razem z Goyą do Francji i opiekowała się nim aż do śmierci artysty w 1828 roku.
Mogiła, którą widać na obrazie może nawiązywać do ciężkiej choroby, z którą zmagał się Goya w 1819 roku, na krótko przed namalowaniem czarnych obrazów. Goya chorował prawdopodobnie na tyfus lub żółtaczkę i był wtedy bliski śmierci. Swoje zmagania z chorobą przedstawił na obrazie "Autoportret z doktorem Arrietą". Artysta mógł namalować własny grób, jako zapowiedź zbliżającej się śmierci.
Na obrazie Goi Leokadia ma zamyślony i nostalgiczny wyraz twarzy. Widać również smutek, ale nie rozpacz po stracie ukochanego. Czarny welon okrywa jej twarz i opada na ramiona. Żółtawe światło pada na twarz, ramiona i pierś Leokadii kontrastując z czernią jej żałobnego stroju. Grube czarne kontury zaznaczają sylwetkę Leokadii, w tle widać bladoniebieskie niebo i chmury w świetle dnia. W przeciwieństwie do innych czarnych obrazów krajobraz nie jest ciemny i przygnębiający, smutek wzbudza raczej sama przedstawiona na obrazie scena.
Tak jak w przypadku innych czarnych malowideł paleta barw jest bardzo ograniczona, dominuje czerń, ochra i odcienie niebieskiego. Te barwy podkreślają temat śmierci, wdowieństwa i żałoby. To dzieło, podobnie jak cała seria, zawiera elementy właściwe dla XX-wiecznego ekspresjonizmu.

</doc>
<doc id="2755116" url="https://pl.wikipedia.org/wiki?curid=2755116" title="Obraz Schrödingera">
Obraz Schrödingera



</doc>
<doc id="2755117" url="https://pl.wikipedia.org/wiki?curid=2755117" title="Van valami…">
Van valami…

Van valami… (węg. "Jest coś…") – czwarty studyjny album węgierskiego zespołu Ámokfutók, wydany przez Warner-Magneoton w 1997 roku. Album został wydany na MC i CD. Album przez 69 tygodni utrzymywał się na węgierskiej Top 40 album- és válogatáslemez-lista, najlepiej plasując się na czwartym miejscu.

</doc>
<doc id="2755118" url="https://pl.wikipedia.org/wiki?curid=2755118" title="Van valami...">
Van valami...



</doc>
<doc id="2755119" url="https://pl.wikipedia.org/wiki?curid=2755119" title="Obraz Heisenberga">
Obraz Heisenberga



</doc>
<doc id="2755120" url="https://pl.wikipedia.org/wiki?curid=2755120" title="Leipe">
Leipe

Leipe (dolnołuż. "Lipje") - dawna wieś dolnołużycka, położona w centrum bagien i sieci kanałów Spreewaldu, obecnie część miasta Lübbenau (Lubnjow).
Osada jest dawną wioską rybacką, założoną przez Łużyczan w końcu XIV wieku na wzniesieniu śródbagiennym o rozmiarach 400x800 m. Cechą charakterystyczną wsi było to, że jej główną arterią komunikacyjną była rzeka Sprewa, a od strony lądu znajdowały się tylko tylne wejścia do gospodarstw. Do 1936 do Leipe nie prowadziła żadna utwardzona droga. Obecnie osada prezentuje wysokie walory estetyczne dla osób spływających kanałami, np. na kajakach. We wsi znajdują się restauracje, przystanie i wypożyczalnie sprzętu wodnego.

</doc>
<doc id="2755121" url="https://pl.wikipedia.org/wiki?curid=2755121" title="Obraz Diraca">
Obraz Diraca



</doc>
<doc id="2755122" url="https://pl.wikipedia.org/wiki?curid=2755122" title="Obraz oddziaływania">
Obraz oddziaływania



</doc>
<doc id="2755125" url="https://pl.wikipedia.org/wiki?curid=2755125" title="Bertha Werke">
Bertha Werke



</doc>
<doc id="2755126" url="https://pl.wikipedia.org/wiki?curid=2755126" title="Garden City (Georgia)">
Garden City (Georgia)

Garden City – miasto w Stanach Zjednoczonych, w stanie Georgia, w hrabstwie Chatham.

</doc>
<doc id="2755128" url="https://pl.wikipedia.org/wiki?curid=2755128" title="Abiola Dauda">
Abiola Dauda

Abiola Adedeji Dauda (ur. 3 lutego 1988 w Lagos) – nigeryjski piłkarz grający na pozycji środkowego napastnika. Jest prawonożny.
Karierę rozpoczynał w klubie Grassroot Highlanders. OD 2017 reprezentuje barwy greckiego PAE Atromitos, do którego przyszedł w 2017 roku z SBV Vitesse.

</doc>
<doc id="2755130" url="https://pl.wikipedia.org/wiki?curid=2755130" title="Włoski ruch oporu w Afryce Wschodniej">
Włoski ruch oporu w Afryce Wschodniej

Włoski ruch oporu w Afryce Wschodniej – działania w formie wojny partyzanckiej, prowadzone od lata 1941 do jesieni 1943 roku przez Włochów i lojalnych wobec nich tubylców przeciwko aliantom, na zajętych przez nich, w czasie kampanii wschodnioafrykańskiej, terenach Włoskiej Afryki Wschodniej podczas II wojny światowej.
Geneza.
Po zwycięskiej dla Królestwa Włoch wojnie z Cesarstwem Etiopii w latach 1935–1936 na terenie trzech włoskich kolonii utworzono Włoską Afrykę Wschodnią. W planach Benita Mussoliniego tereny te miały stać się częścią przyszłego włoskiego imperium mającego być kontynuatorem tradycji Imperium Rzymskiego. W celu umocnienia włoskiego panowania stacjonowało tam kilkadziesiąt tysięcy żołnierzy wspieranych przez lojalne oddziały złożone z tubylców. Potencjał militarny Włoch w tym rejonie stanowił istotne zagrożenie dla brytyjskich posiadłości w Somalii, Kenii, Egipcie i Sudanie. Niebezpieczeństwo to wzrosło wraz z zawiązaniem sojuszu faszystowskich Włoch z III Rzeszą i wybuchem II wojny światowej. 
Włochy przystąpiły do wojny 10 czerwca 1940 roku. Oznaczało to utworzenie dwóch frontów wojennych w Afryce – północnego i wschodniego. Głównym celem włoskich sił stało się opanowanie Egiptu i Kanału Sueskiego, będącego strategiczną drogą morską między Morzem Śródziemnym i Morzem Czerwonym, a przez to z Oceanem Indyjskim. Po początkowych sukcesach, z których największym było zajęcie w sierpniu Somali Brytyjskiego, włoskie wojska w Afryce Wschodniej, pozbawione praktycznie dostaw zaopatrzenia, zaprzestały zmasowanej ofensywy. Po kilku miesiącach, alianci, którzy zdecydowanie wzmocnili w tym rejonie swoje siły, przeszli do kontrofensywy, wypierając systematycznie Włochów z zajmowanego terenu. Wkrótce zajęli obszar całej Włoskiej Afryki Wschodniej. Do Etiopii powrócił także z wygnania cesarz Hajle Syllasje. Ostatnia włoska twierdza, Gonder, poddał się Brytyjczykom 27 listopada 1941 roku. Akt kapitulacji podpisał generał Guglielmo Nasi. Jak się wkrótce okazało, nie oznaczało to jednak końca działań zbrojnych na tym terenie.
Już podczas walk w 1940 i 1941 niektórzy włoscy oficerowie zaczęli stosować taktykę wojny podjazdowej w stosunku do jednostek i posterunków brytyjskich, zwłaszcza przy użyciu oddziałów złożonych w większości z ludności tubylczej. Używano przy tym zarówno jednostek piechoty jak i kawalerii. Szczególnie dała się we znaki siłom brytyjskim Grupa Kawalerii Amhara dowodzona przez porucznika Amedeo Guilleta. Jego niezwykle ryzykowny sposób prowadzenia walki poprzez śmiałe rajdy na pozycje i konwoje przeciwnika, który przynosił jednak spore sukcesy, spowodował nadanie mu pseudonimu "Diabelski Dowódca". Także podczas alianckiej ofensywy niektóre odcięte od głównych sił grupy żołnierzy przechodziły do nieregularnych działań w celu przebicia się przez brytyjskie linie.
Po upadku Gonderu na wolności nadal pozostawały niedobitki włoskich oddziałów. Znaczna część żołnierzy, nie zważając na oficjalny akt kapitulacji podpisany przez Nasiego, postanowiła kontynuować walkę, w nadziei na zwycięstwo w Afryce Północnej sił państw Osi dowodzonych przez Erwina Rommla, które pozwoliłoby odzyskać utracone kolonie. W konspiracji i walce brali udział również cywile i agenci wywiadu. Szacuje się, że wojnę partyzancką prowadziło około 7000 Włochów wspieranych dodatkowo przez tubylców.
Działalność włoskiego ruchu oporu.
Pierwotnie powstały dwie organizacje partyzanckie: "Fronte di Resistenza" (pol. "Front Oporu") i "Figli d’Italia" (pol. "Synowie Italii"). 
Pierwsza z nich była wojskową organizacją pod dowództwem pułkownika Lucchettiego. Koncentrowała się na działaniach sabotażowych, dywersyjnych i wywiadowczych w głównych miastach byłej Włoskiej Afryki Wschodniej. Zebrane informacje na temat posunięć wojsk brytyjskich nadal przekazywano różnymi sposobami do Włoch.
"Synowie Italii" została sformowana głównie z członków Milicji Faszystowskiej tak zwanych Czarnych Koszul. Od września 1941, oprócz walki z brytyjskimi żołnierzami, faszyści prowadzili akcje nękające skierowane przeciw włoskim cywilom, byłym żołnierzom i tubylcom, którzy pomagając wojskom alianckim, zostali uznani przez nich za zdrajców ojczyzny.
Aktywne działania prowadził oddział tigrajskich wojowników dowodzony przez porucznika Amedeo Gullieta w Erytrei. W okolicach Desji operował partyzancki oddział majora Gobbiego. Od początku 1942 w Erytrei istniała grupa pod rozkazami kapitana Aloisiego, która pomagała w ucieczce z alianckich obozów jenieckich umieszczonym tam żołnierzom i cywilom. Działania włoskiego ruchu oporu objęły również Somali Brytyjskie, które Włosi zajęli jeszcze w 1940. 
Oddziały nazywane z języka włoskiego "bande" uzbrojone były przede wszystkim w broń lekką. Dominowała broń ręczna. Partyzanci używali głównie pistoletów Beretta M1934, karabinów Carcano model 91, granatów ręcznych i dynamitu. Wyposażenie stanowiły również karabiny maszynowe Fiat i Schwarzlose, a niektóre oddziały używały też lekkich dział piechoty kalibru 65 mm i moździerzy. Mimo nieuniknionych problemów logistycznych, zwłaszcza niedużych ilości amunicji, Włosi podejmowali przeciw wojskom i administracji alianckiej wszelkiego rodzaju działania klasycznego ruchu oporu. 
Nie tylko żołnierze z wcześniejszych jednostek liniowych zaangażowali się w działalność przeciw okupantom włoskich kolonii. Z bronią w ręku lub w konspiracji nadal działali na tych terenach agenci wywiadu, jak i cywile, którzy nie pogodzili się z przegraną. W styczniu 1942 Francesco de Martini, kapitan "Servizio Informazioni Militari" (ówczesny włoski wywiad wojskowy, odpowiednik niemieckiej Abwehry), wysadził magazyn amunicji w Massaua w Erytrei. Następnie, po ucieczce z niewoli, w Jemenie zorganizował on grupę składającą się z erytrejskich żeglarzy wykorzystujących małe łodzie zwane "sambuco", w celu obserwacji ruchów Royal Navy na akwenie Morza Czerwonego. Otrzymywane od nich informacje na temat posunięć brytyjskiej marynarki przekazywał za pomocą radiostacji do Rzymu. Z ich pomocą dokonywał również sabotażu na wybrzeżu i ataków na przybrzeżną żeglugę. Trwało to do sierpnia, kiedy został pochwycony na morzu przez brytyjskich komandosów. Natomiast w tym samym miesiącu Rosa Dainelli, lekarka zaangażowana w działalność Frontu Oporu, przedostała się na teren głównego składu amunicji brytyjskiej armii w Addis Abebie. Kobiecie udało się go wysadzić, a eksplozja była tak potężna, że został zniszczony praktycznie cały zapas amunicji mającego dopiero wejść do użytku pistoletu maszynowego Sten. Opóźniło to na wiele miesięcy jego użycie na północnoafrykańskim teatrze działań wojennych, a przez to i w ogóle, gdyż tam miał zostać wykorzystany w boju po raz pierwszy. Sama Dainelli przeżyła wybuch.
W styczniu 1942, włoskim oficerom udało się skoordynować pod dowództwem generała Muratoriego, jednego z dowódców Milicji Faszystowskiej w Afryce Wschodniej, działalność wielu partyzanckich grup. Jego działania doprowadziły do tego, że w pewnym momencie doszło do buntu plemion Oromów przeciwko wojskom brytyjskim w północnej Etiopii. Powstanie zostało stłumione przez siły brytyjskie i etiopskie dopiero na początku 1943. Podczas jego trwania, w 1942, cesarz Hajle Syllasje, zaczął dyplomatycznymi kanałami negocjować z włoskimi powstańcami. Prawdopodobnie zrobił to będąc pod wrażeniem niedawnego zwycięstwa Rommla pod Tobrukiem i wizji odzyskania Etiopii przez wojska Osi. Lucchetti, już po zakończeniu walk, deklarował, że cesarz był gotów zaakceptować oficjalnie włoski protektorat, pod następującymi warunkami: całkowitej amnestii dla skazanych przez Włochów Etiopczyków, obecności jego rodaków na każdym szczeblu administracji oraz udziałowi Syllasjego w przyszłych władzach protektoratu.
Latem 1942 największe sukcesy w organizowaniu zasadzek miały oddziały pułkownika Calderariego w Somalii, pułkownika Di Marco w Ogadenie, a w Etiopii grupy Afarów pod dowództwem pułkownika Ruglio i Czarne Koszule centuriona (odpowiednik wojskowej rangi kapitana w Milicji Faszystowskiej) De Varda.
Tymczasem wobec ciągłej aktywności ruchu oporu i obawy o ewentualne kontakty konspirantów z japońskimi okrętami podwodnymi operującymi na Oceanie Indyjskim Brytyjczycy internowali znaczną część włoskiej ludności Somalii. Wzmocniono także wojskowe garnizony, przerzucając żołnierzy z Kenii i Sudanu, wspieranych przez siły pancerne i lotnictwo.
Jesienią 1942 aktywność partyzantki zaczęła słabnąć. Złożyły się na to porażka sił włosko-niemieckich pod El Alamein oraz schwytanie Lucchiettiego. Malało także poparcie miejscowej ludności, a co za tym idzie, topniała również liczba tubylczych partyzantów. Mimo to ataki na aliantów przeprowadzano jeszcze przez rok.
Zakończenie walk.
Część żołnierzy poddała się ostatecznie Brytyjczykom, ale sporej grupie udało się wcześniej przedrzeć do będących w odwrocie wojsk Osi w Afryce Północnej, a nawet wrócić do Włoch. Był wśród nich Amedeo Guillet, który dotarł do Tarentu 3 września 1943. Wykazywał on dalszą chęć do walki i nalegał podczas spotkań w Ministerstwie Wojny o zorganizowanie sprzętu dla partyzantów i przerzucenie go z powrotem na terytorium Afryki Wschodniej. Jego starania zdały się na nic, gdyż niedługo później Włochy skapitulowały.
Jednym z ostatnich włoskich partyzantów, który poddał się wojskom brytyjskim był Corrado Turchetti, który napisał w swoich pamiętnikach, że niektórzy żołnierze zastawiali pułapki na oddziały alianckie do października 1943 (a więc jeszcze po ogłoszeniu kapitulacji Włoch). Ostatnim włoskim oficerem, który stawiał czynny opór, był pułkownik Nino Tramonti w Erytrei.
Działalność włoskiej partyzantki nie miała oczywiście większego wpływu na przebieg działań wojennych, nawet dla w miarę pobliskiego, przez pewien czas, frontu północnoafrykańskiego. Resztki rozbitych włoskich armii, wspomagane niewyszkolonymi i w dodatku ciągle malejącymi oddziałami tubylczymi, nie mogły stanowić dla zdecydowanie liczniejszych i lepiej uzbrojonych sił alianckich wielkiego zagrożenia, mimo lokalnych sukcesów i zadawanych przeciwnikowi strat, zwłaszcza materialnych. Z drugiej strony wojskom brytyjskim, etiopskim i ich sojusznikom nie udało się jednoznacznie zlikwidować włoskiego oporu, ani poprzez działania militarne ani też wywiadowcze, policyjne, administracyjne czy propagandowe. Wygasał on raczej systematycznie wobec braku środków do prowadzenia dalszej walki, a także, co najistotniejsze, rozwoju sytuacji na froncie śródziemnomorskim i braku perspektywy odbicia tych terenów przez państwa Osi. Szanse te ostatecznie zostały pogrzebane wraz z upadkiem Mussoliniego i kapitulacją Włoch przed aliantami. Podjęty opór stanowił także pewne zaprzeczenie, podsycanego przez aliancką propagandę, stereotypu włoskiego żołnierza jako słabo wyszkolonego, nieskorego do walki i raczej chętnie idącego do niewoli lub dezerterującego, gdy nadarzy się taka okazja.

</doc>
<doc id="2755131" url="https://pl.wikipedia.org/wiki?curid=2755131" title="Garden City (Idaho)">
Garden City (Idaho)

Garden City – miasto w Stanach Zjednoczonych, w stanie Idaho, w hrabstwie Ada, nad rzeką Boise.

</doc>
<doc id="2755137" url="https://pl.wikipedia.org/wiki?curid=2755137" title="Kroplomierz">
Kroplomierz



</doc>
<doc id="2755139" url="https://pl.wikipedia.org/wiki?curid=2755139" title="Max Nordau">
Max Nordau

Max Simon Nordau (ur. 29 lipca 1849 w Peszcie, zm. 23 stycznia 1923 w Paryżu) – węgierski pisarz żydowskiego pochodzenia, filozof i lekarz, jeden z głównych ideologów współczesnego syjonizmu. Urodził się jako Simon Maximilian Südfeld. Był współzałożycielem Światowej Organizacji Syjonistycznej, pełnił funkcję przewodniczącego i wiceprzewodniczącego na kilku Kongresach Syjonistycznych.
Życiorys.
Dzieciństwo i młodość.
Nordau urodził się w 1849 roku jako Simon Maximilian Südfeld, w mieście Peszt w Królestwie Węgier (współczesne Węgry). Jego rodzice byli bardzo biednymi ortodoksyjnymi Żydami. Ojciec (Gabriel Südfeld) był hebrajskim poetą. Wcześniej był rabinem w Królestwie Prus, przyjechał jednak do Pesztu aby pracować jako prywatny nauczyciel. Młody Maximilian odebrał tradycyjne żydowskie wykształcenie religijne. Dodatkowo ojciec nauczył go łaciny, greki i hebrajskiego. W rodzinnym mieście ukończył żydowską szkołę podstawową, a następnie katolickie gimnazjum. Studiował medycynę na Uniwersytecie w Budapeszcie, który ukończył w 1872 roku.
Nordau był przykładem całkowicie zasymilowanego Żyda. Ożenił się z protestancką chrześcijańską kobietą, i czuł przynależność kulturową do Niemiec. W autobiograficznym szkicu napisał: „Kiedy osiągnąłem wiek piętnastu lat, porzuciłem żydowski sposób życia i studiowanie Tory (...) judaizm pozostał jedynie w pamięci, od tamtej pory zawsze czułem się jako Niemiec”.
Praca zawodowa.
Karierę literacką Maximilian rozpoczął jeszcze przed studiami uniwersyteckimi. Początkowo pisał wiersze, eseje i opowiadania, z których kilka zostało opublikowanych w 1863 roku. Od 1865 roku pracował jako krytyk literacki w gazecie „Der Zwischenact”, a następnie awansował na redaktora. Później był korespondentem kilku innych gazet. Po ukończeniu studiów Maximilian wyjechał do Wiednia, aby spełnić swój obowiązek służby wojskowej w armii Monarchii Austro-Węgierskiej – był wojskowym chirurgiem. Następnie przez sześć kolejnych lat podróżował po głównych państwach Europy. Przed wyjazdem do Berlina zmienił nazwisko na Nordau. Potem odwiedził Rosję, Szwecję, Wielką Brytanię, Islandię, Francję, Hiszpanię i Włochy. Podczas swych podróży był korespondentem gazet „Frankfurter Zeitung”, „Vossische Zeitung”, „Pester Lloyd” i „Wiener Medicinische Wochenschrift”. Od maja 1876 do listopada 1878 mieszkał z matką w Paryżu, a następnie powrócił do Budapesztu, gdzie otworzył praktykę lekarską. W tym samym roku wydał dwa tomy zebranych swoich wcześniejszych publikacji – "Aus dem Wahren Milliardenlande. Pariser Studien und Bilder". Rok później opublikował dwa tomy pod tytułem "Vom Kreml zur Alhambra", oraz później "Seifenblasen. Federzeichnungen und Geschichten".
W 1880 roku przeprowadził się do Paryża, w którym spędził większość swojego życia. Pracował jako lekarz ogólny i korespondent gazety "Die Neue Freie Presse". W pierwszym roku pobytu w Paryżu wydał "Paris Unter der Republik. Dritten Neue Bilder", a w 1881 roku we współpracy z Ferdinandem Gross swoją pierwszą komedię "Journalisten Die" (zwana później "Aus der Zeitungswelt"). W 1882 roku Uniwersytet Paryski oficjalnie potwierdził jego stopień naukowy doktora medycyny o specjalności ginekologia.
W 1883 roku Nordau opublikował "Conventionelle Lügen der Kulturmenschheit". Była to pierwsza publikacja, która zapewniła mu międzynarodową sławę i rozpoznawalność jego nazwiska. Książka ta wzbudziła duże kontrowersje w Monarchii Austro-Węgierskiej i Imperium rosyjskim, gdzie zabroniono jej sprzedaży, a wszystkie znalezione egzemplarze skonfiskowano. Austriacki dekret państwowy potępił książkę za „znieważanie członków rodziny cesarskiej; za zakłócanie spokoju publicznego, próbę wzbudzenia pogardy i nienawiści do osoby cesarza; za podżeganie do nienawiści wobec wspólnot religijnych”. W 1885 roku opublikował książkę "Paradoxe", będącą kontynuacją jego serii niezwykłych badań nad umysłową i moralną patologią współczesnej cywilizacji. W 1887 roku wydał powieść "Die Krankheit des Jahrhunderts", w 1891 roku powieść "Gefühlskomödie", w 1892 roku "Seelenanalysen", a w 1894 roku dramat w czterech aktach "Das Recht zu Lieben". Wydana w 1893 roku książka "Entartung" wywołała duże literackie kontrowersje. Nordau wykazał w niej, że wielu pisarzy i artystów przejawia dokładnie takie same cechy co chorzy psychicznie przestępcy, wykazując ślady "degeneracji", którą on określił jako "chorobliwe odchylenie od pierwotnego typu, i zaspokojenie ich niezdrowymi impulsami z długopisem i ołówkiem". W 1894 roku w Berlinie zaprezentowany został jego dramat "Die Kugel", a w 1897 roku opublikowano powieść "Drohnenschlacht".
Pod koniec 1894 roku wybuchła afera szpiegowska w armii francuskiej. Oficer pochodzenia żydowskiego, kapitan Alfred Dreyfus został oskarżony o przekazywanie tajnych informacji Niemcom. Podczas procesu atakowały go środowiska prawicowe, a propaganda antyżydowska uzyskiwała coraz większą popularność wśród społeczeństwa francuskiego. Afera Dreyfusa spowodowała u Nordau ponowne zwrócenie uwagi na problem żydowski. Poznał wówczas Theodora Herzla, z którym się zaprzyjaźnił i bardzo szybko został jego doradcą. W dniu 20 stycznia 1898 roku poślubił owdowiałą Dunkę, Annę Kaufmann (mieli jedną córkę). W tym samym roku ukazał się jego dramat "Doktor Kohn". Jego motywem był problem małżeński – młody żydowski uczony z wysoką pozycją w świecie nauki, zakochał się w zamożnej i wykształconej młodej kobiecie chrześcijańskiej. Przeciwko zawarciu przez nich małżeństwa stanęły właśnie różnice religijne. Nordau postawił w ten sposób pytanie, czy mógłby przyjąć chrześcijaństwo, nie wierząc w jego nauki. Poszukując rozwiązania problemu, bohater dramatu doświadczył różnych postaci antysemityzmu.
Działalność syjonistyczna.
Gdy Theodor Herzl opublikował w 1896 roku swój słynny artykuł "Państwo Żydowskie" (niem. "Der Judenstaat"), Nordau szybko dołączył do ruchu syjonistycznego. Tak gorliwie zaangażował się, że bardzo szybko zaczął być postrzegany jako naturalny przywódca ruchu. W konsekwencji, gdy w 1897 roku w Bazylei odbył się Pierwszy Kongres Syjonistyczny, Nordau został wybrany jego przewodniczącym. Na zakończenie kongresu wygłosił przemówienie, które było potem tłumaczone na liczne języki i przedrukowywane na całym świecie. Nordau odgrywał kluczową rolę w Światowej Organizacji Syjonistycznej, działając na rzecz osadnictwa żydowskiego w Palestynie. Podczas Drugiego Kongresu Syjonistycznego w 1898 roku, Nordau użył terminu „muskularnego judaizmu” (niem. "Muskel-Judenthum"). Odnosił się on do idei, która starała się nakłonić Żydów by sięgali do ideałów moralnych i kulturowych judaizmu, dzięki czemu poprzez dyscyplinę i wytrwałość będą coraz silniejsi. Wizja sprawnego fizycznie Żyda zastąpiła w ten sposób stereotyp słabego i upośledzonego intelektualnie Żyda.
Po wybuchu I wojny światowej został oskarżony przez francuskie władze o sprzyjanie Niemcom (pochodził z Węgier, które były częścią Austro-Węgier). Zaprzeczył temu, musiał jednak opuścić Francję i zamieszkać w Madrycie. Po wojnie powrócił do Paryża, gdzie zmarł 23 stycznia 1923 roku. W 1926 roku jego szczątki przewieziono do Tel Awiwu w Brytyjskim Mandacie Palestyny.
Poglądy.
Nordau był wielkim krytykiem cywilizacji europejskiej. Równocześnie był zwolennikiem ewolucji we wszystkich rzeczach i popierał francuski racjonalizm światopoglądowy, który na podstawie czystej logiki żądał, aby wszyscy ludzie byli jednakowo traktowani. Wychodząc z tych filozoficznych koncepcji, Nordau bardzo szybko przeszedł do ruchu syjonistycznego. Emancypację Żydów postrzegał on jako naturalną konsekwencję logiki: Każdy człowiek rodzi się z pewnymi prawami; Żydzi są ludźmi, w konsekwencji rodzący się Żydzi posiadają ludzkie prawa.
W licznych swoich publikacjach Nordau starał się wyjaśnić pozorną sprzeczność między równością wobec praw a istnieniem antysemityzmu, który we współczesnej formie różnił się od starego antysemityzmu religijnego. Nordau odróżniał sytuację panującą w Wielkiej Brytanii od sytuacji będącej na kontynencie. „W Anglii emancypacja jest prawdą (...) Została zakończona w sercach i potwierdzona wyraźnie przez prawodawstwo”. Podkreślał, że emancypacja Żydów będzie rzeczywistą dopiero wówczas, gdy dokona prawdziwych zmian w społeczeństwie. W przeciwnym razie pozostanie abstrakcyjną ideą powtarzaną przez pisarzy i dziennikarzy, nigdy nie stając się rzeczywistością w codziennym życiu społeczeństwa.

</doc>
<doc id="2755143" url="https://pl.wikipedia.org/wiki?curid=2755143" title="US Open 2012 (gra podwójna mężczyzn)">
US Open 2012 (gra podwójna mężczyzn)

US Open 2012 - gra podwójna mężczyzn – zawody deblowe mężczyzn, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 28 sierpnia a 7 września na nowojorskich kortach USTA Billie Jean King National Tennis Center.

</doc>
<doc id="2755148" url="https://pl.wikipedia.org/wiki?curid=2755148" title="Jean-René Koch">
Jean-René Koch

Jean-René Koch (ur. 8 listopada 1970) – francuski szachista, mistrz międzynarodowy od 1989 roku.
Kariera szachowa.
Dwukrotnie (1986/87 i 1987/88) reprezentował Francję na mistrzostwach Europy juniorów, był również dwukrotnie (1989, 1990) uczestnikiem mistrzostw świata juniorów. Wielokrotnie startował w finałach indywidualnych mistrzostw Francji, zdobywając trzy medale: srebrny (1990) oraz dwa brązowe (1988, 1993). W 1989 r. był uczestnikiem rozegranych w Hajfie drużynowych mistrzostw Europy, natomiast w 1992 r. wystąpił na szachowej olimpiadzie w Manili. W 1993 r. zdobył w Paranagui brązowy medal młodzieżowych (do 26 lat) drużynowych mistrzostw świata. 
Odniósł kilka sukcesów w turniejach międzynarodowych, m.in. III m. w Genewie (turniej B, za Danielem Summermatterem i Robertem Kuczyńskim) oraz II m. w Bredzie (1994, mistrzostwa NATO, za Lucasem van der Lindenem). Od 2003 r. startuje wyłącznie w drużynowych rozgrywkach ligi francuskiej.
Najwyższy ranking w karierze osiągnął 1 lipca 2001 r., z wynikiem 2518 punktów zajmował wówczas 14. miejsce wśród francuskich szachistów.

</doc>
<doc id="2755149" url="https://pl.wikipedia.org/wiki?curid=2755149" title="Roman Procházka">
Roman Procházka

Roman Procházka (ur. 14 marca 1989 w Jaslovskich Bohunicach) – słowacki piłkarz grający na pozycji ofensywnego pomocnika. Od 2020 roku jest zawodnikiem klubu Górnik Zabrze.
Kariera klubowa.
Swoją karierę piłkarską Procházka rozpoczął w klubie Spartak Trnawa. Przed sezonem 2006/2007 awansował do kadry pierwszego zespołu Spartaka. W zespole Spartaka zadebiutował 13 maja 2007 w wygranym 2:1 wyjazdowym meczu z ŠK Eldus Močenok, rozegranym w ramach baraży o utrzymanie się w pierwszej lidze słowackiej. W sezonie 2008/2009 stał się podstawowym zawodnikiem Spartaka. W Spartaku grał do końca sezonu 2011/2012. W klubie tym rozegrał 124 mecze i strzelił w nich 11 goli.
W czerwcu 2012 roku Procházka przeszedł do Lewskiego Sofia. W Lewskim zadebiutował 11 sierpnia 2012 w wygranym 1:0 domowym meczu z Czernomorcem Burgas. W czerwcu 2013 roku wypożyczono go do Spartaka Trnawa.
Kariera reprezentacyjna.
W swojej karierze Procházka grał w reprezentacji Słowacji U-21. W dorosłej reprezentacji zadebiutował 20 sierpnia 2011 roku w wygranym 2:1 towarzyskim spotkaniu z Austrią, rozegranym w Klagenfurcie.

</doc>
<doc id="2755150" url="https://pl.wikipedia.org/wiki?curid=2755150" title="Roman Prochazka">
Roman Prochazka



</doc>
<doc id="2755153" url="https://pl.wikipedia.org/wiki?curid=2755153" title="Artur Machlejd">
Artur Machlejd

Artur Ludwik Machlejd (ur. 5 września 1868 w Grochowie, zm. 28 sierpnia 1947 w Warszawie) – polski przedsiębiorca pochodzenia szkockiego.
Był synem warszawskiego browarnika Karola Machlejda. Uczył się w Warszawskiej Szkole Realnej, a następnie studiował na Wydziale Mechanicznym Politechniki w Rydze. Podczas studiów został członkiem korporacji akademickiej Welecja. Wspierał później tę organizację jako filister udostępniając po I wojnie światowej własne pomieszczenia przy ul. Ceglanej w Warszawie na miejsca spotkań jej barwiarzy.
Po zakończeniu nauki przebywał kilka lat na praktykach w Berlinie. Później pracował w piwowarstwie. W 1906 roku po śmierci ojca został współwłaścicielem rodzinnego przedsiębiorstwa. Nie interesował się jednak zbytnio udziałem w rozwoju zakładów browarniczych Machlejdów. Pozostawił ich zarząd braciom Karolowi, Julianowi i Henrykowi. Skupił się natomiast na pracy w ogrodnictwie. Będąc od 1900 roku mężem Wandy z Ulrichów został współwłaścicielem Zakładów Ogrodniczych Ulrichów. Po śmierci Chrystiana Gustawa Ulricha w 1913 roku objął funkcję kierownika tego przedsiębiorstwa. Rozbudował i unowocześnił gospodarstwo na Górcach stając się głównym konkurentem Hoserów.
Zajmował się pracą społeczną i działał w organizacjach branżowych. W czasie I wojny światowej był prezesem Opieki Społecznej i Sanitarnej VI Okręgu Miasta Warszawy. W czasie II wojny światowej zorganizował w firmie ogrodniczej na Woli punkt przerzutowy żywności dla getta. Brał udział w ukrywaniu ludzi. Przed Akcją „Burza” współorganizował na terenach ogrodów ulrychowskich składnicę broni dla powstańców warszawskich.
W okresie międzywojennym był współzałożycielem: Związku Szkółkarzy, Polskiego Związku Wytwórców Nasion Ogrodowych, Związku Hodowców Roślin i Kwiatów, a także prezesem Związku Polskich Zrzeszeń Ogrodniczych oraz prezesem rady nadzorczej Spółdzielczego Banku Ogrodniczego.
Był ojcem polityka Jerzego Machlejda i ogrodnika Józefa Machlejda (obaj jako oficerowie Wojska Polskiego zostali zamordowani w 1940 roku przez NKWD). Pochowany na cmentarzu ewangelicko-augsburskim w Warszawie (aleja A, grób 29).

</doc>
<doc id="2755154" url="https://pl.wikipedia.org/wiki?curid=2755154" title="Tramwaje w Pemuco">
Tramwaje w Pemuco

Tramwaje w Pemuco − zlikwidowany system komunikacji tramwajowej w Pemuco w Chile.
Historia.
Komunikację tramwajową w Pemuco uruchomiono w 1909. Linia tramwaju konnego miała 5 km długości. Rozstaw szyn wynosił 1000 mm. W 1916 tramwajami przewieziono 5200 pasażerów. System prawdopodobnie zamknięto w latach 20. XX w.

</doc>
<doc id="2755155" url="https://pl.wikipedia.org/wiki?curid=2755155" title="Józef Chomiuk">
Józef Chomiuk

Józef Chomiuk (ur. 14 lutego 1908 w Klonownicy Wielkiej, zm. 20 listopada 1978 w Londynie) – major Wojska Polskiego i Polskich Sił Zbrojnych, mianowany przez władze emigracyjne po wojnie podpułkownikiem dyplomowanym piechoty.
Życiorys.
Józef Chomiuk urodził się 14 lutego 1908 w Klonownicy Wielkiej, w rodzinie rolników Izydora i Anastazji z domu Żuk. W 1929 ukończył Państwowe Seminarium Nauczycielskie Męskie w Leśnej Podlaskiej. W latach 1929–1932 był podchorążym Szkoły Podchorążych Piechoty w Ostrowi Mazowieckiej. 7 sierpnia 1932 Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1932 i 30. lokatą w korpusie oficerów piechoty, a gen. dyw. Kazimierz Fabrycy, w zastępstwie Ministra Spraw Wojskowych wcielił do 5 pułku piechoty Legionów w Wilnie. W 5 pułku piechoty Legionów został wyznaczony z dniem 1 września 1932 na stanowisko dowódcy plutonu. 1 marca 1935 awansował na porucznika ze starszeństwem z dniem 1 stycznia 1935 i 58. lokatą w korpusie oficerów piechoty. W latach 1937–1939 był słuchaczem XVIII Kursu Normalnego Wyższej Szkoły Wojennej w Warszawie. 18 sierpnia 1939 został przydzielony do dowództwa 29 Dywizji Piechoty w Grodnie na stanowisko oficera operacyjnego. 
Na stanowisku oficera operacyjnego sztabu 29 DP, a później 29 Brygady Piechoty walczył w kampanii wrześniowej. W czasie walk wrześniowych przedostał się na Węgry, gdzie został internowany. Po ucieczce z obozu internowania służył w Wojsku Polskim we Francji i Wielkiej Brytanii. Walczył m.in. w Samodzielnej Brygadzie Strzelców Karpackich i wraz z nią przeszedł szlak bojowy w Afryce Północnej. W 1941 został przydzielony do personelu Ambasady RP w Samarze i pełnił służbę organizując Polskie Siły Zbrojne w ZSRR. Był uczestnikiem kampanii włoskiej i bitwy o Monte Cassino służąc w 2 Korpusie Polskim. M.in. dowodził 6 batalionem strzelców karpackich. Zakończył szlak bojowy w północnych Włoszech w stopniu majora.
W 1946, w Bolonii, wydał pracę pt. „Monte Cassino – bitwa sześciu narodów” (w języku polskim i angielskim). Po wojnie pozostał na terenie Wielkiej Brytanii mieszkając w Londynie. W latach 1962–1964 był prezesem Związku Karpatczyków i wieloletnim Kierownikiem Sekcji Studiów Koła Oficerów Dyplomowanych na Obczyźnie. Po wojnie Prezydent RP na uchodźstwie mianował go na stopień podpułkownika. Zmarł 20 listopada 1978. Został pochowany na cmentarzu Gunnersbury w Londynie (Royal Borough of Kensington and Chelsea). 

</doc>
<doc id="2755156" url="https://pl.wikipedia.org/wiki?curid=2755156" title="Czawdarci (obwód Łowecz)">
Czawdarci (obwód Łowecz)

Czawdarci (bułg. "Чавдарци") – wieś w północnej Bułgarii, w obwodzie Łowecz, w gminie Łowecz.

</doc>
<doc id="2755161" url="https://pl.wikipedia.org/wiki?curid=2755161" title="Michel Roos">
Michel Roos

Michel Roos (ur. 27 sierpnia 1932 w Strasburgu, zm. 7 września 2002) – francuski szachista, z zawodu lekarz.
Kariera szachowa.
W 1959 r. wystąpił w reprezentacji Francji na rozegranych w Budapeszcie drużynowych mistrzostwach świata studentów. Wielokrotnie startował w finałach indywidualnych mistrzostw Francji, zdobywając pięć medali: złoty (1964 – był wówczas najmłodszym mistrzem Francji w historii), srebrny (1958) oraz trzy brązowe (1961, 1966, 1981). W 1966 r. wystąpił w silnie obsadzonym międzynarodowym turnieju w Hawrze, w którym zajął XI miejsce, remisując swoje partie z m.in. Nikołajem Krogiusem i Lwem Poługajewskim.
Według retrospektywnego systemu Chessmetrics, najwyżej sklasyfikowany był w kwietniu 1968 r., zajmował wówczas 236. miejsce na świecie.
Życie rodzinne.
Wszyscy członkowie jego rodziny odnosili szachowe sukcesy: żona Jacqueline jest arcymistrzynią w grze korespondencyjnej (posiada również męski tytuł mistrza międzynarodowego w tej odmianie szachów), natomiast wszystkie czworo dzieci Céline (ur. 1953), Jean-Luc (ur. 1955), Louis (ur. 1957) i Daniel (ur. 1959) posiadają tytuły mistrzów międzynarodowych w grze klasycznej.

</doc>
<doc id="2755162" url="https://pl.wikipedia.org/wiki?curid=2755162" title="Powstanie w Jemenie (2011-2012)">
Powstanie w Jemenie (2011-2012)



</doc>
<doc id="2755166" url="https://pl.wikipedia.org/wiki?curid=2755166" title="Mistrzostwa Europy w Rugby 7 Kobiet 2004">
Mistrzostwa Europy w Rugby 7 Kobiet 2004

Mistrzostwa Europy w Rugby 7 Kobiet 2004 – drugie mistrzostwa Europy w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez FIRA-AER mające na celu wyłonienie najlepszej żeńskiej reprezentacji narodowej w tej dyscyplinie sportu w Europie. Zostały rozegrane we francuskim mieście Limoges w dniach 21–22 maja 2004 roku.
W grudniu 2003 roku ogłoszono, że kolejna edycja zawodów odbędzie się w dwunastozespołowej obsadzie. Początkowo turniej miał być zorganizowany w Sopocie w dniach 8–9 maja, został jednak przeniesiony do Francji. Ostatecznie w mistrzostwach wzięło udział szesnaście reprezentacji, które rywalizowały w pierwszym dniu systemem kołowym podzielone na cztery czterozespołowe grupy, po czym czołowe dwójki z każdej z nich awansowały do trzyrundowej fazy pucharowej, a pozostała ósemka zmierzyła się w walce o "Bowl".

</doc>
<doc id="2755168" url="https://pl.wikipedia.org/wiki?curid=2755168" title="MLSB">
MLSB



</doc>
<doc id="2755172" url="https://pl.wikipedia.org/wiki?curid=2755172" title="Diaboli">
Diaboli

Diaboli - fiński zespół wykonujący black metal, założony w 1992 roku pod nazwą Sigillum Diaboli.

</doc>
<doc id="2755173" url="https://pl.wikipedia.org/wiki?curid=2755173" title="AmpC">
AmpC



</doc>
<doc id="2755177" url="https://pl.wikipedia.org/wiki?curid=2755177" title="Mistrzostwa Europy w Curlingu 2012">
Mistrzostwa Europy w Curlingu 2012

Mistrzostwa Europy w Curlingu 2012 odbyły się dwuetapowo, grupa C rywalizowała w tureckim Erzurum między 5 a 10 października, grupy A i B swój turniej rozegrała w szwedzkim Karlstad od 7 do 15 grudnia.
Tytułów mistrzowskich z Moskwy broniły Szkotki i Norwegowie, obie te drużyny dotarły do finałów. W fazie play-off znalazły się dokładnie te same drużyny co przed rokiem.
Po złote medale sięgnęły Rosjanki (Anna Sidorowa), które do fazy finałowej awansowały z 3. miejsca Round Robin. W dolnym meczu Page play-off pokonały 7:6 Dunki, następnie w półfinale Szwedki 8:6. W wyrównanym finale triumfowały nad obrończyniami tytułów mistrzowskich - Szkotkami (Eve Muirhead). Brytyjki zdobywając jeden punkt w 10. endzie doprowadziły do dogrywki, którą wygrały Rosjanki, mecz zakończył się wynikiem 6:5. Na najniższym stopniu podium uplasowały się gospodynie turnieju (Margaretha Sigfridsson), mecz. o 3. miejsce przeciwko Dunkom (Lene Nielsen) wygrały 9:3.
Do grupy A powrócą Łotyszki (Iveta Staša-Šaršūne) i Norweżki (Linn Githmark), do niższej dywizji spadły natomiast Węgierki (Ildikó Szekeres) i Finki (Anne Malmi) – rotacja jest dokładnie taka sama jak przed rokiem. Grupę B wygrały reprezentantki Łotwy w finale wygrywając z Norwegią 7:4 - był to jedyny przegrany mecz Norweżek. 3. miejsce zajęły Austriaczki (Karina Toth) wyprzedzając Estonki (Maile Mölder). Kobieca reprezentacja Polski (Elżbieta Ran) z bilansem 4 wygranych i 5 przegranych meczów uplasowała się na 6. pozycji. W 2013 w grupie C mecze będą musiały rozegrać Białorusinki i Słowaczki.
Tytuły mistrzów Europy wywalczyli Szwedzi (Niklas Edin), którzy na co dzień reprezentują miejscowy Karlstads Curingklubb. Finał przeciwko Norwegom (Thomas Ulsrud) zakończył się wynikiem 8:5. Po raz pierwszy w historii medale mistrzostw Europy zdobyli Czesi (Jiří Snítil), którzy w małym finale pokonali 12:4 Duńczyków (Rasmus Stjerne). Zespół Snítila w fazie grupowej zajął 2. miejsce, jednak następnie przegrał górny mecz Page play-off oraz półfinał. Jak dotąd jest to największe osiągnięcie czeskiego curlingu.
Najsłabszymi drużynami grupa A byli Niemcy (Andreas Lang) i Węgrzy (György Nagy). Jest to najgorszy wyniki męskiego niemieckiego curlingu, reprezentacja po raz pierwszy spadła do grupy B. Węgrzy w Karlstad debiutowali w najwyższej klasie rozgrywek. Grupę B wygrali Finowie (Aku Kauste), w finale zwyciężyli 7:4 nad Łotyszami (Ritvars Gulbis). Trzecie miejsce przypadło Holendrom (Jaap van Dorp). Polacy (Tomasz Zioło) zakończyli mistrzostwa z 3 wygranymi i 4 porażkami, co dało 10. miejsce. Do dywizji C spadli Walijczycy i Irlandczycy.
Mistrzostwa Europy w Curlingu 2012 były eliminacjami do Mistrzostw Świata Kobiet 2013 i Mistrzostw Świata Mężczyzn 2013. Z drużyn europejskich wśród kobiet zagwarantowane miejsce miały Szwajcarki jako obrończynie tytułów mistrzowskich oraz Łotyszki, które będą gospodyniami turnieju. Prawo startu wywalczyło 6 zespołów: Rosja, Szkocja, Szwecja, Dania, Włochy oraz Niemcy. Niemki, które zajęły 7. miejsce nie musiały rozgrywać challenge'u, jako że to Łotyszki wygrały rozgrywki grupy B.
Mężczyźni walczyli o osiem miejsc w turnieju w Victorii. Zakwalifikowały się do niego następujące kraje: Szwecja, Norwegia, Czechy, Dania, Rosja, Szkocja, Szkocja oraz zwycięzca challenge'u (Finlandia).
__BEZSPISU__
Kobiety.
Round Robin.
Sesja 1..
8 grudnia 2012; 14:00
Sesja 2..
9 grudnia 2012; 8:00
Sesja 3..
9 grudnia 2012; 16:00
Sesja 4..
10 grudnia 2012; 9:00
Sesja 5..
10 grudnia 2012; 19:00
Sesja 6..
11 grudnia 2012; 12:00
Sesja 7..
11 grudnia 2012; 20:00
Sesja 8..
12 grudnia 2012; 14:00
Sesja 9..
13 grudnia 2012; 8:00
Playoff.
Tie-breaker.
13 grudnia 2012; 20:00
1-2.
14 grudnia 2012; 13:00
3-4.
14 grudnia 2012; 13:00
Półfinał.
14 grudnia 2012; 20:00
Mały finał.
15 grudnia 2012; 9:30
Finał.
15 grudnia 2012; 10:00
Challenge do Mistrzostw Świata 2013.
Challenge do Mistrzostw Świata Kobiet 2013 nie był potrzebny. W rywalizacji uczestniczyłyby reprezentantki Niemiec i Łotwy. Łotyszki były gospodyniami turnieju i miały zagwarantowane w nim miejsce.
Mężczyźni.
Round Robin.
Sesja 1..
8 grudnia 2012; 9:00
Sesja 2..
8 grudnia 2012; 19:00
Sesja 3..
9 grudnia 2012; 12:00
Sesja 4..
9 grudnia 2012; 20:00
Sesja 5..
10 grudnia 2012; 14:00
Sesja 6..
11 grudnia 2012; 8:00
Sesja 7..
11 grudnia 2012; 16:00
Sesja 8..
12 grudnia 2012; 9:00
Sesja 9..
12 grudnia 2012; 19:00
Playoff.
1-2.
13 grudnia 2012; 20:00
3-4.
13 grudnia 2012; 20:00
Półfinał.
14 grudnia 2012; 13:00
Mały finał.
14 grudnia 2012; 20:00
Finał.
13 grudnia 2012; 15:00
Challenge do Mistrzostw Świata 2013.
15 grudnia 2012; 20:00
15 grudnia 2012; 9:30
Statystyki.
Niemcy.
1 - 
2 - 

</doc>
<doc id="2755178" url="https://pl.wikipedia.org/wiki?curid=2755178" title="Kamienica przy ulicy Warszawskiej 1 w Katowicach">
Kamienica przy ulicy Warszawskiej 1 w Katowicach

Kamienica przy ulicy Warszawskiej 1 w Katowicach – zabytkowa kamienica mieszkalno-handlowa, znajdująca się przy ulicy Warszawskiej 1 w Katowicach-Śródmieściu.
Została oddana do użytku w 1874 roku w miejscu dawnego ogrodu hotelu „Welt”. Została ona zaprojektowana przez pochodzącego z Bytomia Paula Jackischa w stylu eklektycznym z elementami neorenesansu. Wybudowano ją na planie prostokąta, z oficynami bocznymi. Bryła budynku jest zwarta, z ryzalitami pozornymi na pierwszej i siódmej osi (dodatkowy ryzalit tworzą trzy pierwsze osie). Powierzchnia zabudowy kamienicy wynosi 810 m². Posiada ona pięć kondygnacji nadziemnych i jedną podziemną. Pierwszą kondygnację całkowicie przebudowano. Fasada została zwieńczona niepełnym belkowaniem. W płycinach podokiennych umieszczono dekorację sztukatorską z motywami wici roślinnej. 
Obiekt wpisano do rejestru zabytków 30 grudnia 1994 roku (nr rej.: A/1561/94). Ochrona objęty jest cały budynek. 

</doc>
<doc id="2755179" url="https://pl.wikipedia.org/wiki?curid=2755179" title="Holandia Karaibska">
Holandia Karaibska

Holandia Karaibska (niderl. "Caribisch Nederland", papiam. "Hulanda Karibe", ang. "Caribbean Netherlands"; potocznie określane "BES-eilanden") – nazwa używana na określenie karaibskich wysp Bonaire, Sint Eustatius i Saba stanowiących zamorskie gminy ("bijzondere gemeenten") Holandii.

</doc>
<doc id="2755180" url="https://pl.wikipedia.org/wiki?curid=2755180" title="Ryszard Gawlikowski">
Ryszard Gawlikowski

Ryszard Konrad Gawlikowski (ur. 1877, zm. 1956 w Tarnowie) – polski artysta malarz.
Studiował w krakowskiej Szkole Sztuk Pięknych w pracowni Leona Wyczółkowskiego. Naukę kontynuował w Akademii Sztuki w Monachium, a po jej ukończeniu odbył podróż po Europie. Odwiedził wówczas Wenecję, Wiedeń oraz mniejsze miejscowości w Chorwacji. Po powrocie do Lwowa tworzył wystawiając swoje prace w tamtejszym Towarzystwie Przyjaciół Sztuk Pięknych, brał również udział w wystawach Towarzystwa Zachęty Sztuk Pięknych w Warszawie. Pracował jako nauczyciel rysunku w C. K. Gimnazjum Lwowskie im. Franciszka Józefa we Lwowie. 
W 1945 w ramach repatriacji przeniósł się do Tarnowa, gdzie mieszkał aż do śmierci. Należał do Związku Polskich Artystów Plastyków. Tworzył pejzaże oraz portrety osób z lwowskiej elity towarzyskiej m.in. poczet rektorów Politechniki Lwowskiej.

</doc>
<doc id="2755181" url="https://pl.wikipedia.org/wiki?curid=2755181" title="Tramwaje w Concepción">
Tramwaje w Concepción

Tramwaje w Concepción − zlikwidowany system komunikacji tramwajowej w Concepción w Chile, działający w latach 1886−1941.
Historia.
Pierwsze tramwaje na ulice Concepción wyjechały w 1886, były to tramwaje konne, które uruchomiła spółka "Ferrocarril Urbano de Concepción". Rozstaw szyn wynosił 1435 mm. Do obsługi sieci zakupiono piętrowe tramwaje wyprodukowane przez "John Stephenson". Sieć tramwajów konnych osiągnęła długość 16 km. W 1905 założono spółkę "Compañía Eléctrica de Concepción", której zadaniem była budowa i eksploatacja linii tramwaju elektrycznego z Concepción do Talcahuano. W grudniu 1906 zamówiono 7 tramwajów w zakładach "John Stephenson". 2 kwietnia 1907 zamówiono kolejne 12 tramwajów w firmie "J. G. Brill". Otwarcie 15 km linii tramwajowej nastąpiło 4 lipca 1908. Linia zaczynała się przy Plaza Independencia w Concepción, a kończyła się przy dworcu kolejowym w Talcahuano. Oprócz linii podmiejskiej zbudowano także linie miejskie w Concepción i Talcahuano. W latach 1910−1914 zamówiono w "J. G. Brill" łącznie 41 tramwajów piętrowych. Sieć tramwajowa osiągnęła długość 37 km. Tramwaje poruszały się po torach o rozstawie szyn wynoszącym 1435 mm. W 1938 w mieście było 51 tramwajów, którymi przewieziono około 10 mln pasażerów. 24 stycznia 1939 sieć tramwajowa w dużym stopniu uległa zniszczeniu przez trzęsienie ziemi. Po kilku tygodniach wznowiono kursowanie tramwajów. Sieć tramwajową zamknięto 21 listopada 1941. 

</doc>
<doc id="2755183" url="https://pl.wikipedia.org/wiki?curid=2755183" title="Tramwaje w Talcahuano">
Tramwaje w Talcahuano

Tramwaje w Talcahuano − zlikwidowany system komunikacji tramwajowej w Talcahuano w Chile, działający w latach 1898−1941.
Historia.
Pierwsze plany budowy linii tramwaju konnego powstały w 1872, po wybudowaniu linii kolejowej. Linia wówczas miała prowadzić wzdłuż Av. Colón. Pierwszą linię tramwajową otwarto w 1898. Linia tramwaju konnego połączyła dworzec kolejowy w Talcahuano z miejscowością San Vicente. Linię wybudowała i eksploatowała spółka "Empresa San Vicente". W 1910 wybudowano linię wzdłuż Av. España. Sieć tramwaju konnego osiągnęła długość 3 km. Rozstaw szyn wynosił 1000 mm. 4 lipca 1908 otwarto 15 km linię tramwaju elektrycznego z Concepción. Po otwarciu tej linii wybudowano także dwie miejskie linie o łącznej długości 4 km i rozstawie szyn 1435 mm:
Operatorem sieci tramwajów elektrycznych była spółka "Compañía Eléctrica de Concepción". W 1920 tramwajami konnymi przewieziono 397 000 pasażerów. Tramwaje konne w Talcahuano zlikwidowano w 1928, a tramwaje elektryczne 21 listopada 1941. 

</doc>
<doc id="2755184" url="https://pl.wikipedia.org/wiki?curid=2755184" title="Julian Piskorz">
Julian Piskorz

Julian Piskorz (ur. 3 września 1891 w Libichowej, zm. 30 stycznia 1954 w Tarnowie) – polski duchowny katolicki, wykładowca Seminarium Duchownego i Instytutu Teologicznego w Tarnowie.
Życiorys.
Julian Piskorz pochodził z Libichowej (obecnie przysiółek Trzciany) w powiecie bocheńskim. Uczył się w szkole ludowej w Rzezawie oraz gimnazjum w Bochni, gdzie w 1909 roku złożył egzamin dojrzałości. Po roku studiów na Wydziale Prawa Uniwersytecie Jagiellońskim rozpoczął naukę w Instytucie Teologicznym w Tarnowie. W 1912 roku został wysłany przez biskupa Leona Wałęgę na studia teologiczne na Uniwersytecie w Innsbrucku, gdzie 26 lipca 1914 roku otrzymał święcenia kapłańskie. Ukończył studia w czerwcu 1917 roku.
W latach 1917–1922 wykładał liturgikę w tarnowskim seminarium. W 1922 roku został skierowany do parafii w Nowym Wiśniczu, gdzie zażegnał rozłam wśród wiernych wywołany przystąpieniem dotychczasowego proboszcza do Polskiego Narodowego Kościoła Katolickiego. Pełnił obowiązki proboszcza do 1928 roku, kiedy został wykładowcą Instytutu Teologicznego w Tarnowie. W latach 1934–1937 ponownie został proboszczem, w parafii w Jazowsku. Od 1938 roku wykładał homiletykę i teologię pastoralną w Seminarium Duchownym w Tarnowie.
W 1939 roku uzyskał habilitację na Wydziale Teologicznym Uniwersytetu Jagiellońskiego, na podstawie rozprawy "Wiara parafian: Studium duszpasterskie". Jego dorobek naukowy liczył 52 prace, w tym dziewięć książek. W 1946 roku opublikował pracę "Duszpasterstwo wiejskiej młodzieży męskiej", opartą na doświadczeniach z okresu posługi w Jazowcu. W 1937 roku został kanonikiem tarnowskiej kapituły katedralnej, rok później otrzymał godność szambelana papieskiego, w 1944 roku został prałatem scholastykiem kapituły tarnowskiej.
Zmarł w Tarnowie w 1954 roku. Został pochowany na cmentarzu parafialnym w Trzcianie. Należący do niego księgozbiór przekazał tarnowskiej bibliotece seminaryjnej.

</doc>
<doc id="2755187" url="https://pl.wikipedia.org/wiki?curid=2755187" title="Barbara Chrabąszczewska">
Barbara Chrabąszczewska

Barbara Chrabąszczewska (ur. 1959) – polska instruktorka aikido, wiceprezes Polskiej Federacji Aikido, shidoin Polskiej Federacji Aikido, absolwentka Wydziału Prawa i Administracji UMK w Toruniu.
W październiku 2007 roku zdała przed Yoshiakim Yokotą (7 dan) z Japonii – egzamin na stopień 4 dan. To ostatni z technicznych egzaminów w aikido, potwierdzający wysokie kwalifikacje mistrzowskie.
W marcu 2009 roku jako jedyna kobieta w polskim aikido uzyskała tytuł egzaminatora shidoin, a w grudniu została wybrana do zarządu Polskiej Federacji Aikido. Powierzono jej funkcję wiceprezesa Polskiej Federacji Aikido. Od 5 grudnia 2009 zajmuje stanowisko wiceprezesa PFA, będąc tym samym pierwszą kobietą w zarządzie organizacji.

</doc>
<doc id="2755190" url="https://pl.wikipedia.org/wiki?curid=2755190" title="Józef Gajda (ujednoznacznienie)">
Józef Gajda (ujednoznacznienie)



</doc>
<doc id="2755192" url="https://pl.wikipedia.org/wiki?curid=2755192" title="MKP Słowianka Gorzów Wielkopolski">
MKP Słowianka Gorzów Wielkopolski

MKP Słowianka Gorzów Wielkopolski – polski klub pływacki z Gorzowa Wielkopolskiego.
Historia klubu.
Historia klubu pływackiego w Gorzowie Wielkopolskim sięga 1959 roku. Początkowo była to sekcja pływacka klubu sportowego "Unia", a następnie ZKS Stilonu. W 1996 roku w wyniku podziału ZKS Stilonu powstał Miejski Klub Pływacki "Gorzów", który w roku 2002 zmienił nazwę na Miejski Klub Pływacki "Słowianka" Gorzów Wielkopolski. Początkowo klub dwusekcyjny: pływanie i piłka wodna, a obecnie tylko jako klub pływacki. Klub działa przy Centrum Sportowo-Rehabilitacyjnym Słowianka. Jego pierwszym prezesem był prezydent Gorzowa Wielkopolskiego - Tadeusz Jędrzejczak. Od 2005 roku współpracuje z utworzonym Zespołem Szkół Sportowych (który w 2015 roku zmienił się w Zespół Szkół Mistrzostwa Sportowego), gdzie szkoli pływaków we wszystkich kategoriach wiekowych.
Osiągnięcia klubu.
Sztafety pływackie kobiet w mistrzostwach Polski wywalczyły 2 tytuły mistrzowskie w 2010 i 2011 roku oraz srebrny medal w 2009 roku (Sztafeta pływacka 4 × 100 m stylem zmiennym), a także brązowy medal w 2009 roku (Sztafeta pływacka 4 × 200 m stylem dowolnym).

</doc>
<doc id="2755193" url="https://pl.wikipedia.org/wiki?curid=2755193" title="Sycewice (stacja kolejowa)">
Sycewice (stacja kolejowa)



</doc>
<doc id="2755217" url="https://pl.wikipedia.org/wiki?curid=2755217" title="Wilhelm Schäperclaus">
Wilhelm Schäperclaus

Wilhelm Schäperclaus (ur. 10 lipca 1899 w Hagen, zm. 3 stycznia 1995 w Berlinie Friedrichshagen) - niemiecki ichtiolog, znawca gospodarki rybackiej, profesor Uniwersytetu Humboldta. 
Był synem profesora filozofii - Eduarda Schäperclausa. Ukończył gimnazjum w Kopenhadze (1917). W 1918 w brytyjskiej niewoli (I wojna światowa). Powrócił do Niemiec w 1920. Studiował matematykę i nauki przyrodnicze w Münster i Monachium. W 1924 doktoryzował się (praca z zakresu oddychania zwierząt wodnych). W 1927 habilitował się (praca na temat chorób węgorzy w "Hochschule für nachhaltige Entwicklung" w Eberswalde). Podczas II wojny światowej zarządzał różnymi gospodarstwami rybackimi w Europie Wschodniej. W 1942 wstąpił do NSDAP. W 1952 mianowany został profesorem chorób ryb i akwakultury na Uniwersytecie Humboldta w Berlinie. 
Prowadził badania głównie w dziedzinie żywienia, hodowli, patologii i toksykologii handlowej ryb oraz zarządzania jeziorami, tudzież stawami rybnymi. Był jednym z twórców nowoczesnego rybołówstwa śródlądowego. Związany z kompleksem stawów w Peitz, gdzie z jego inicjatywy wprowadzono masowe szczepienia karpia. Wokół stawów w Peitz (jeden z największych kompleksów w Niemczech) prowadzi obecnie ścieżka dydaktyczna im. prof. Wilhelma Schäperclausa.

</doc>
<doc id="2755219" url="https://pl.wikipedia.org/wiki?curid=2755219" title="Kamienica przy ulicy Warszawskiej 5 w Katowicach">
Kamienica przy ulicy Warszawskiej 5 w Katowicach

Kamienica przy ulicy Warszawskiej 5 w Katowicach – kamienica mieszkalno-handlowa, znajdująca się w Śródmieściu Katowic, przy ulicy Warszawskiej 5.
Obiekt zbudowano w stylu historyzmu (eklektyzmu) z elementami neobarokowymi, w roku 1890, według projektu Arthura Hauslera. W 1891 roku rozbudowano oficynę tylną według projektu Paula Frantziocha, w 1898 roku dokonano przebudowy na parterze, a w 1900 roku nadbudowano oficynę tylną, zaprojektowaną przez Antona Zimmermanna. W 1926 roku do kamienicy dobudowano balkony według projektu Jana Widucha. 
W dwudziestoleciu międzywojennym pod numerem "5" mieścił się konsulat węgierski. Kiedyś mieściła się tu także kawiarnia „Otto” (właściciel: Liborius Otto) z kryształowymi żyrandolami, mahoniową boazerią i marmurowymi stolikami. W latach dwudziestych XX wieku właścicielem został Stanisław Beszczyński, a po wojnie przejęło ją państwo, nazwę kawiarni zmieniono na „Kryształowa”. Była ona w latach 80. XX wieku miejscem spotkań starszego pokolenia. Również tu przesiadywała Pola Gojawiczyńska podczas swojego pobytu w Katowicach. W budynku w przeszłości mieściła się również Siedziba Okręgu Śląskiego ZPAF-u.
Obiekt wyremontowano w latach 2011–2012 i obecnie jest on ujęty w gminnej ewidencji zabytków miasta Katowice.

</doc>
<doc id="2755222" url="https://pl.wikipedia.org/wiki?curid=2755222" title="Lipy (Lubawa)">
Lipy (Lubawa)

Lipy (Lipy Lubawskie) – część miasta Lubawa w Polsce położona w województwie warmińsko-mazurskim, w powiecie iławskim.
W latach 1975–1998 miejscowość należała administracyjnie do województwa olsztyńskiego.
Położona na wschód od Lubawy, między Lubawą a wsią Złotowo. Znajduje się tu Sanktuarium Matki Boskiej Lipskiej,
Historia.
W czasach pogańskich prawdopodobnie był tu święty gaj. Po przyjęciu chrześcijaństwa (pruski książę Surbauro, plemię Sasinów) i czasach biskupa Chrystiana narodził się kult maryjny. Prawdopodobnie święty gaj został wycięty na polecenie biskupa Chrystiania i jemu objawiła się Madonna. Początki kultu i sanktuarium są słabo udokumentowane.
Początkowo we wsi była kaplica (podległa parafii w Lubawie), później wybudowano kościół, który 12 lipca 1812 r. spalił się w pożarze – w tym czasie przedmieścia Lubawy stykały się ze wsią. Pożar z miasta łatwo przeniósł się na zabudowania w Lipach. Cztery lata później spłonęła duża i wiekowa lipa, znajdująca się we wsi (prawdopodobnie ktoś zaprószył ogień, próbując wybrać miód z dziupli lub barci). Na fundamentach zniszczonego kościoła w 1870 wybudowano nowy, w stylu neogotyckim. Kościół w Lipach pw. Nawiedzenia NMP, jest filialnym parafii w Lubawie. W dwusetną rocznicę zwycięstwa pod Wiedniem, ze składek okolicznej ludności, wmurowano tablicę pamiątkową z napisem: "„Na prośbę Ojca Świętego i pokorne błagania rzymskiego cesarza Niemiec Jan III Sobieski z rycerstwem polskiem pod oblęzony dwa miesiace od Turków, a od swoich opuszczony Wiedeń przybywa i po trzeb dniach jako wódz naczelny wojsk sprzymierzonych dnia 12 września 1683 potęge turecką niszczy. Król polski ratuje Niemcy i chrześcijaństwo”."

</doc>
<doc id="2755227" url="https://pl.wikipedia.org/wiki?curid=2755227" title="Lad Agege">
Lad Agege

Lad Agege (ur. 13 czerwca 1984) – nauruański bokser, uczestnik Igrzysk Wspólnoty Narodów 2010 oraz brązowy medalista mistrzostw Australii i Oceanii 2010. 
Podczas Igrzysk Wspólnoty Narodów 2010 wziął udział w zawodach wagi średniej. W pierwszej rundzie przegrał 3-16 z Australijczykiem Damienem Hooperem.

</doc>
<doc id="2755230" url="https://pl.wikipedia.org/wiki?curid=2755230" title="Star 1142">
Star 1142

Star 1142 – polski samochód ciężarowy produkowany przez FSC Star w Starachowicach w latach 1986–2000. Jest następcą Stara 200.
Opis modelu.
Podstawowy model ciężarówki szosowej w ofercie FSC Star, którym od 1975 był Star 200 na początku lat osiemdziesiątych odstawał już znacząco od konkurencji. Kryzys ekonomiczny nie dawał możliwości zastąpienia modelu 200 zupełnie nowym pojazdem, w związku z tym postanowiono pójść drogą głębokiej modernizacji lub wymiany kluczowych zespołów Stara 200, co dało w efekcie praktycznie nowe auto tylko trochę zewnętrznie podobne do poprzednika.
Zaprojektowana od nowa wagonowa odchylana ręcznie (pierwsza w historii seryjnie produkowanych ciężarówek Star) kabina kierowcy mimo zewnętrznego podobieństwa do poprzedniczki (spowodowanego koniecznością produkcji na dotychczasowych liniach zbudowanych dla Stara 200), była znacznie ulepszona technologicznie: posiadała mniej, a za to większych wytłoczek, mniej punktów zgrzewu (potencjalnych ognisk korozji) i lepsze zabezpieczenie antykorozyjne. Jednocześnie była konstrukcja modułową, co dawało możliwość produkcji odmiany nieodchylanej tej kabiny (przeznaczonej dla Stara 200) na tych samych liniach. Wprowadzono cały szereg zmian (vs Star 200): jednolite tłoczone z blachy osłony („atrapy”) silnika i chłodnicy (zamiast blaszano/siatkowych) poprawiających estetykę i wyciszenie (w prototypach testowano również jednolitą czarną „kratownicową” uchylana osłonę, ale nie wprowadzono jej do produkcji), głębiej przetłoczony dach kabiny, nowe osłony kół przednich z błotnikami, skrócone drzwi kabiny z nowymi uszczelkami i niżej umieszczonymi klamkami zewnętrznymi (pochodzącymi z Polskiego Fiata 126) oraz nowymi panoramicznymi lusterkami zewnętrznymi, nowy modułowy zespół zegarów, nowe fotele i wykonane z tworzyw sztucznych obicia wnętrza kabiny i antypoślizgowe oraz wygłuszające wykładziny podłogi i silnika. Zastosowano nowoczesne okablowanie i układ elektryczny. Poprawiono wydajność układu ogrzewania i wentylacji i usunięto archaiczne wloty powietrza ponad szybą przednią.
Dzięki zastosowaniu trzech zamiast dwóch ramion wycieraczek znacznie powiększono oczyszczane pole szyby przedniej. Dzięki zastosowaniu zamkniętego układu chłodzenia ze zbiornikiem na tylnym stelażu mocowania kabiny usuniętą charakterystyczną dla poprzednich modeli klapkę pod przednią szybą osłaniająca wlew płynu do chłodnicy.
W układzie pneumatycznym wprowadzono trzy osobne zbiorniki sprężonego powietrza zamiast jednego wielokomorowego w modelu 200. Przeprojektowano mocowanie zbiornika paliwa zmniejszając jego masę i eliminując problem korozji zbiornika często pojawiający się w starym rozwiązaniu.
Skrzynia ładunkowa była stalowa z drewnianą podłogą i nowymi, lżejszymi dzielonymi burtami bocznymi z wyjmowanymi słupkami, można w niej było przewozić ładunki o masie do 6500 kg. 6-cylindrowy rzędowy zmodernizowany silnik Star S359M, wysokoprężny wolnossący z wtryskiem bezpośrednim. Silnik samochodu Star dysponował nieco większym momentem wynoszącym 467Nm (Star 200- 440Nm). Kadłub silnika odlany był z żeliwa, kuty wał korbowy osadzony w 7 łożyskach, tłoki aluminiowe z wewnętrzną toroidalną wirową komorą spalania a głowica silnika składała się z trzech segmentów dwucylindrowych, wykonanych z żeliwa specjalnego. W wersji dla Star 1142 obniżono mocowanie sprężarki powietrza, wprowadzono dzielony kolektor wylotowy, zmieniono system napinania paska klinowego i przeprojektowano awaryjny napęd alternatora (zmiana polegała na wprowadzeniu nieco innego odlewu wspornika alternatora). Filtr powietrza umieszczono na stelażu centralnie za kabina z „kominkiem” zasysającym wyprowadzonym powyżej dachu kabiny. Zmieniono również układ wydechowy dzięki temu zabiegowi obniżono hałaśliwość samochodu. Skrzynia biegów produkcji FPS Tczew na licencji niemieckiego przedsiębiorstwa ZF synchronizowana typ S5-45, 5 przełożeń do jazdy w przód, plus bieg wsteczny w prototypach testowano również 10-biegową wersję tej skrzyni wyposażoną w multiplikator, ale jej produkcja nie została uruchomiona. Poprawiono (awaryjne w modelu 200) łożyskowanie Głęboko zmodernizowany most napędowy jednostopniowy produkcji FSC Star miał zwiększona o 500 kg nośność, a jednocześnie zmniejszono jego masę przez odchudzenie odlewów. Zastosowano nową oś przednią o zwiększonej nośności i trwałości. W samochodzie zastosowano nowy układ sterowania hamulcami hydraulicznymi bębnowymi na obydwu osiach, dwuobwodowe, sterowane za pomocą układu pneumatycznego. Nowe pompy hamulcowe ze sterowaniem umieszczono na zewnątrz podłużnicy ramy z lewej strony przed osią tylną. Zawieszenie obydwu osi na wzdłużnych resorach piórowych półeliptycznych (krajowy przemysł początkowo nie był w stanie dostarczać resorów parabolicznych które są lżejsze i posiadają lepsze charakterystyki pracy), na osi tylnej wprowadzono zmodyfikowane dodatkowe amortyzatory gumowe, na osi przedniej zastosowano amortyzatory teleskopowe FA Krosno, a na osi tylnej nie stosowane wcześniej w szosowych ciężarówkach Star amortyzatory hydrauliczne i stabilizator przechyłów poprawiające komfort kierowcy i ładunku. Zastosowano nowy stalowy zderzak przedni o zupełnie odmiennej (mimo takiego samego wyglądu zewnętrznego jak w Star 200) konstrukcji mocowania holu, które było umiejscowione na przedniej poprzeczce ramy podwozia a zderzak jedynie je osłaniał (w modelu 200 mocowanie było częścią zderzaka). Opracowano nowe wygodniejsze mocowania koła zapasowego na prawej podłużnicy ramy za zbiornikiem paliwa w 200 pd tylną częścią ramy. Wiele z ww. rozwiązań wprowadzono również w równolegle produkowanych późniejszych wersjach modelu Star 200, co spowodowało, że modele te z zewnątrz różniły się na pierwszy rzut oka tylko wysokością zawieszenia kabiny.
Opracowano także odmianę 4x4 tego modelu Star 1144, która jednak pozostała prototypem. Opracowano również (bazując na zainteresowaniu ze strony Armii Węgierskiej) wersję 6x6 Star 1366 z turbodoładowanym silnikiem i poprawioną ładownością i parametrami w terenie. Jej produkcja nie została uruchomiona. Szosowe samochody Star 1142 również były w niewielkich ilościach zamawiane przez Wojsko Polskie, np. 41 sztuk w 1999 roku.
Drugie życie.
Zapotrzebowanie przedsiębiorstw transportowych powoduje, że mimo zakończenie produkcji tego modelu przez FSC Star wiele lat temu, wykorzystując części zamienne i podzespoły wykonane samodzielnie Stary 1142 przechodzą remonty i przebudowy generalne wykonywane przez wyspecjalizowane przedsiębiorstwa.
Bibliografia.
„Katalog części zamiennych Star 1142” – FSC Starachowice

</doc>
<doc id="2755231" url="https://pl.wikipedia.org/wiki?curid=2755231" title="Pierluigi Orlandini">
Pierluigi Orlandini

Pierluigi Orlandini (ur. 9 października 1972 w San Giovanni Bianco) – włoski piłkarz, występujący podczas kariery na pozycji pomocnika.
Kariera klubowa.
Karierę piłkarską Pierluigi Orlandini rozpoczął w Atalancie BC, którego jest wychowankiem w 1989. W Serie A zadebiutował 20 stycznia 1991 w przegranym 0-1 meczu z Torino FC. W sezonie 1992-1993 występował w drugoligowym Lecce, by na następny sezon wrócić do Atalanty. W 1994 Orlandini został zawodnikiem Interu Mediolan. W barwach "nerroazurrich" zadebiutował 31 sierpnia 1994 w wygranym 3-0 meczu Pucharu Włoch z Padovą. Ostatni raz w barwach "czarno-niebieskich" wystąpił 14 kwietnia 1996 w wygranym 8-2 meczu ligowym z Padovą. W Interze rozegrał 39 spotkań (30 w lidze, 2 w europejskich pucharach i 7 w Pucharze Włoch) oraz strzelił 6 bramek (4 w lidze i 2 w Pucharze Włoch). W latach 1996-1997 był zawodnikiem Hellasu Werona, z którym spadł z Serie A w 1997. W latach 1997-1999 występował w Parmie. Z Parmą zdobył Puchar UEFA w 1999 (nie był kadrze na finał) oraz Puchar Włoch w tym samym roku. W 1999 został zawodnikiem Milanu, lecz po rozegraniu tylko dwóch meczów został wypożyczony do Venezii, z którą spadł do Serie B. W kolejnych sezonach występował w Brescii i po raz trzeci Atalancie. W Atalancie pożegnał się z Serie A, w której w latach 1991-2002 w Serie A Orlandini rozegrał 141 spotkań, w których zdobył 16 bramek. W ostatnich latach Orlandini był zawodnikiem klubów z niższych klas rozgrywkowych.
Kariera reprezentacyjna.
Orlandini występował w reprezentacji Włoch U-21. W 1994 zdobył Mistrzostwo Europy U-21. W 98 min. meczu finałowego z Portugalią Orlandini zdobył jedyną bramkę w meczu.
Kariera trenerska.
Po zakończeniu kariery piłkarskiej Orlandini został trenerem. W latach 2008-2010 porowadził szóstoligowe Tricase.

</doc>
<doc id="2755233" url="https://pl.wikipedia.org/wiki?curid=2755233" title="Colan Caleb">
Colan Caleb

Colan Caleb (ur. 5 października 1989) – nauruański bokser, uczestnik Igrzysk Wspólnoty Narodów 2010 oraz srebrny medalista Igrzysk Pacyfiku 2011. 
Podczas Igrzysk Wspólnoty Narodów 2010 wziął udział w zawodach wagi lekkiej. W pierwszej rundzie przegrał 1-11 z Hindusem, Jai Bhagwanem.

</doc>
<doc id="2755234" url="https://pl.wikipedia.org/wiki?curid=2755234" title="Joseph Deireragea">
Joseph Deireragea

Joseph Deireragea (ur. 24 lipca 1988) – nauruański bokser, uczestnik Igrzysk Wspólnoty Narodów 2010 oraz srebrny medalista Igrzysk Pacyfiku 2011. 
Podczas Igrzysk Wspólnoty Narodów 2010 wziął udział w zawodach wagi półśredniej. W pierwszej rundzie przegrał z Cypryjczykiem, Michalisem Michaelidisem.

</doc>
<doc id="2755235" url="https://pl.wikipedia.org/wiki?curid=2755235" title="Gmach Banku Spółek Zarobkowych w Katowicach">
Gmach Banku Spółek Zarobkowych w Katowicach

Gmach dawnego Banku Spółek Zarobkowych − zabytkowy budynek, znajdujący się w Śródmieściu Katowic, przy ul. Warszawskiej 7.
Lokalizacja.
Budynek zajmuje rozległą parcelę w narożniku dzisiejszych ulic Warszawskiej i Andrzeja Mielęckiego (pierwotnie narożnik "Friedrichstraße" i "Sedanstraße").
Historia.
Początkowo na działce znajdował się wzniesiony w 1876 r. okazały, jednopiętrowy dom mieszkalny, zwany – od nazwiska właściciela - willą Sachsa. Elias Sachs był przemysłowcem, założycielem pierwszego w Katowicach domu bankowego i katowickim radnym. Później willa należała do Ludwiga Katza – właściciela katowickiej wytwórni papy dachowej.
W 1913 r. całą nieruchomość kupił "Deutsche Volksbank" (Niemiecki Bank Ludowy), adaptując budynek na filię banku. W okresie plebiscytowym urzędował w nim pułkownik Blanchard, powiatowy kontroler Międzysojuszniczej Komisji Rządzącej i Plebiscytowej w Katowicach. W międzyczasie w 1920 r. obiekt nabył Bank Związku Spółek Zarobkowych z Poznania. Kamienicę poddano zasadniczej przebudowie i rozbudowie wg projektu architekta Hansa Jaretzkiego z Bytomia. Katowicką filię poznańskiego banku otwarto uroczyście w dniu 30 września 1924 r.
W latach 1927-1937 w budynku znajdowały się również biura Komisji Mieszanej dla Górnego Śląska, zajmującej się rozpatrywaniem skarg mniejszości niemieckiej funkcjonującej na terenie dawnego obszaru plebiscytowego, który przypadł Polsce i Urząd Spraw Mniejszości. Przewodniczącym Komisji był szwajcarski polityk, były prezydent Szwajcarskiej Rady Związkowej Felix Calonder. Również od 1927 r. w bocznym skrzydle budynku (wejście od ul. Mielęckiego 1) znajdowała się pierwsza siedziba Polskiego Radia Katowice.
Po II wojnie światowej budynek zajął Narodowy Bank Polski – mieścił się tu I Oddział Miejski NBP w Katowicach. Później wprowadził się tu bank PKO BP - w budynku mieścił się II Oddział tego banku w Katowicach. W 2017 r. PKO wystawiło nieruchomość na sprzedaż (cena wywoławcza: 7,48 mln zł).
Architektura.
Obiekt w obecnej formie pochodzi z lat 1922-1924. Powstał po przebudowie dawnej willi Sachsa z 1876 (willę wbudowano w nowy, znacznie większy obiekt, wyższy o jedną kondygnację). Od strony ul. Mielęckiego dobudowano nowe skrzydło z wysokim pawilonem narożnym. Front zaakcentowano monumentalnym pseudoryzalitem z czterema kolumnami, zwieńczonym trójkątnym frontonem. Styl przebudowy nawiązywał do neoklasycyzmu z wyraźnym zwrotem ku palladianizmowi. Zachował się szereg oryginalnych detali architektonicznych, m.in. kraty koszowe i dachowe balustrady z wazonami. Obiekt wpisano do rejestru zabytków 10 października 1989 (nr rej.: A/1386/89).

</doc>
<doc id="2755236" url="https://pl.wikipedia.org/wiki?curid=2755236" title="Jake Ageidu">
Jake Ageidu

Jake Ageidu (ur. 5 stycznia 1986) – nauruański bokser, uczestnik Igrzysk Wspólnoty Narodów 2010, brązowy medalista Igrzysk Pacyfiku 2007 oraz złoty medalista Igrzysk Pacyfiku 2011.
Podczas Igrzysk Wspólnoty Narodów 2010 wziął udział w zawodach wagi ciężkiej. W pierwszej rundzie pokonał reprezentanta Wysp Cooka, Jubilee’a Aramę. W ćwierćfinale został pokonany przez Juniora Fa, z Tonga, a tym samym Ageidu zajął 5. miejsce.

</doc>
<doc id="2755245" url="https://pl.wikipedia.org/wiki?curid=2755245" title="Syrop kukurydziany">
Syrop kukurydziany



</doc>
<doc id="2755252" url="https://pl.wikipedia.org/wiki?curid=2755252" title="Pawło Zołotow">
Pawło Zołotow



</doc>
<doc id="2755254" url="https://pl.wikipedia.org/wiki?curid=2755254" title="Szlak drewnianego budownictwa sakralnego">
Szlak drewnianego budownictwa sakralnego

Szlak drewnianego budownictwa sakralnego – szlak turystyczny łączący Opole i Stare Olesno, którego atrakcją są drewniane kościoły pochodzące z XVII i XVIII wieku. Ma długość 80 km i umożliwia zwiedzenie 12 miejscowości, w których występują drewniane kościoły. Szlak w całości znajduje się w województwie opolskim.
Trasa szlaku.
Opole - Muzeum Wsi Opolskiej.
Kościół św. Katarzyny przeniesiony z Gręboszowa k/Namysłowa, zbudowany w 1613 roku przez protestantów, później użytkowany przez katolików. Wewnątrz znajdują się unikatowe epitafia chłopskie z kaplicy cmentarnej z Ligoty Górnej.
Czarnowąsy.
Kościół odpustowy św. Anny z 1687 r. Wystrój wnętrza barokowy.
Dobrzeń Wielki.
Kościół odpustowy św. Rocha wybudowany w 1658 r. w lesie na miejscu pochówku ofiar zarazy. Wyposażenie wnętrza barokowe.
Kolanowice.
Kościół św. Barbary wybudowany w 1678 r. za murami Opola. Zakupiony przez mieszkańców wsi Kolanowice, odbudowany i poświęcony w 1812 roku. Wyposażenie wnętrza barokowe.
Laskowice.
Kościół cmentarny św. Wawrzyńca z 1686 r. Wewnątrz barokowy ołtarz z poł. XVII w.
Bierdzany.
Kościół św. Jadwigi (dawniej pw. św. Walentego) z 1711 r. Strop i ściany ozdobione polichromią odkrytą w 1971 r., która przedstawia m.in. "bierdzańską śmierć".
Lasowice Wielkie.
Kościół Wszystkich Świętych, zbudowany w 1599 roku przez protestantów z murowaną zakrystią z 1905 r.
Wędrynia.
Kościół św. Jana Chrzciciela z przełomu XVII i XVIII w., odnowiony w 1959 r., wieża dobudowana w 1818 r.
Lasowice Małe.
Kościół pw. Wniebowzięcia NMP (dawniej pw. św. Jakuba Starszego), zbudowany w 1688 roku przez protestantów.
Chocianowice.
Kościół pogrzebowy pw. Narodzenia NMP., wcześniej parafialny. Zbudowany został w 1662 roku. Do 1810 roku był pod patronem Zakonu Krzyżowców z Czerwoną Gwiazdą
Stare Olesno.
Kościół Marii Magdaleny z 1680 r. gruntownie odnowiony w latach 1955-59. Wewnątrz XVII-wieczny obraz Matki Boskiej.
Olesno.
Kościół pielgrzymkowy pw. św. Anny, zbudowany na miejscu domniemanego cudu w 1518 roku.

</doc>
<doc id="2755257" url="https://pl.wikipedia.org/wiki?curid=2755257" title="Bitwa pod Toba-Fushimi">
Bitwa pod Toba-Fushimi

 – pierwsza większa bitwa wojny boshin, w której pod Fushimi starły się procesarskie siły domen Satsumy, Chōshū oraz Tosy z wojskami siogunatu Tokugawów. Zakończyła się zdecydowanym zwycięstwem stronnictwa cesarskiego.
Tło.
4 stycznia 1868 roku proklamowano restaurację rządów cesarskich. Siogun Yoshinobu Tokugawa zrezygnował wcześniej ze swojej nadrzędnej funkcji, godząc się na "bycie instrumentem do wypełniania" cesarskich rozkazów. Siogunat Tokugawów przeszedł do historii. Choć rezygnacja Yoshinobu stworzyła nominalną pustkę na najwyższych szczeblach władzy, nadal funkcjonował jego aparat państwowy. Co więcej, siogunacki rząd, a zwłaszcza ród Tokugawów, zachowując wiele mocy wykonawczych, pozostawał prominentną siłą zmieniającej się sceny politycznej, co samurajowie z Satsumy i Chōshū uznali za niedopuszczalne.
Choć większość cesarskiego zgromadzenia doradczego była zadowolona z takiego obrotu spraw i zamierzała współpracować z Tokugawą (zgodnie z koncepcją polityczną, skoncentrowaną na systemie parlamentarnym), Takamori Saigō chciał zmusić zgromadzenie do zniesienia tytułu „sioguna” oraz konfiskaty wszelkich ziem Yoshinobu.
Początkowo zgodziwszy się na żądania strony cesarskiej, 17 stycznia 1868 roku Yoshinobu zadeklarował „że proklamacja restauracji nie jest dla niego wiążąca i odwołał się do dworu, aby ją cofnęła”. 24 stycznia zadecydował o przygotowaniu ataku na Kioto, zajętego przez wojska Satsumy i Chōshū. Na decyzję wpłynął fakt licznych podpaleń w Edo, które rozpoczęły się od spalenia zewnętrznych umocnień zamku Edo, głównej rezydencji Tokugawów.
Przygotowania.
Bitwa rozpoczęła się, kiedy siły siogunatu ruszyły na Kioto, aby dostarczyć list od Yoshinobu, ostrzegający cesarza o intrydze knutej przez samurajów Satsumy oraz popierających ich pałacowych oficjeli (wśród nich Tomomi Iwakura).
Licząca 15 000 żołnierzy armia sioguna miała przewagę w stosunku 3:1 nad stronnictwem cesarskim i składała się głównie z sił Kuwany oraz Aizu, wspartych przez Shinsengumi. Choć niektórzy wojownicy byli najemnikami, inni byli wyszkoleni przez francuskich doradców wojskowych. Niektórzy wystawieni w przednich liniach byli wyposażeni w archaiczne naginata i miecze. Siły Aizu były kombinacją nowoczesnych żołnierzy oraz samurajów, podobnie jak siły Satsumy (choć w mniejszym stopniu). Siły siogunatu posiadały prawie całkowicie wyposażone oddziały, wojska Chōshū były zaś najnowocześniejsze. Wedle Conrada Totmana:
Wojskom siogunatu brakowało zapału do walki, co wnioskować można po wielu nienaładowanych karabinach żołnierzy stojących w awangardzie. Problemem było także zmotywowanie oraz akuratne przywództwo.
Wojsk Chōshū i Satsumy było trzy razy mniej, jednak wyposażone w nowoczesne haubice Armstronga, karabiny ładowane pociskami Minié oraz kilka kartaczownic Gatlinga. Siłom sioguna brakowało ekwipunku – oddziały elitarne natomiast były wytrenowane przez francuskich wojskowych. Siogun polegał także na żołnierzach dostarczanych przez sprzymierzone domeny, te posiadały jednak przestarzałą broń i stosowały archaiczne metody walki.
Royal Navy, sprzyjająca Satsumie i Chōshū, utrzymywała silną flotę w zatoce Osaka, co zmusiło siogunat do obsadzenia tamtejszego zamku silnym kontyngentem, który w innych okolicznościach mógłby brać udział w ofensywie na Kioto. Zachodnia obecność była łączona z niedawnym otwarciem na handel międzynarodowy portów w Osace oraz Hyōgo (obecnie Kobe), które to wydarzenie miało miejsce 1 stycznia 1868 roku.
Siogun podczas trwania bitwy leżał w łóżku złożony chorobą.
Wydarzenia 27 stycznia.
27 stycznia Yoshinobu Tokugawa, znajdujący się w zamku Osaka, rozkazał oddziałom marsz na Kioto dwoma głównymi trasami: Toba-kaidoō i Fushimi-kaido. Razem do ofensywy ruszyło około 13 000 żołnierzy – marsz odbywał się szeroką ławą, co spowodowało, że do bitwy pod Toba-Fushimi przystąpiło 8 500 ludzi. Głównodowodzącym operacją został Shigekata Takenaka.
Starcie pod Tobą.
Siły siogunatu, dowodzone przez Tadayukiego Ōkubo i liczące ok. 2000-2500 ludzi, ruszyły na Tobę. Około godziny 5 po południu oddział liczący około 400 członków Mimawarigumi pod Tadasaburō Sasakim, wyposażony w piki i częściowo w broń palną, dotarł do obsadzonej przez żołnierzy Satsumy zapory na moście Koeda (dziś część dzielnicy Minami-ku). Za nimi postępowały dwa bataliony piechoty pod Kōtarō Tokuyamą z pustymi magazynkami w karabinach, jako że nie spodziewano się prawdziwej bitwy, oraz osiem kompanii z Kuwany, wyposażonych w cztery działa. W starciu brały także wojska z Matsuyamy i Takamatsu oraz kilka innych formacji, lecz brakowało kawalerii i artylerii. Przed nimi znajdował się kontyngent około 900 okopanych żołnierzy oraz cztery działa.
Nie pozwoliwszy siłom sioguna na bezpieczne przejście, żołnierze Satsumy otworzyli ogień z flanki – były to pierwsze strzały wojny boshin. Pocisk z działa broniących eksplodował na łożu armaty znajdującej się w pobliżu siogunackiego dowódcy Tomotaki Takigawy, w efekcie czego spłoszony koń zrzucił jeźdźca i pogalopował w dal, czyniąc wyłom w kolumnie nacierających, siejąc panikę i powodując nieład. Atak Satsumy był szybki i zdecydowany, zmuszając wojska sioguna do odwrotu.
Sasaki nakazał swoim ludziom zaszarżowanie na działowych Satsumy – uzbrojeni w piki i miecze wojownicy "Mimawarigumi" ginęli masowo. Pośród rozgardiaszu w miejscu trwały oddziały z Kuwany oraz jedna jednostka Shigeakiego Kuboty. Uciekający podpalili kilka domów po drodze, co uczyniło ich łatwiejszym celem dla snajperów. Pod koniec nocy sytuacja ustabilizowała się z przybyciem kolejnych oddziałów z Kuwany.
Dziś pole bitwy pod Tobą jest parkiem publicznym o nazwie Toba Rikyū-ato Kōen, w którym stanął pomnik. Znajduje się on pomiędzy mostem Koeda, gdzie stały wojska Satsumy oraz chramem Jōnan-gū, gdzie znajdowała się kwatera główna wojsk cesarskich.
Starcie pod Fushimi.
Tego samego dnia kontyngent sił Satsumy i Chōshū starł się z wojskami sioguna w nierozstrzygniętej bitwie pod leżącym dalej na południowy wschód Fushimi. Żołnierze Satsumy i Chōshū otworzyli ogień usłyszawszy huk dział spod Toby. Siły sioguna składały się z oddziałów tradycyjnych, Shinsengumi oraz żołnierzy z Aizu.
Wydarzenia 28 stycznia.
28 stycznia Tomomi Iwakura przekazał Takamoriemu Saigō oraz Toshimichiemu Okubo sfałszowane rozkazy od cesarza Mutsuhito, ogłaszające Yoshinobu Tokugawę wrogiem dworu, zezwalające na jego likwidację oraz udzielające zgodę na użycie cesarskich, brokatowych sztandarów. Sztandary również były podróbką wykonaną przez Okubo parę miesięcy wcześniej i przechowywane w Chōshū oraz rezydencji Satsumy w Kioto.
Prócz tego naczelnym dowódcą sił zbrojnych mianowano księcia Komatsu Akihito, liczącego wówczas 22 lat, a dotychczas zamieszkującego buddyjski klasztor Ninna-ji. Choć książę nie posiadał żadnego doświadczenia wojskowego, nominacja przekształciła wojska sojuszu Satsuma-Chōshū w armię cesarską ("kangun"), która stała się potężnym narzędziem wojny psychologicznej – każdy kto otwierał doń ogień stawał się automatycznie zdrajcą cesarza.
Siły sioguna, znajdujące się pod Tobą, uszły pod Tominomori, gdzie przegrupowały się i utworzyły kwaterę główną.
Tego samego dnia, na pobliskim Morzu Wewnętrznym odbyła się bitwa morska. Było to pierwsze starcie nowoczesnych okrętów wojennych w historii Japonii i zakończyło się drobnym zwycięstwem siogunatu, jednak nie miało ono najmniejszego wpływu na walki lądowe.
Wydarzenia 29 stycznia.
Starcie pod Tominomori.
Siły sioguna, które przegrupowały się pod Tominomori, zostały zaatakowane przez żołnierzy Satsumy rankiem 29 stycznia. Około południa za liniami Satsumy i Chōshū pojawił się brokatowy sztandar cesarski. Początkowo żadna ze stron nie rozpoznała znaku. Do obu sztabów rozesłano posłańców, którzy objaśnili czym jest wniesiona flaga. Siły sioguna uległy zmieszaniu, zaś nacierający, podniesieni na duchu, obnażyli miecze i ruszyli do szarży. Wojownicy siogunatu próbowali kontratakować, lecz ulegli i zostali zmuszeni do odwrotu w nieładzie. Popołudniem siły sioguna kontynuowały ucieczkę w kierunku Zamku Yodo.
Starcie nad Takase.
Wojska biorące udział w starciu pod Fushimi – oddziały z Aizu, "Shinsengumi" oraz siły rezerwowe "yūgekitai" – zostały zaatakowane nad kanałem Takase i rzeką Uji rankiem 28 stycznia przez żołnierzy Satsumy-Chōshū i zmuszone do ucieczki po wyczerpującej walce. One także udały się ku zamkowi Yodo.
Siły sioguna próbowały ponownie przegrupować się w zamku Yodo, lecz odmówiono im wstępu, jako że "daimyō" domeny Yodo postanowił przejść na stronę cesarską po pojawieniu się brokatowego sztandaru. Bramy pozostały zamknięte, mimo próśb uciekających wojsk, zmuszając je do ucieczki w kierunku zamku w Osace. Daimyō strategicznie ulokowanej domeny Tsu poszedł w ślady Yodo dwa dni później.
Wydarzenia 30 stycznia.
Uchodzące siły siogunatu zmierzały ku zamkowi Ōsaka.
Tam też siogun Yoshinobu Tokugawa zebrał swoich doradców oraz dowódców chcąc zaplanować następne posunięcia i podbudować morale poprzez osobiste dowództwo nad wojskami. Wieczorem jednak uciekł w towarzystwie daimyō Aizu i Kuwany, aby na pokładzie statku "Kaiyō Maru" udać się do Edo.
"Kaiyō Maru" nie przypłynął jednak, co zmusiło sioguna do spędzenia nocy na amerykańskim okręcie USS "Iroquois", zakotwiczonym w zatoce. Spóźniona jednostka przybyła następnego dnia.
Zorientowawszy się, że siogun porzucił dowodzenie, resztka wiernych mu do tej pory wojsk opuściła zamek i poddała się wojskom cesarskim. Tokugawa tłumaczył później, iż był zaniepokojony cesarskim poparciem dla działań Satsumy i Chōshū; dodał również, że na widok cesarskiego proporca ustała w nim wszelka chęć do walki.
Francuscy doradcy wojskowi, Jules Brunet i André Cazeneuve, obecni podczas bitwy, opuścili Osakę i powrócili do Edo 14 stycznia wraz z Takeakim Enomoto na pokładzie "Fujisana". Enomoto przywiózł ze sobą dokumenty oraz skarb w postaci 180 000 ryō.
Konsekwencje.
Konsekwencje bitwy były nieproporcjonalnie większe w stosunku do skali samego starcia. Prestiż i morale siogunatu zostały naruszone, wielu neutralnych dotychczas "daimyō" poparłszy cesarza, wspomogło go pomocą militarną. Źle wykonana próba odzyskania kontroli dokonana przez Tokugawę uciszyła na dworze głosy opowiadające się za pokojowym rozwiązaniem konfliktu. Zamek Ōsaka, ważny symbol supremacji Tokugawów nad zachodnią Japonią, wpadł w ręce sił cesarskich. Zwycięstwo wyznaczyło przyszły, siłowy kurs rozwiązania konfliktu.

</doc>
<doc id="2755258" url="https://pl.wikipedia.org/wiki?curid=2755258" title="Liban na Plażowych Igrzyskach Azjatyckich 2012">
Liban na Plażowych Igrzyskach Azjatyckich 2012

Liban na III Plażowych Igrzyskach Azjatyckich w 2012 roku reprezentowało dziesięciu zawodników, wyłącznie mężczyzn. Był to trzeci start reprezentacji Libanu na plażowych igrzyskach azjatyckich.
Wyniki.
Piłka nożna plażowa.
Liban wystawił swoją męską reprezentację w turnieju plażowej piłki nożnej. Rywalizując w grupie C drużyna pokonała wszystkich rywali i przeszła do ćwierćfinału. Tam pokonała drużynę Japonii. W półfinale Liban przegrał z reprezentacją gospodarzy, a w meczu o brązowy medal przegrał z Palestyną, zajmując ostatecznie czwarte miejsce w klasyfikacji końcowej. 
Zawodnicy:

</doc>
<doc id="2755261" url="https://pl.wikipedia.org/wiki?curid=2755261" title="Luca Parmitano">
Luca Parmitano

Luca Parmitano (ur. 27 września 1976 w Paterno we Włoszech) jest astronautą w Korpusie Europejskich Astronautów dla ESA, w której astronauci pracują przy misjach związanych z Międzynarodową Stacją Kosmiczną. Został wytypowany przez ESA jako astronauta w 2009 roku. Parmitano jest także pilotem Włoskich Sił Powietrznych.
Wykształcenie.
Parmitano ukończył Liceo Scientifico Statale 'Galileo Galilei' w Katanii, we Włoszech, w 1995 roku.
W 1999 roku uzyskał stopień licencjata nauk politycznych na Uniwersytecie Neapolitańskim z pracą dotyczącą prawa międzynarodowego. W 2000 ukończył Accademia Aeronautica w Pozzuoli we Włoszech.
W 2001 ukończył podstawowe szkolenie w Amerykańskich Siłach Powietrznych jako europejski pilot NATO.
W 2009 uzyskał stopień magistra z inżynierii lotów eksperymentalnych w Institut supérieur de l'aéronautique et de l'espace (ISAE), w Tuluzie we Francji.
Kariera.
Po ukończeniu szkolenia na pilota w 2001 Parmitano latał samolotem typu AM-X w 13 Eskadrze 32 Skrzydła w bazie Amendola od 2001 do 2007 roku.
W 2007 roku został wybrany przez Włoskie Siły Powietrzne na pilota testowego.
Obecnie jest majorem we Włoskich Siłach Powietrznych. Spędził w powietrzu ponad 2000 godzin. Jest wykwalifikowany do latania na ponad 20 typach samolotów wojskowych i helikopterów. Latał na ponad 40 typach samolotów.
W lutym 2011 roku został wybrany do lotu statkiem Sojuz TMA-09M na Międzynarodową Stację Kosmiczną w 2013 roku. Start misji nastąpił 28 maja, a lądowanie 11 listopada 2013 roku, po 166 dniach lotu. Na stacji Parmitano przeprowadził przeszło 20 eksperymentów oraz wykonał dwa spacery kosmiczne.
W styczniu 2017 roku potwierdzono, że astronauta poleci w swój drugi lot kosmiczny na Międzynarodową Stację Kosmiczną w 2019 roku (Sojuz MS-13).

</doc>
<doc id="2755263" url="https://pl.wikipedia.org/wiki?curid=2755263" title="Reggie Jackson">
Reggie Jackson

Reggie Jackson (ur. 16 kwietnia 1990 w Pordenone we Włoszech) – amerykański zawodowy koszykarz, występujący na pozycji rozgrywającego, obecnie zawodnik Denver Nuggets.
Od początku zawodowej kariery zawodnik Oklahomy City Thunder. Podczas nauki w szkole średniej Palmer High School położonej w Colorado Springs, zdobył nagrodę przyznawaną przez Gatorade dla najlepszego koszykarza rozgrywek 2007/2008 w stanie Kolorado. Po ukończeniu szkoły średniej rozpoczął studia na uniwersytecie Boston College. Podczas jego pierwszego sezonu, drużyna Eagels zakwalifikowała się do turnieju NCAA. Na trzecim roku studiów zdobywał on średnio 18,2 punktu na mecz, będąc też wybranym do pierwszego składu konferencji ACC. Po tymże sezonie zgłosił się do draftu NBA 2011, gdzie został wybrany przez Oklahomę City Thunder z 28 numerem.
26 kwietnia 2014, w meczu nr 4 pierwszej rundy play-off przeciwko Memphis Grizzlies, Jackson ustanowił rekord kariery z 32 punktami.
18 lutego 2020 został zwolniony przez Detroit Pistons. Dwa dni później zawarł umowę do końca sezonu z Los Angeles Clippers. 9 lutego 2023 trafił w wyniku wymiany do Charlotte Hornets. Trzy dni później został zwolniony. 14 lutego 2023 został zawodnikiem Denver Nuggets.

</doc>
<doc id="2755265" url="https://pl.wikipedia.org/wiki?curid=2755265" title="Singapur na Plażowych Igrzyskach Azjatyckich 2012">
Singapur na Plażowych Igrzyskach Azjatyckich 2012

Singapur na III Plażowych Igrzyskach Azjatyckich w 2012 roku reprezentowało dwóch zawodników, wyłącznie kobiet. Był to trzeci start reprezentacji Singapuru na plażowych igrzyskach azjatyckich.
Wyniki.
Narciarstwo wodne.
Singapur w narciarstwie wodnym reprezentowała jedna zawodniczka - Sasha Christian. Startowała w zawodach wakeboardowych. Zwyciężając swoje wyścigi ćwierćfinałowy i półfinałowy, dotarła do finału, gdzie zdobyła trzecie miejsce z wynikiem 53,67 punktów.
Żeglarstwo.
W żeglarstwie Singapur reprezentowała jedna surferka - Ruth Wen En Mow, startująca w klasie Techno 293 kobiet. Zajęła 9. miejsce w klasyfikacji generalnej. Najlepsze miejsce w wyścigu zajęła podczas drugiego startu, gdzie uplasowała się na 4. miejscu.

</doc>
<doc id="2755269" url="https://pl.wikipedia.org/wiki?curid=2755269" title="Louis Armstrong Stadium">
Louis Armstrong Stadium

Louis Armstrong Stadium – drugi pod względem wielkości obiekt kompleksu USTA Billie Jean King National Tennis Center w Nowym Jorku, na którym od 1978 roku rozgrywany jest wielkoszlemowy turniej tenisowy US Open. Nazwany na cześć Louisa Armstronga, amerykańskiego trębacza i wokalisty jazzowego, który w latach 70. XX wieku mieszkał w pobliżu obiektu.
Położenie.
Stadion znajduje się w kompleksie sportowym USTA Billie Jean King National Tennis Center na terenie Flushing Meadows–Corona Park nowojorskiej dzielnicy Queens. Centrum tenisowe znajduje się niedaleko stadionu drużyny baseballowej New York Mets, razem z którą dzieli przystanek Mets – Willets Point linii nr 7 nowojorskiego metra.
Historia.
Budowa.
Stadion im. Louisa Armstronga oddano do użytku w 1964 roku z okazji wystawy światowej. Pierwotnie nazywany był "Singer Bowl". Po wystawie nie odbywały się na nim żadne wydarzenia sportowe i kulturalne. Na pomysł remontu i zarazem budowy kompleksu tenisowego wpadł pod koniec 1976 roku późniejszy prezes "United States Tennis Association", W.E. „Slew” Hester. Szukał on zastępczego miejsca do rozgrywania turnieju US Open. Widząc małe zainteresowanie kortami, prosił władze Nowego Jorku o udzielenie pozwolenia na zarządzanie terenem. USTA National Tennis Center został otwarty w sierpniu 1978, podczas mistrzostw Stanów Zjednoczonych, a jego największą areną był Louis Armstrong Stadium mieszczący 18 000 widzów
Renowacja.
W latach 1994–1997 główne obiekty kompleksu zostały poddane renowacji za łączną wartość prawie 300 milionów dolarów amerykańskich. Wybudowano wtedy także nowy stadion, któremu nadano imię Arthure'a Ashe'a. Od tej chwili to on z pojemnością osiągającą 22 547 osób był kortem głównym. Pojemność Louis Armstrong Stadium zmniejszono do 10 200 widzów.
Inne zmiany wprowadzone podczas remontu obejmowały modernizację "Wielkiej Sali" (ang. Great Hall), głównego korytarza otaczającego stadion. Wprowadzono także nowe podłogi i oświetlenie, a także zmieniono wygląd na ceglasty, w celu dopasowania go do Arthur Ashe Stadium. Ponadto dodano różne udogodnienia i wybudowano sklepy dla kibiców do użytku podczas US Open, m.in. otwarto w tym miejscu markety Fila i Wilson.
Nowy stadion.
W 2010 roku United States Tennis Association poinformowało o planach rozbiórki stadionu i budowie dwóch mniejszych. Inwestycja była jedną z części pięcioletniego procesu remontu całego kompleksu, który rozpoczął się w roku 2013. Nowy Louis Armstrong Stadium został oficjalnie otwarty 22 sierpnia 2018, a pierwszy mecz rozegrano pomiędzy Simoną Halep i Kaią Kanepi podczas pierwszej rundy US Open 2018. Stadion posiada dwa rzędy krzesełek; pierwsze piętro składa się z 6 600 siedzeń, a drugie piętro z 7 400. Wybudowano również składany dach, a koszt wszystkich zmian wyniósł 200 mln dolarów amerykańskich.
Wyposażenie.
Wszystkie trzydzieści trzy korty kompleksu pokryte są akrylową nawierzchnią DecoTurf. Początkowo miała ona barwę zieloną, ale w 2005 roku zmieniono ją na niebieską, czyli obecną na wszystkich obiektach, na których odbywają się turnieje cyklu US Open Series. Zmiana koloru miała poprawić widoczność piłki na korcie. Największe trzy stadiony wyposażone są w system Hawk-Eye, który umożliwia dokładne sprawdzenie miejsca odbicia piłki i prowadzi do skorygowania decyzji sędziego.
Korty nie posiadają rozsuwanych dachów, co powoduje opóźnienia w trakcie trwania turnieju.
Do roku 2016 do stadionu dołączony był mniejszy obiekt mieszczący 5 800 osób, Grandstand. Po zakończeniu edycji 2016 stadion ten został rozebrany, a zanim doszło do rozbiórki został wybudowany nowy, w południowo-zachodniej stronie kampusu. Jest to trzeci pod względem wielkości kort w kompleksie USTA National Tennis Center.

</doc>
<doc id="2755271" url="https://pl.wikipedia.org/wiki?curid=2755271" title="Afganistan na Letnich Igrzyskach Paraolimpijskich 2012">
Afganistan na Letnich Igrzyskach Paraolimpijskich 2012

Afganistan na Letnich Igrzyskach Paraolimpijskich w Londynie reprezentował 1 zawodnik.

</doc>
<doc id="2755272" url="https://pl.wikipedia.org/wiki?curid=2755272" title="Baureihe 18">
Baureihe 18



</doc>
<doc id="2755274" url="https://pl.wikipedia.org/wiki?curid=2755274" title="Lü Zhiwu">
Lü Zhiwu

Lü Zhiwu (; ur. 18 marca 1989 w Wenzhou) – chiński pływak specjalizujący się w pływaniu stylem dowolnym, brązowy medalista olimpijski.
Do największych sukcesów Chińczyka zalicza się zdobycie brązowego medalu w sztafecie 4 × 200 m stylem dowolnym w 2012 roku podczas igrzysk olimpijskich w Londynie.
Zhiwu jest również zdobywcą trzech medali podczas igrzysk azjatyckich w 2010 roku w Kantonie. Zwyciężył w sztafecie 4 × 100 m stylem dowolnym oraz na 50 m stylem dowolnym. Srebrny medal wygrał na dystansie 100 m stylem dowolnym.

</doc>
<doc id="2755275" url="https://pl.wikipedia.org/wiki?curid=2755275" title="Urządzenie piorunochronne">
Urządzenie piorunochronne



</doc>
<doc id="2755278" url="https://pl.wikipedia.org/wiki?curid=2755278" title="Centrum Sportowo-Rehabilitacyjne Słowianka">
Centrum Sportowo-Rehabilitacyjne Słowianka

Centrum Sportowo-Rehabilitacyjne Słowianka – kompleks sportowy w Gorzowie Wielkopolskim położony w Parku Słowiańskim, w północnej części osiedla Staszica. W obiekcie znajdują się: basen pływacki o wymiarach olimpijskich, basen pływacki rekreacyjny, lodowisko, boisko, kręgielnia i siłownia. Obiekt jest w pełni przystosowany do obsługi osób niepełnosprawnych. 
Obok obiektu od wiosny 2021 r. trwa budowa hali sportowo-widowiskowej.

</doc>
<doc id="2755279" url="https://pl.wikipedia.org/wiki?curid=2755279" title="Dogabe Jeremiah">
Dogabe Jeremiah

Dogabe Abner Jeremiah – nauruański polityk, były członek parlamentu oraz przedstawiciel Nauruańskiego Komitetu Olimpijskiego.
Jeremiah startował m.in. w wyborach parlamentarnych z 2003, 2004, 2008, 2010 (kwiecień) i z 2010 (czerwiec). Mandat poselski uzyskał w tych pierwszych. W następnych został wybrany ponownie, jednak w kolejnych stracił miejsce w parlamencie.
Za rządów Ludwiga Scotty'ego (2003) był ministrem pracy.
Od 2009 roku jest członkiem Nauruańskiego Komitetu Olimpijskiego (stan na 27 sierpnia 2012 roku).

</doc>
<doc id="2755280" url="https://pl.wikipedia.org/wiki?curid=2755280" title="Hypsinotus">
Hypsinotus



</doc>
<doc id="2755281" url="https://pl.wikipedia.org/wiki?curid=2755281" title="Caprophonus">
Caprophonus



</doc>
<doc id="2755283" url="https://pl.wikipedia.org/wiki?curid=2755283" title="Michaił Molodieński">
Michaił Molodieński



</doc>
<doc id="2755285" url="https://pl.wikipedia.org/wiki?curid=2755285" title="Pakistan na Plażowych Igrzyskach Azjatyckich 2012">
Pakistan na Plażowych Igrzyskach Azjatyckich 2012

Pakistan na III Plażowych Igrzyskach Azjatyckich w 2012 roku reprezentowało osiemnastu zawodników, wyłącznie mężczyzn. Był to trzeci start reprezentacji Pakistanu na plażowych igrzyskach azjatyckich.
Wyniki.
Kabaddi plażowe.
Pakistan wystawił swoją męską reprezentację w turnieju kabaddi plażowego. Rywalizując w grupie B drużyna zwyciężyła wszystkie mecze i awansowała do półfinału, gdzie pokonała reprezentację Indii. W finale Pakistan przegrał z Iranem i wywalczył srebrny medal.
Zawodnicy:
Piłka ręczna plażowa.
Pakistan wystawił swoją męską reprezentację w turnieju plażowej piłki ręcznej. Rywalizując w fazie pierwszej w grupie B drużyna zwyciężyła cztery z pięciu meczów i zajęła drugie miejsce w grupie. W fazie drugiej Pakistan rywalizował w grupie D, zwyciężając jeden z dwóch meczów i plasując się na drugim miejscu. W półfinale przegrał z Katarem, późniejszym złotym medalistą. W meczu o brąz Pakistan zwyciężył reprezentację Omanu.
Zawodnicy:
Żeglarstwo.
Pakistan w żeglarstwie reprezentowało dwóch surferów. Obaj startowali w klasie techno 293 mężczyzn. Qasim Abbas uplasował się na 10. miejscy, zdobywając 100 punktów, zaś Khalid Hussain zajął 12. miejsce z 117 punktami na koncie, przy czym nie wystartował w dwóch ostatnich wyścigach.
Zawodnicy:

</doc>
<doc id="2755286" url="https://pl.wikipedia.org/wiki?curid=2755286" title="Smocze łodzie na Plażowych Igrzyskach Azjatyckich 2012 - 3000 metrów mężczyzn">
Smocze łodzie na Plażowych Igrzyskach Azjatyckich 2012 - 3000 metrów mężczyzn

Wyścig smoczych łodzi na dystansie 3000 metrów mężczyzn" podczas "III Plażowych Igrzysk Azjatyckich w Haiyan odbył się 19 czerwca 2012 roku. Do rywalizacji przystąpiło siedem drużyn. Złoto zdobyła reprezentacja Indonezji.

</doc>
<doc id="2755287" url="https://pl.wikipedia.org/wiki?curid=2755287" title="Valderrama">
Valderrama



</doc>
<doc id="2755289" url="https://pl.wikipedia.org/wiki?curid=2755289" title="Mr. Flamboyant">
Mr. Flamboyant

Mr. Flamboyant - minialbum amerykańskiego rapera E-40. Został wydany w maju 1991 roku. Płyta została wyprodukowana przez członków grupy muzycznej The Click. Zawiera sześć utworów, w tym dwa z muzyką instrumentalną.

</doc>
<doc id="2755290" url="https://pl.wikipedia.org/wiki?curid=2755290" title="Iskiernik wskaźnikowy">
Iskiernik wskaźnikowy

Iskiernik wskaźnikowy – urządzenie lub element wchodzący w skład ogranicznika przepięć pomagający w określeniu liczby prądów wyładowczych, które wystąpiły na ograniczniku, ich szacunkowej amplitudy oraz czasu trwania. Zastosowanie iskiernika wskaźnikowego wymaga, aby ogranicznik przepięciowy wyposażony był w izolowany zacisk uziemiający. Stan iskiernika nie pokazuje wyraźnie czy ogranicznik jest uszkodzony czy nie, ale pomaga w podjęciu decyzji co do dalszego jego użytkowania.

</doc>
<doc id="2755291" url="https://pl.wikipedia.org/wiki?curid=2755291" title="Smocze łodzie na Plażowych Igrzyskach Azjatyckich 2012 - 200 metrów kobiet">
Smocze łodzie na Plażowych Igrzyskach Azjatyckich 2012 - 200 metrów kobiet

Wyścigi smoczych łodzi na dystansie 200 metrów kobiet podczas III Plażowych Igrzysk Azjatyckich w Haiyan odbyły się 18 czerwca 2012 roku. Do rywalizacji przystąpiło sześć drużyn. Złoto zdobyła reprezentacja Chin.

</doc>
<doc id="2755292" url="https://pl.wikipedia.org/wiki?curid=2755292" title="Odznaka „Za Zasługi dla Związku Socjalistycznej Młodzieży Polskiej”">
Odznaka „Za Zasługi dla Związku Socjalistycznej Młodzieży Polskiej”

Odznaka „Za Zasługi dla Związku Socjalistycznej Młodzieży Polskiej” – odznaczenie okresu PRL, ustanowione 29 czerwca 1977 przez Plenum Zarządu Głównego Związku Socjalistycznej Młodzieży Polskiej, jako wyróżnienie dla działaczy ZSMP i siostrzanych organizacji.
Opis odznaki.
Odznaka ma formę krzyża równoramiennego o zwężających się ramionach o wymiarach 30x30 mm, połączonych wieńcem z liści laurowych. Na awersie krzyż pokryty jest czerwoną emalią, jedynie obrzeże krzyża, wieniec i pierścień okalający tarczę pokryte są brązem, a sama tarcza o średnicy 15 mm emaliowana na biało. Na tarczy znajduje się logo ZSMP. Rewers nie emaliowany z napisem „NAUKA / PRACA / OJCZYZNA / SOCJALIZM”. Odznaka zawieszona jest na wstążce o szerokości 34 mm koloru ciemnozielonego, z biało-czerwonym paskiem o szerokości 8 mm, przebiegającym przez środek wstążki.

</doc>
<doc id="2755294" url="https://pl.wikipedia.org/wiki?curid=2755294" title="Odznaka honorowa „Zasłużony Pracownik Państwowy”">
Odznaka honorowa „Zasłużony Pracownik Państwowy”

Odznaka honorowa „Zasłużony Pracownik Państwowy” – polskie cywilne odznaczenie okresu PRL ustanowione 20 stycznia 1969 roku przez Radę Ministrów, do 1975 pod nazwą Odznaka honorowa „Zasłużony Pracownik Rady Narodowej”. Przyznawana jako odznaczenie za wybitne osiągnięcia w pracy zawodowej szczególnie zasłużonych pracowników państwowych.
Opis odznaki.
„Zasłużony Pracownik Rady Narodowej” (1969).
Odznaka wykonana była z metalu koloru złotego, w kształcie owalu, o szerokości i wysokości 26 mm. Na stronie licowej w otoku o szerokości 3,5 mm z napisem: „ZASŁUŻONY PRACOWNIK RADY NARODOWEJ” i stylizowanym wieńcem laurowym przewiązanym wstęgą z dołu znajdowała się wypukła emaliowana tarcza z rysunkiem konturowym mapy Polski, w górnej części koloru białego, w dolnej czerwonego. Pośrodku mapy znajdował się złocony napis „PRL” wykonany ozdobną kursywą. Odznaka zawieszona była na metalowej baretce koloru złotego w kształcie pięciokąta o wymiarach 23 mm, 2 × 13 mm i 2 × 4 mm, połączonej z odznaką trzyczęściowym ogniwem. Na stronie licowej górną prostokątną część baretki zajmował stylizowany pas liści laurowych. Wysokość bareki z ogniwami wynosiła 14 mm.
Odznakę zniesiono 14 października 1976
„Zasłużony Pracownik Państwowy” – wzór 1. (1975).
Powtórzono wygląd poprzedniczki z 1969, zmieniono jedynie napis w otoku na: „ZASŁUŻONY PRACOWNIK PAŃSTWOWY”.
„Zasłużony Pracownik Państwowy” – wzór 2. (1975/1982).
Odznakę stanowi okrągły medal o średnicy 33 mm, wykonany z metalu udającego złoty. Na obrzeżu awersu znajdują się stylizowane liście laurowe, a w środku rysunek konturowy granic PRL w kolorach flagi państwowej ze złoconymi literami „PRL”. Na rewersie zamieszczono napis „ZASŁUŻONY / PRACOWNIK / PAŃSTWOWY / PRL”. Odznaka zawieszona jest na wstążce o szerokości 30 mm, której część środkowa o szerokości 16 mm jest koloru białego, boczne paski koloru czerwonego.

</doc>
<doc id="2755295" url="https://pl.wikipedia.org/wiki?curid=2755295" title="Odznaka „Za Zasługi dla Obrony Cywilnej”">
Odznaka „Za Zasługi dla Obrony Cywilnej”

Odznaka „Za Zasługi dla Obrony Cywilnej” – polskie resortowe odznaczenie cywilne okresu PRL i III RP.
Historia.
Odznaka została ustanowiona 6 sierpnia 1976 przez Radę Ministrów jako zaszczytne wyróżnienie dla osób, które przyczyniły się do rozwoju i umacniania państwa.
Odznaka posiadała trzy stopnie: złoty, srebrny i brązowy.
Ewidencję nadanych odznak prowadził Inspektorat Obrony Cywilnej Kraju.
Nadawana była przez Prezesa Rady Ministrów, a od 1980 – przez Ministra Obrony Narodowej.
Odznaczenie zostało zniesione ustawą z 22 grudnia 2000 wraz z odznakami: „Za zasługi dla finansów PRL”, „Zasłużony Opiekun Społeczny”, „Za zasługi w zwalczaniu powodzi” i „Zasłużony dla ubezpieczeń społecznych”.
Opis odznaki.
Odznaka ma formę medalu w kształcie krążka o średnicy 30 mm, który jest patynowany na brąz, srebrzony-oksydowany lub pozłacany, w zależności od stopnia. Na awersie znajduje się rysunek konturowy granic państwa z literami PRL pośrodku, w otoku napis "ZA ZASŁUGI DLA OBRONY CYWILNEJ". Na rewersie umieszczono napis "OBRONA / CYWILNA / CHRONI / POMAGA / RATUJE". Dwa pierwsze wiersze napisu są wklęsłe, pozostałe zaś wypukłe. Odznaka zawieszona jest na wstążce ciemnoniebieskiej o szerokości 30 mm z paskiem biało-czerwonym o szerokości 7 mm pośrodku i dwoma cienkimi paskami złotymi o szerokości 1 mm każdy.

</doc>
<doc id="2755296" url="https://pl.wikipedia.org/wiki?curid=2755296" title="Przepięcie (ujednoznacznienie)">
Przepięcie (ujednoznacznienie)



</doc>
<doc id="2755300" url="https://pl.wikipedia.org/wiki?curid=2755300" title="Kolegium Licencjackie w Radomiu">
Kolegium Licencjackie w Radomiu

Kolegium Licencjackie w Radomiu – zamiejscowy ośrodek dydaktyczny Uniwersytetu Marii Curie-Skłodowskiej, w którym dwa wydziały tej uczelni prowadzą studia pierwszego stopnia.
Historia.
Kolegium zostało powołane uchwałą Senatu UMCS z dnia 25 kwietnia 2001 r. Na potrzeby Kolegium Zarząd Miasta Radomia przekazał działkę wraz z budynkami przy ul. Przytyckiej. 30 września 2002 r. została podpisana umowa użyczenia nieruchomości na okres 30 lat. 25 maja 2005 r. Senat UMCS postanowił o nadaniu Kolegium Licencjackiemu statusu zamiejscowego ośrodka dydaktycznego.

</doc>
<doc id="2755301" url="https://pl.wikipedia.org/wiki?curid=2755301" title="Iva Zajíčková">
Iva Zajíčková

Iva Zajíčková-Stafová (ur. w 9 marca 1948 w Brnie) – czechosłowacka kolarka torowa, siedmiokrotna medalistka mistrzostw świata.
Kariera.
Pierwszy sukces w karierze Iva Zajíčková osiągnęła w 1971 roku, kiedy na mistrzostwach świata w Varese zdobyła brązowy medal w sprincie indywidualnym. W zawodach tych wyprzedziły ją jedynie dwie reprezentantki ZSRR: Galina Cariowa i Galina Jermołajewa. Wynik ten Zajíčková powtórzyła jeszcze trzykrotnie podczas: MŚ w Lecce (1976), MŚ w San Cristóbal (1977) oraz MŚ w Monachium (1978). W sprincie indywidualnym zdobyła ponadto dwa srebrne medale, pierwszy na mistrzostwach w San Sebastián w 1973 roku (wygrała Amerykanka Sheila Young), a drugi podczas mistrzostw świata w Liège w 1975 roku (wygrała Sue Novara z USA). Oprócz medali w sprincie Iva wywalczyła również brązowy medal w indywidualnym wyścigu na dochodzenie na mistrzostwach świata w Varese w 1971 roku. Lepsze od niej były tam tylko Tamara Garkuszyna z ZSRR oraz Holenderka Keetie van Oosten-Hage. Nigdy nie wystartowała na igrzyskach olimpijskich. 
Zajmowała się również wspinaczką górską, zdobyła między innymi Mont Blanc, Kilimandżaro i Szczyt Lenina. Od 2010 roku Stafová jest starostą miasta Ždánice.

</doc>
<doc id="2755302" url="https://pl.wikipedia.org/wiki?curid=2755302" title="Międzyboż">
Międzyboż



</doc>
<doc id="2755304" url="https://pl.wikipedia.org/wiki?curid=2755304" title="Włodzimierz (Kobiec)">
Włodzimierz (Kobiec)

Włodzimierz, imię świeckie Konstantin Damianowicz Kobiec (ur. 21 maja 1884, zm. 24 stycznia 1960) – rosyjski biskup prawosławny.
W wieku dziewiętnastu lat wstąpił do Ławry Peczerskiej jako posłusznik. Wieczyste śluby mnisze złożył w 1922, w tym też roku został wyświęcony na hieromnicha. Dziesięć lat później otrzymał godność archimandryty i został przełożonym placówki filialnej Ławry Pieczerskiej w Leningradzie. Obejmował następnie różne obowiązki w czynnych jeszcze parafiach prawosławnych w Leningradzie. Od 1936 był proboszczem soboru św. Włodzimierza w Leningradzie. Za swoją postawę w czasie blokady Leningradu (duchowieństwo świątyni, oprócz moralnego wspierania mieszkańców miasta, prowadziło również zbiórkę datków na cele wojskowe, przekazując do końca wojny 3,5 mln rubli) otrzymał razem z metropolitą leningradzkim i nowogrodzkim Aleksym i księżmi Fiłofiejem Polakowem oraz Pawłem Tarasowem medal „Za obronę Leningradu”. Przed 1946 został przeniesiony do ponownie otwartej Ławry Troicko-Siergijewskiej, zaś w 1947 mianowany namiestnikiem Monasteru Pskowsko-Pieczerskiego.
7 marca 1948 miała miejsce jego chirotonia na biskupa porchowskiego. W charakterze konsekratorów w obrzędzie wzięli udział patriarcha moskiewski i całej Rusi Aleksy, metropolita leningradzki i nowogrodzki Grzegorz i biskup łuski Symeon. Jako biskup był nadal przełożonym klasztoru, którym kierował przed chirotonią. W 1949 jego tytuł uległ zmianie na "biskup izborski". Od 1949 do 1951 kierował rosyjską misją prawosławną w Jerozolimie. Po powrocie z Izraela mianowany biskupem żytomierskim i owruckim, w 1954 w uznaniu zasług przy odbudowywaniu cerkwi zniszczonych w czasie II wojny światowej oraz za ponad 30 lat służby dla Cerkwi otrzymał godność arcybiskupa. Dwa lata później zrezygnował z urzędu z powodu złego stanu zdrowia. Zmarł w 1960.

</doc>
<doc id="2755307" url="https://pl.wikipedia.org/wiki?curid=2755307" title="Siarhiej Martynau (strzelec)">
Siarhiej Martynau (strzelec)

Siarhiej Martynau (biał. Сяргей Анатольевіч Мартынаў, Łacinka Siarhiej Martynaŭ, ros. Сергей Анатольевич Мартынов, "Siergiej Anatoljewicz Martynow"; ur. 18 maja 1968) – białoruski strzelec sportowy. Trzykrotny medalista olimpijski.
Specjalizuje się w karabinie małokalibrowym. Wcześniej startował w barwach Związku Radzieckiego. Brał udział w sześciu igrzyskach (IO 88, IO 96, IO 00, IO 04, IO 08, IO 12), na trzech zdobywał medale. W 2012 odniósł największy sukces w karierze, triumfował w strzelaniu z pozycji leżącej na dystansie 50 metrów. W tej samej konkurencji był trzeci w 2000 i 2004 roku i mistrzem świata w 2006.

</doc>
<doc id="2755308" url="https://pl.wikipedia.org/wiki?curid=2755308" title="Dantes Tsitsi">
Dantes Tsitsi

Dantes Ingin Tsitsi - nauruański polityk, były członek parlamentu.
Tsitsi startował m.in. w wyborach parlamentarnych z 2004, 2008, 2010 (kwiecień) i z 2010 (czerwiec). Mandat poselski uzyskał w 2008 roku. W następnych wyborach uzyskał reelekcję, jednak w kolejnych stracił miejsce w parlamencie.

</doc>
<doc id="2755311" url="https://pl.wikipedia.org/wiki?curid=2755311" title="My Life II... The Journey Continues (Act 1)">
My Life II... The Journey Continues (Act 1)

My Life II... The Journey Continues (Act 1) – dziesiąty studyjny album amerykańskiej wokalistki Mary Jane Blige. Premiera odbyła się 21 listopada 2011 roku. Tytuł jest kontynuacją płyty z 1994 roku - "My Life".
Wersja rozszerzona "Deluxe edition" dostępna była tylko w Stanach Zjednoczonych.
W celu promocji albumu wydano łącznie cztery single: "25/8", "Mr. Wrong", "Why" i "Don't Mind. Płyta zadebiutowała na 5. miejscu listy przebojów Billboard 200. W pierwszym tygodniu sprzedaży osiągnięto wynik 156.000 egzemplarzy. Do marca 2012 roku sprzedano ok. 560 tysięcy nośników w samych Stanach Zjednoczonych Ameryki. Tym wynikiem uzyskała status złotej płyty.
Lista utworów.
Wersja na Stany Zjednoczone.
Wersja na Wielką Brytanię.
Wersja na Stany Zjednoczone.
Wersja na Wielką Brytanię.

</doc>
<doc id="2755312" url="https://pl.wikipedia.org/wiki?curid=2755312" title="Rezystancja uziemienia">
Rezystancja uziemienia

Rezystancja uziemienia - rezystancja statyczna występująca między uziemieniem a ziemią odniesienia podczas przepływu prądu przemiennego o częstotliwości technicznej. Rezystancja uziemienia zależna jest od rezystancji rozprzestrzenienia i rezystancji uziomu z przewodami uziemiającymi. 
Najwyższa dopuszczalna rezystancja uziemienia obiektów zagrożonych pożarem lub wybuchem.
Urządzenie piorunochronne spełni swój cel ochrony odgromowej, jeżeli zostanie zapewnione niskoimpedancyjne połączenie na drodze przepływ prądu piorunowego do ziemi. W obiektach zagrożonych pożarem lub wybuchem, wartości zmierzonej rezystancji uziemienia zostały znormalizowane. Polska Norma PN-86/E-05003 w części poświęconej ochronie odgromowej obostrzonej i specjalnej podaje wartości, które nie powinny zostać przekroczone w zmierzonych uziemieniach dla konkretnych przypadków rodzajów gruntu.
Pomiar rezystancji uziemienia.
Pomiar rezystancji uziemienia wykonuje się prądem przemiennym w celu uniknięcia powstania polaryzacji. Zjawisko to może spowodować wytworzenie się ogniwa galwanicznego w miejscu styku uziomu z wilgotnym gruntem. Rezystancję uziemienia można zmierzyć dwoma sposobami: metodą techniczną i kompensacyjną.
Metoda techniczna.
W metodzie technicznej pomiaru rezystancji uziemienia występuje obwód prądowy. W układzie pomiarowym tworzy go obwód wtórny transformatora, amperomierz, badany uziom X, ziemia i prądowy uziom pomocniczy P. Obwód napięciowy tworzy woltomierz o dużej rezystancji, napięciowa sonda pomiarowa S i ziemia. Metoda techniczna nadaje się do pomiaru rezystancji uziemienia w niskich granicach wartości, rzędu 0,01 - 1 Ω.

</doc>
<doc id="2755313" url="https://pl.wikipedia.org/wiki?curid=2755313" title="Jeździectwo na Letnich Igrzyskach Olimpijskich 1912 – skoki drużynowo">
Jeździectwo na Letnich Igrzyskach Olimpijskich 1912 – skoki drużynowo

Drużynowy konkurs skoków przez przeszkody był jedną z pięciu konkurencji jeździeckich rozgrywanych podczas V Letnich Igrzysk Olimpijskich w Sztokholmie w 1912 roku. Zawody odbyły się 17 lipca. Zwyciężyła reprezentacja Szwecji.
W odróżnieniu od drużynowego wszechstronnego konkursu konia wierzchowego, drużynowe zawody w skokach przez przeszkody nie były zsumowaniem wyników jeźdźców w konkurencji indywidualnej, lecz osobno rozegraną konkurencją. Zawody odbyły się dzień po zawodach indywidualnych. Każda z reprezentacji mogła wystawić czterech zawodników. Każdy z nich mógł zdobyć 190 punktów. Wynik najsłabszego z jeźdźców nie był brany pod uwagę przy sumowaniu punktów w drużynie. Maksymalna liczba punktów do zdobycia przez reprezentację to 570.

</doc>
<doc id="2755317" url="https://pl.wikipedia.org/wiki?curid=2755317" title="Roger Daniel (szachista)">
Roger Daniel (szachista)

Roger Daniel (ur. 18 maja 1915, zm. 21 kwietnia 1999) – francuski szachista.
Kariera szachowa.
W latach 40. XX wieku należał do ścisłej czołówki francuskich szachistów. Sześciokrotnie zdobył medale indywidualnych mistrzostw kraju: złoty (1942), trzy srebrne (1941, 1945, 1951) oraz dwa brązowe (1943, 1949). Reprezentował narodowe barwy w międzypaństwowych meczach przeciwko Szwajcarii (1946), Australii (1946) oraz Czechosłowacji (1947).

</doc>
<doc id="2755319" url="https://pl.wikipedia.org/wiki?curid=2755319" title="Lekkoatletyka na Letnich Igrzyskach Olimpijskich 2012 – skok w dal kobiet">
Lekkoatletyka na Letnich Igrzyskach Olimpijskich 2012 – skok w dal kobiet

Skok w dal kobiet – jedna z konkurencji lekkoatletycznych rozgrywanych podczas igrzysk olimpijskich w Londynie. 
Obrończynią tytułu mistrzowskiego z 2008 roku była Brazylijka Maurren Maggi, który w Londynie nie awansowała do finału. Ustalone przez IAAF (Międzynarodowe Stowarzyszenie Federacji Lekkoatletycznych) minima kwalifikacyjne do igrzysk wynosiły 6,75 (minimum A) oraz 6,65 (minimum B).
Rezultaty.
Eliminacje.
Zawodniczki rywalizowały w dwóch grupach: A i B. Bezpośredni awans do finału dawał wynik 6,70. 

</doc>
<doc id="2755320" url="https://pl.wikipedia.org/wiki?curid=2755320" title="Sebességláz">
Sebességláz

Sebességláz (węg. "Gorączka prędkości") – pierwszy studyjny album węgierskiego zespołu Ámokfutók, wydany przez Warner-Magneoton w 1994 roku na MC i CD. Album przez 32 tygodnie utrzymywał się na węgierskiej Top 40 album- és válogatáslemez-lista, najlepiej plasując się na szóstym miejscu.

</doc>
<doc id="2755322" url="https://pl.wikipedia.org/wiki?curid=2755322" title="Roger Daniel">
Roger Daniel



</doc>
<doc id="2755323" url="https://pl.wikipedia.org/wiki?curid=2755323" title="Turkichthys">
Turkichthys



</doc>
<doc id="2755324" url="https://pl.wikipedia.org/wiki?curid=2755324" title="Anton Tkáč">
Anton Tkáč

Anton Tkáč (ur. 30 marca 1951 w Lozornie, zm. 22 grudnia 2022 w Bratysławie) – słowacki kolarz torowy reprezentujący barwy Czechosłowacji, mistrz olimpijski oraz trzykrotny medalista mistrzostw świata.
Kariera.
Pierwszy sukces w karierze Anton Tkáč osiągnął w 1970 roku, kiedy zdobył brązowy medal w wyścigu na dystansie 1 km podczas mistrzostw świata w Leicester. W zawodach tych wyprzedzili go jedynie Duńczyk Niels Fredborg oraz Nowozelandczyk Harry Kent. Dwa lata później wystąpił podczas XX Letnich Igrzysk Olimpijskich w Monachium, gdzie w tej samej konkurencji zajął trzynastą pozycję, a w drużynowym wyścigu na dochodzenie zajął jedenaste miejsce. Podczas rozgrywanych w 1974 roku Mistrzostw Świata w Montrealu Anton Tkáč zdobył złoty medal w sprincie indywidualnym amatorów, wynik ten powtórzył podczas Mistrzostw Świata w Monachium w 1978 roku. W tak zwanym międzyczasie zwyciężył w tej konkurencji również podczas XXI Letnich Igrzysk Olimpijskich w Montrealu w 1976 roku, bezpośrednio wyprzedzając Francuza Daniela Morelona oraz Hansa-Jürgena Geschke z Niemieckiej Republiki Demokratycznej. W sprincie wystartował także podczas XXII Letnich Igrzysk Olimpijskich w Moskwie w 1980 roku, gdzie zajął czwartą pozycję, przegrywając walkę o brązowy medal z Siergiejem Kopyłowem ze Związku Radzieckiego.

</doc>
<doc id="2755325" url="https://pl.wikipedia.org/wiki?curid=2755325" title="Tellia">
Tellia



</doc>
<doc id="2755326" url="https://pl.wikipedia.org/wiki?curid=2755326" title="Micromugil">
Micromugil



</doc>
<doc id="2755327" url="https://pl.wikipedia.org/wiki?curid=2755327" title="Lebias">
Lebias



</doc>
<doc id="2755328" url="https://pl.wikipedia.org/wiki?curid=2755328" title="Kosswigichthys">
Kosswigichthys



</doc>
<doc id="2755329" url="https://pl.wikipedia.org/wiki?curid=2755329" title="Aphaniops">
Aphaniops



</doc>
<doc id="2755330" url="https://pl.wikipedia.org/wiki?curid=2755330" title="Anatolichthys">
Anatolichthys



</doc>
<doc id="2755331" url="https://pl.wikipedia.org/wiki?curid=2755331" title="Huragan Isaac">
Huragan Isaac

Huragan Isaac – cyklon tropikalny, który zagroził Florydzie, archipelagowi Florida Keys, oraz Zatoce Meksykańskiej, a także Alabamie, Missisipi i wschodniej Luizjanie. Uformował się 21 sierpnia 2012 roku, przy wybrzeżu Małych Antyli, będąc dziewiątym cyklonem i dziewiątą burzą tropikalną w 2012 roku. 24 sierpnia 2012 roku przeszedł on przez Haiti. Docierając do wybrzeża Stanów Zjednoczonych miał stać się huraganem kategorii trzeciej i uderzyć 28 bądź 29 sierpnia, w siódmą rocznicę przejścia huraganu Katrina. Cyklon okazał się jednak o wiele słabszy i uderzył w wybrzeże Luizjany w okolicach Nowego Orleanu jako huragan 1 kategorii. Miejscami zalane zostały przybrzeżne dzielnice miasta. Łącznie w wyniku działalności huraganu zginęły 44 osoby.

</doc>
<doc id="2755334" url="https://pl.wikipedia.org/wiki?curid=2755334" title="Roger Daniel (strzelec)">
Roger Daniel (strzelec)

Roger Peter Daniel (ur. 22 lutego 1970 w Port-of-Spain) – trynidadzko-tobagijski sportowiec, specjalizujący się w strzelectwie.
Trzykrotnie uczestniczył w letnich igrzyskach olimpijskich. W 2004 r. w Atenach zajął 33. miejsce w konkurencji pistoletu dowolnego na 50 metrów, w 2008 r. w Pekinie zajął 36. miejsce w konkurencji pistoletu pneumatycznego na 10 metrów, natomiast w 2012 r. w Londynie zajął 36. miejsce w konkurencji pistoletu pneumatycznego na 10 metrów oraz 35. miejsce w konkurencji pistoletu dowolnego na 50 metrów.
Jest medalistą igrzysk Wspólnoty Narodów, medale zdobywał na igrzyskach w 2006 i 2010 roku. W 2011 został zaś srebrnym medalistą igrzysk panamerykańskich.

</doc>
<doc id="2755336" url="https://pl.wikipedia.org/wiki?curid=2755336" title="Ulapiscis">
Ulapiscis



</doc>
<doc id="2755337" url="https://pl.wikipedia.org/wiki?curid=2755337" title="Sacrestinus">
Sacrestinus



</doc>
<doc id="2755338" url="https://pl.wikipedia.org/wiki?curid=2755338" title="Platypodus">
Platypodus



</doc>
<doc id="2755339" url="https://pl.wikipedia.org/wiki?curid=2755339" title="Humefordia">
Humefordia



</doc>
<doc id="2755340" url="https://pl.wikipedia.org/wiki?curid=2755340" title="Fares">
Fares

Fares – postać biblijna, wymieniona w Ewangelii według świętego Mateusza, w rodowodzie Jezusa Chrystusa. Ewangelia wymienia go jako brata Zary, syna Judy i Tamar, wnuka Jakuba, prawnuka Izaaka oraz praprawnuka Abrahama. Jego syn miał na imię Esrom.

</doc>
<doc id="2755341" url="https://pl.wikipedia.org/wiki?curid=2755341" title="Leave Me Alone (singel Jerry’ego Cantrella)">
Leave Me Alone (singel Jerry’ego Cantrella)

Leave Me Alone – singel gitarzysty grupy muzycznej Alice in Chains Jerry’ego Cantrella. Wydany został 10 maja 1996 roku i trafił na ścieżkę dźwiękową do filmu "Telemaniak" w reżyserii Bena Stillera. Kompozycja trwa 5 minut i 15 sekund. W wersji radiowej utwór został skrócony do 4 minut i 30 sekund. W roku 1998 utwór trafił na stronę B singla „My Song” z albumu "Boggy Depot".
Informacje.
Utwór został skomponowany w roku 1996 przez gitarzystę grupy Alice in Chains Jerry’ego Cantrella. Kompozycja została wydana na singlu w maju 1996 roku, i trafiła na ścieżkę dźwiękową do filmu "Telemaniak" w reżyserii Bena Stillera. W nagraniu utworu prócz Cantrella udział wziął jeszcze perkusista Sean Kinney. Jest to jedyny utwór w którym Cantrell gra na gitarze elektrycznej oraz basowej (nie licząc utworu „Love Song” z minialbumu "Sap" grupy Alice in Chains).
Utwór utrzymany jest w mocnym rockowym brzmieniu, opartym o grę gitary elektrycznej oraz efekty wah-wah. Po wykonaniu drugiej zwrotki słychać jest talk box, z którego Cantrell bardzo często korzysta. Tekst utworu traktuje o relacjach międzyludzkich.
Do utworu powstał teledysk. Przedstawia on gitarzystę wykonującego utwór oraz urywki z filmu.

</doc>
<doc id="2755342" url="https://pl.wikipedia.org/wiki?curid=2755342" title="Oświetlenie zewnętrzne">
Oświetlenie zewnętrzne

Oświetlenie zewnętrzne – oświetlenie elektryczne, którego źródła światła zainstalowane są na zewnątrz pomieszczeń oraz obiektach budowlanych mających dach, lecz bez ścian zewnętrznych, jak również w przejściach, bramach lub tunelach. 
W oświetleniu zewnętrznym dominującym odbiorem jest oświetlenie ulic. Innymi rodzajami oświetlenia zewnętrznego są: oświetlenie tuneli, mostów, podziemnych przejść dla pieszych, oświetlenie iluminacyjne, masztowe i wieżowe, oświetlenie placów, skwerów, parków, znaków drogowych itp.

</doc>
<doc id="2755343" url="https://pl.wikipedia.org/wiki?curid=2755343" title="Latrunculus">
Latrunculus



</doc>
<doc id="2755344" url="https://pl.wikipedia.org/wiki?curid=2755344" title="Brachyochirus">
Brachyochirus



</doc>
<doc id="2755345" url="https://pl.wikipedia.org/wiki?curid=2755345" title="Boreogobius">
Boreogobius



</doc>
<doc id="2755346" url="https://pl.wikipedia.org/wiki?curid=2755346" title="Aphyogobius">
Aphyogobius



</doc>
<doc id="2755347" url="https://pl.wikipedia.org/wiki?curid=2755347" title="Cotton Malone">
Cotton Malone

Cotton Malone – fikcyjna postać, bohater popularnych powieści przygodowych Steve’a Berry.
Opis postaci.
Harold Earl (pseud. Cotton) Malone urodził się w 1961 roku w Thomasville w stanie Georgia. Student prawa w Georgetown, były oficer marynarki, a następnie przez 12 lat agent służb specjalnych w Departamencie Sprawiedliwości w wydziale Magellan Billet. Po odejściu ze służby osiadł w Kopenhadze, gdzie prowadzi antykwariat przy Højbro Plads. Miłośnik starych książek, obdarzony pamięcią fotograficzną. Rozwiedziony. Ma syna Gary'ego, którego jednak nie jest biologicznym ojcem. Syn z byłą żoną Pam pozostali w Stanach Zjednoczonych. Ojciec, Forrest Malone, był marynarzem, zginął w 1971 roku podczas misji tajnej łodzi podwodnej u wybrzeży Antarktydy. Matka Peggy Jean ciągle żyje i mieszka w Stanach Zjednoczonych.

</doc>
<doc id="2755349" url="https://pl.wikipedia.org/wiki?curid=2755349" title="Uwe Unterwalder">
Uwe Unterwalder

Uwe Unterwalder (ur. 15 lipca 1950 w Berlinie Wschodnim) – niemiecki kolarz torowy reprezentujący NRD, dwukrotny wicemistrz olimpijski oraz sześciokrotny medalista torowych mistrzostw świata.
Kariera.
Pierwszy sukces w karierze Uwe Unterwalder odniósł w 1971 roku, kiedy wspólnie z Herbertem Richterem, Heinzem Richterem i Thomasem Huschke zdobył srebrny medal w drużynowym wyścigu na dochodzenie podczas mistrzostw świata w Varese. Rok później wystąpił na igrzyskach olimpijskich w Monachium, gdzie reprezentanci NRD w tym samym składzie ponownie zajęli drugie miejsce. Razem z Klausem-Jürgenem Grünke, Heinzem Richterem i Thomasem Huschke zdobył również srebrny medal w tej konkurencji podczas mistrzostw świata w Montrealu w 1974 roku. W następnych latach reprezentacja NRD z Unterwalderem w składzie zajęła kolejno: trzecie miejsce na mistrzostwach w Liège w 1975 roku, czwarte na igrzyskach w Montrealu w 1976 roku oraz trzecie miejsce podczas mistrzostw świata w San Cristóbal. Największe sukcesy Uwe osiągnął w 1978 roku, kiedy na mistrzostwach świata w Monachium zdobył dwa medale. Wspólnie z Geraldem Mortagiem, Matthiasem Wiegandem i Volkerem Winklerem był najlepszy drużynowo, a indywidualnie był trzeci wśród amatorów, wyprzedzili go tylko dwaj rodacy: Detlef Macha i Norbert Dürpisch. Ostatni medal zdobył na rozgrywanych w 1980 roku igrzyskach olimpijskich w Moskwie, gdzie razem z Mortagiem, Wiegandem i Winklerem zdobył ponownie srebrny medal w drużynowym wyścigu na dochodzenie. Ponadto wielokrotnie zdobywał medale torowych mistrzostw kraju, w tym siedem złotych.

</doc>
<doc id="2755351" url="https://pl.wikipedia.org/wiki?curid=2755351" title="Simon Clarke">
Simon Clarke

Simon Clarke (ur. 18 lipca 1986 w Melbourne) – australijski kolarz szosowy i torowy. Olimpijczyk (2016).
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="2755353" url="https://pl.wikipedia.org/wiki?curid=2755353" title="Punkt świetlny">
Punkt świetlny

Punkt świetlny – oprawa oświetleniowa wraz ze źródłami światła. Punkt świetlny nie obejmuje sobą konstrukcji wsporczej (nośnej).

</doc>
<doc id="2755354" url="https://pl.wikipedia.org/wiki?curid=2755354" title="Piłka nożna osób po amputacji">
Piłka nożna osób po amputacji



</doc>
<doc id="2755357" url="https://pl.wikipedia.org/wiki?curid=2755357" title="Matthias Wiegand">
Matthias Wiegand

Matthias Wiegand (ur. 22 kwietnia 1954 w Plauen) – niemiecki kolarz torowy reprezentujący NRD, wicemistrz olimpijski oraz dwukrotny złoty medalista mistrzostw świata.
Kariera.
Pierwszy sukces w karierze Matthias Wiegand odniósł w 1972 roku, kiedy zdobył srebrny medal w drużynowym wyścigu na dochodzenie podczas mistrzostw kraju. Cztery lata później, podczas igrzysk w Montrealu wraz z kolegami zajął czwartą pozycję, przegrywając walkę o brąz z Brytyjczykami. Na rozgrywanych w 1977 roku mistrzostwach świata w San Cristóbal wspólnie z Geraldem Mortagiem, Norbertem Dürpischem i Volkerem Winklerem zdobył w tej konkurencji złoty medal. Wynik ten reprezentanci NRD w składzie: Uwe Unterwalder, Gerald Mortag, Matthias Wiegand i Volker Winkler powtórzyli podczas mistrzostw świata w Monachium w 1978 roku. Ostatni medal zdobył na rozgrywanych w 1980 roku igrzyskach olimpijskich w Moskwie, gdzie razem z Mortagiem, Unterwalderem i Winklerem zdobył ponownie srebrny medal w drużynowym wyścigu na dochodzenie. Ponadto wielokrotnie zdobywał medale torowych mistrzostw kraju, w tym trzy złote.

</doc>
<doc id="2755359" url="https://pl.wikipedia.org/wiki?curid=2755359" title="Bartosz Zjawin">
Bartosz Zjawin



</doc>
<doc id="2755361" url="https://pl.wikipedia.org/wiki?curid=2755361" title="Sobór św. Aleksego w Samarkandzie">
Sobór św. Aleksego w Samarkandzie

Sobór św. Aleksego – prawosławny sobór w Samarkandzie, w jurysdykcji eparchii taszkenckiej. 
Kamień węgielny pod budowę świątyni został położony w 1909, zaś sam gmach wzniesiono w ciągu kolejnych dwóch lat. W 1912 miało miejsce poświęcenie gotowego obiektu. Cerkiew pełniła funkcje sakralne do lat 20. XX wieku, gdy została odebrana prawosławnym i zaadaptowana na cele świeckie. W 1929 z budynku zdjęto kopuły i rozebrano dzwonnicę. Sobór znajdował się na terenie jednostki wojskowej, następnie mieściło się w nim muzeum. Świątynia została zwrócona Rosyjskiemu Kościołowi Prawosławnemu w 1996. W tym samym roku jej ponownego poświęcenia dokonał patriarcha moskiewski i całej Rusi Aleksy II.

</doc>
<doc id="2755362" url="https://pl.wikipedia.org/wiki?curid=2755362" title="Norbert Dürpisch">
Norbert Dürpisch

Norbert Dürpisch (ur. 29 maja 1952 w Genthin) – niemiecki kolarz torowy reprezentujący NRD, czterokrotny złoty medalista mistrzostw świata.
Kariera.
Pierwszy sukces w karierze Norbert Dürpisch odniósł w 1975 roku, kiedy wspólnie z Thomasem Huschke, Uwe Unterwalderem i Klausem-Jürgenem Grünke zdobył brązowy medal w drużynowym wyścigu na dochodzenie podczas mistrzostw świata w Liège. Rok później wystąpił na igrzyskach olimpijskich w Montrealu, gdzie reprezentanci NRD z Dürpischem w składzie zajęli czwartą pozycję, przegrywając walkę o brąz z Brytyjczykami. Największe sukcesy Norbert osiągnął w 1977 roku, kiedy na mistrzostwach świata w San Cristóbal zdobył dwa złote medale. W zawodach drużynowych partnerowali mu Volker Winkler, Gerald Mortag i Matthias Wiegand. Zwyciężył także w rywalizacji indywidualnej amatorów, bezpośrednio wyprzedzając Unterwaldera oraz Szwajcara Daniela Gisigera. Ostatni medal zdobył na rozgrywanych w 1978 roku mistrzostwach świata w Monachium, gdzie indywidualnie zdobył srebrny medal, przegrywając tylko z innym reprezentantem NRD - Detlefem Machą. Ponadto wielokrotnie zdobywał medale torowych mistrzostw kraju, w tym pięć złotych.

</doc>
<doc id="2755364" url="https://pl.wikipedia.org/wiki?curid=2755364" title="Marisa Berenson">
Marisa Berenson

Marisa Berenson Vittoria Schiaparelli (ur. 15 lutego 1947 w Nowym Jorku) – amerykańska aktorka i modelka żydowskiego i włoskiego pochodzenia.
Życiorys.
Wczesne lata.
Urodziła się w Nowym Jorku jako starsza z dwóch córek hrabiny Marii Luisy Yvonne Radha de Wendt de Kerlor, znanej jako Gogo Schiaparelli, i Roberta Lawrence'a Berensona. Jej ojciec z pochodzenia litewski Żyd, był amerykańskim dyplomatą. Jego prawdziwe nazwisko to Valvrojenski. Wśród przodków jej matki były rody pochodzenia włoskiego, szwajcarskiego, francuskiego i egipskiego.
Jej babka ze strony matki Elsa Schiaparelli była projektantką mody, a jej dziadek, hrabia Wilhelm de Wendt de Kerlor, teozofem i medium. 
Kolejnym sławnym przodkiem Marisy był Giovanni Schiaparelli, włoski astronom, odkrywca domniemanych kanałów na Marsie, Bernard Berenson (1865-1959) amerykański historyk sztuki oraz Senda Berenson (1868-1954) sportowiec i pedagog jedna z dwóch pierwszych kobiet wybranych do Women’s Basketball Hall of Fame.
11 września 2001 roku jej młodsza siostra, fotografka Berinthia “Berry” Berenson, wdowa po aktorze Anthonym Perkinsie, zginęła w pierwszym samolocie, który uderzył w World Trade Center.
Kariera.
We wczesnych latach 60. XX wieku rozpoczęła karierę modelki, szybko stając się gwiazdą. „Kiedyś byłam jedną z najlepiej opłacanych modelek na świecie”, przyznała w wywiadzie dla The New York Times. W lipcu 1970 pojawiła się na okładce magazynu „Vogue”, a 15 grudnia 1975 roku na okładce tygodnika „Time”. W czasie trwania kariery wielokrotnie pojawiła się w licznych artykułach w "Vogue", jej siostra Berry jako fotograf również pracowała dla tego magazynu.
Znana była jako „Królowa sceny” za sprawą częstych występów w nocnych klubach i innych spotkaniach towarzyskich. Yves Saint Laurent nazwał ją „dziewczyną z lat siedemdziesiątych”.
Zagrała również w kilku znaczących produkcjach, w tym żonę Gustava von Aschenbacha w filmie Luchino Visconti "Śmierć w Wenecji" (1971), żydowską dziedziczkę Natalię Landauer w musicalu "Kabaret" (1972), za który otrzymała dwie nominacje do Złotego Globu, nominację BAFTA i nagrodę National Board of Review, wcieliła się też w postać Lady Lyndon w obrazie Stanleya Kubricka "Barry Lyndon" (1975). Była gościem trzeciego sezonu programu "The Muppet Show" (1978). 
Grała w europejskich filmach i produkcjach telewizyjnych jak miniserial ZDF "Hemingway" jako Paulina Pfeiffer ze Stacy Keachem, a także telewizji w Stanach Zjednoczonych, takich jak serial CBS "McCall" ("The Equalizer", 1985), miniserial CBS "Grzechy" ("Sins", 1986) z Joan Collins, serial ABC "Who’s the Boss?" (1986) czy serial CBS "" (1992).
We włoskim melodramacie "Jestem miłością" ("Io sono l'amore", 2009) z Tildą Swinton i Gabriele Ferzettim pojawiła się jako Allegra Recchi.
Życie prywatne.
W latach 1967-70 była związana z francuskim fotografem i surferem Arnaudem de Rosnay, młodszym bratem biologa molekularnego, informatyka i pisarza Joëla de Rosnay, którego poznała podczas sesji dla magazynu „Vogue”. W latach 1970-73 była partnerką francuskiego dziedzica bankowego barona Davida René de Rothschilda, młodszego syna barona Guya de Rothschild. Spotykała się z austriackim aktorem Helmutem Bergerem (1973) i kierowcą wyścigowym Rikky von Opelem (1975-76). 21 listopada 1976 w Beverly Hills poślubiła biznesmena i producenta nitów Jamesa Randalla, z którym ma córkę, Starlite Melody Randall (ur. 1977). W 1978 roku rozwiedli się. Romansowała także z piosenkarzem Bryanem Ferry, dramaturgiem Samem Shepardem oraz aktorami - Terence Stampem, Kevinem Kline (1980) i Pedro Aguinagą (1980). W latach 1982-1987 jej drugim mężem był adwokat Aaron Richard Golub.

</doc>
<doc id="2755365" url="https://pl.wikipedia.org/wiki?curid=2755365" title="Igor Pilipienko">
Igor Pilipienko

Igor Pilipienko (ros. Игорь Пилипенко) – radziecki kolarz torowy, srebrny medalista mistrzostw świata.
Kariera.
Największy sukces w karierze Witalij Pietrakow osiągnął w 1978 roku, kiedy wspólnie z Władimirem Osokinem, Witalijem Pietrakowem i Wasilijem Ehrlichem zdobył srebrny medal w drużynowym wyścigu na dochodzenie amatorów podczas torowych mistrzostw świata w Monachium. Był to jedyny medal wywalczony przez Pilipienkę na międzynarodowej imprezie tej rangi. Nigdy nie startował na igrzyskach olimpijskich.

</doc>
<doc id="2755367" url="https://pl.wikipedia.org/wiki?curid=2755367" title="Wyzwolenie Krakowa">
Wyzwolenie Krakowa

Wyzwolenie Krakowa – walki w rejonie miasta Krakowa stoczone przez radzieckie oddziały 1 Frontu Ukraińskiego z Niemcami 18 stycznia 1945 roku podczas operacji wiślańsko-odrzańskiej.
Niemieckie przygotowania obronne.
W styczniu 1945 wobec zbliżającej się do Krakowa Armii Czerwonej, Hans Frank uciekł do Bawarii, gdzie w Neuhaus am Schliersee (obecnie dzielnica miejscowości Schliersee) urządził filię Generalnego Gubernatorstwa w Polsce ("Außenstelle des Generalgouvernements Polen"). Z Krakowa zabrał, uprzednio zrabowane w Polsce, liczne dzieła sztuki, między innymi dzieła Rembrandta, Rafaela oraz Leonarda da Vinci.
Kraków jako stolica Generalnego Gubernatorstwa był przygotowany do obrony:
Atak radziecki.
Główne natarcie na samo miasto szło od północnego zachodu przez Bronowice oraz od północy przez Prądnik Czerwony. Bardzo szybko doszło też do zajęcia przez wojska sowieckie przyczółku w Pychowicach. Dla Niemców oznaczało to realne zagrożenie odcięcia drogi odwrotu.
18 stycznia po południu, 317 Pułk Strzelecki zajął Łobzów, 203 Pułk Strzelecki dworzec towarowy, a 22 Pułk Strzelecki Olszę i Rakowice. Do Rynku było więc jeszcze parę kilometrów, a zatem trudno mówić o zajęciu miasta właśnie w dniu 18 stycznia.
Dopiero 19 stycznia przed południem pododdziały sowieckie zajęły Stare Miasto. Walki w dzisiejszych południowych dzielnicach oraz na południe od Krakowa (Libertów – Mogilany) trwały jeszcze do 23 stycznia. Wycofujące się oddziały niemieckie zdołały jedynie wysadzić w powietrze wszystkie mosty na Wiśle. Ostatnie oddziały niemieckie broniły się na Krzemionkach.
W Moskwie oddano 24 salwy z 324 dział, zaś z rozkazu Stalina dowodzona przez generała pułkownika Iwana Korownikowa 135 Dywizja Strzelecka 59 Armii otrzymała miano „krakowskiej”.
Następstwa.
Wojska 1 Frontu Ukraińskiego zajęły większą część Krakowa. Zgodnie z taktyką marszałka Iwana Koniewa nieprowadzenia w miarę możliwości walk na terenie wyzwalanych miast, żołnierze Armii Czerwonej zostali poinformowani o najważniejszych i najcenniejszych obiektach zabytkowego miasta i wiedzieli, że ich zadaniem jest nie tylko zdobycie, ale i ocalenie Krakowa. W swojej książce "Czterdziesty piąty" Iwan Koniew pisał:
Miejska Rada Narodowa w Krakowie na uroczystej sesji w dniu 23 kwietnia 1955 nadała marszałkowi Iwanowi Koniewowi honorowe obywatelstwo miasta Krakowa 
W rzeczywistości w trakcie operacji wyzwalania sowiecka artyleria i lotnictwo zniszczyły ponad 450 budynków, w tym doszczętnie kamienice wokół Dworca Głównego. 17 stycznia 1945 na dziedziniec Stefana Batorego na Wawelu zrzucona została bomba lotnicza, która uszkodziła część zamku oraz katedrę.
Marszałek Iwan Koniew został odznaczony przez Radę Państwa PRL Krzyżem Wielkim Orderu Wojennego Virtuti Militari "za wyzwolenie i ocalenie" Krakowa.

</doc>
<doc id="2755369" url="https://pl.wikipedia.org/wiki?curid=2755369" title="Ochrona przeciwporażeniowa dodatkowa">
Ochrona przeciwporażeniowa dodatkowa

Ochrona przeciwporażeniowa w przypadku awarii (do niedawna nazywana dodatkową) – zespół środków technicznych chroniących przed wynikłymi z uszkodzenia ochrony przeciwporażeniowej podstawowej, skutkami zetknięcia się człowieka lub zwierzęcia z częściami przewodzącymi i/lub częściami obcymi.
Środki ochrony przy dotyku pośrednim to:
Środki ochrony dodatkowej, zwane również środkami przy dotyku pośrednim powinny działać przy uszkodzeniu izolacji podstawowej. Należy zwrócić uwagę, że tylko w ochronie przez samoczynne wyłączenie zasilania stosowane są uziemione przewody ochronne PE (PEN). Przy stosowaniu pozostałych środków ochrony przy dotyku pośrednim, nie wolno stosować przewodów PE. Wymagane może być jedynie zastosowanie połączeń wyrównawczych CC (uziemionych lub nieuziemionych).

</doc>
<doc id="2755370" url="https://pl.wikipedia.org/wiki?curid=2755370" title="Marie Cruz Díaz">
Marie Cruz Díaz



</doc>
<doc id="2755371" url="https://pl.wikipedia.org/wiki?curid=2755371" title="Ochrona przeciwporażeniowa przy dotyku pośrednim">
Ochrona przeciwporażeniowa przy dotyku pośrednim



</doc>
<doc id="2755372" url="https://pl.wikipedia.org/wiki?curid=2755372" title="Lisec (obwód Łowecz)">
Lisec (obwód Łowecz)

Lisec (bułg. "Лисец") – wieś w północnej Bułgarii, w obwodzie Łowecz, w gminie Łowecz.
Miejscowość znajduje się na wzgórzu, blisko wsi znajdują się dwie jaskinie. Urodził się tutaj Stojan Stojczew - aktor.

</doc>
<doc id="2755373" url="https://pl.wikipedia.org/wiki?curid=2755373" title="Hans Känel">
Hans Känel

Hans Känel (ur. 3 maja 1953 w Bargen) – szwajcarski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Hans Känel osiągnął w 1977 roku, kiedy wspólnie z Robertem Dill-Bundim, Walterem Baumgartnerem i Daniel Gisigerem wywalczył brązowy medal w drużynowym wyścigu na dochodzenie podczas mistrzostw świata w San Cristóbal. Wynik ten Szwajcarzy w składzie: Dill-Bundi, Känel, Baumgartner i Urs Freuler powtórzyli na rozgrywanych w 1978 roku mistrzostwach świata w Monachium. Dwa lata później, podczas igrzysk olimpijskich w Moskwie wraz z kolegami z reprezentacji zajął w tej samej konkurencji ósmą pozycję. Wielokrotnie zdobywał medale torowych mistrzostw kraju, w tym pięć złotych. Startował także w wyścigach szosowych, jednak bez większych sukcesów.

</doc>
<doc id="2755374" url="https://pl.wikipedia.org/wiki?curid=2755374" title="Sigrun Ludwigs">
Sigrun Ludwigs



</doc>
<doc id="2755375" url="https://pl.wikipedia.org/wiki?curid=2755375" title="Ulrike Klapezynski">
Ulrike Klapezynski



</doc>
<doc id="2755377" url="https://pl.wikipedia.org/wiki?curid=2755377" title="Laurens Veldt">
Laurens Veldt

Laurens "Lau" Veldt (ur. 18 czerwca 1953 w Amsterdamie) – holenderki kolarz torowy, brązowy medalista mistrzostw świata.
Kariera.
Największy sukces w karierze Laurens Veldt osiągnął w 1978 roku, kiedy wspólnie z Sjaakiem Pietersem zdobył brązowy medal w wyścigu tandemów na mistrzostwach świata w Monachium. W zawodach tych wyprzedzili ich jedynie reprezentanci Czechosłowacji: Vladimír Vačkář i Miroslav Vymazal oraz Amerykanie Gerald Ash i Leslie Barczewski. Dwa lata później Veldt wystartował na igrzyskach olimpijskich w Moskwie, gdzie odpadł w eliminacjach sprintu indywidualnego. Wielokrotnie zdobywał medale torowych mistrzostw Holandii, w tym dziewięć złotych.
Jego syn Tim Veldt również jest kolarzem.

</doc>
<doc id="2755379" url="https://pl.wikipedia.org/wiki?curid=2755379" title="Elvan Can">
Elvan Can



</doc>
<doc id="2755381" url="https://pl.wikipedia.org/wiki?curid=2755381" title="BBC Radio Manchester">
BBC Radio Manchester

BBC Radio Manchester – brytyjska stacja radiowa należąca do publicznego nadawcy BBC i pełniąca w jego sieci rolę stacji lokalnej dla hrabstwa Wielki Manchester, a także dla północno-wschodniej części hrabstwa Cheshire. Jest dostępna w analogowym (na falach ultrakrótkich) i cyfrowym przekazie naziemnym, a także w Internecie. 
Stacja została uruchomiona 10 września 1970. W latach 1988–2006 nosiła nazwę BBC GMR, co było skrótem od "Greater Manchester Radio". W 2006 wróciła do pierwotnej nazwy. Do 2011 jej siedzibą był gmach New Broadcasting House w Manchesterze, po czym nadaje z wybudowanego od podstaw kompleksu MediaCityUK w graniczącym z Manchesterem Salford; ośrodek ten jest największym centrum BBC poza Londynem. Stacja jest jedną z nielicznych lokalnych rozgłośni BBC, które przez całą dobę produkują swój program samodzielnie i nie posiłkują się transmisjami audycji siostrzanych stacji z innych regionów. 

</doc>
<doc id="2755382" url="https://pl.wikipedia.org/wiki?curid=2755382" title="William Biwott">
William Biwott



</doc>
<doc id="2755383" url="https://pl.wikipedia.org/wiki?curid=2755383" title="Asli Cakir">
Asli Cakir



</doc>
<doc id="2755384" url="https://pl.wikipedia.org/wiki?curid=2755384" title="Ksienija Milewskaja">
Ksienija Milewskaja



</doc>
<doc id="2755387" url="https://pl.wikipedia.org/wiki?curid=2755387" title="Bouchra Benthami">
Bouchra Benthami



</doc>
<doc id="2755388" url="https://pl.wikipedia.org/wiki?curid=2755388" title="Gerald Ash">
Gerald Ash

Gerald Ash (ur. 1948) – amerykański kolarz torowy, srebrny medalista mistrzostw świata.
Kariera.
Największy sukces osiągnął w 1978 roku, kiedy razem z Lesliem Barczewskim zdobył srebrny medal w wyścigu tandemów. W zawodach tych Amerykanie ulegli jedynie czechosłowackiej parze Vladimír Vačkář i Miroslav Vymazal. Był to jedyny medal wywalczony przez Asha na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="2755389" url="https://pl.wikipedia.org/wiki?curid=2755389" title="Hind Déhiba">
Hind Déhiba



</doc>
<doc id="2755390" url="https://pl.wikipedia.org/wiki?curid=2755390" title="Pierre Ambroise Bossé">
Pierre Ambroise Bossé



</doc>
<doc id="2755393" url="https://pl.wikipedia.org/wiki?curid=2755393" title="Tomáš Kóňa">
Tomáš Kóňa

Tomáš Kóňa (ur. 1 marca 1984 w Nitrze) – słowacki piłkarz grający na pozycji środkowego pomocnika. Od 2017 roku jest zawodnikiem klubu FC Nitra.
Kariera klubowa.
Swoją karierę piłkarską Kóňa rozpoczął w klubie FC Nitra. W sezonie 2003/2004 awansował do pierwszej drużyny Nitry i wtedy też zadebiutował w niej w drugiej lidze słowackiej. W sezonie 2004/2005 wywalczył z Nitrą awans z drugiej do pierwszej ligi słowackiej.
Na początku 2006 roku Kóňa został zawodnikiem Sparty Praga. W sezonie 2006/2007 wywalczył ze Spartą mistrzostwo Czech oraz zdobył Puchar Czech. W sezonie 2007/2008 grał w rezerwach Sparty.
Przed sezonem 2008/2009 Kóňa został wypożyczony ze Sparty do FC Zlín. Rundę wiosenną tamtego sezonu spędził natomiast na wypożyczeniu w Artmedii Petržalka. W sezonie 2009/2010 grał na wypożyczeniu w FC Nitra.
W 2010 roku Kóňa przeszedł na wypożyczenie do FK Senica. W klubie tym zadebiutował 17 lipca 2010 w przegranym 0:3 wyjazdowym meczu ze Spartakiem Trnawa. W sezonach 2010/2011 i 2012/2013 wywalczył z Senicą dwa wicemistrzostwa Słowacji.
Latem 2015 roku Kóňa został zawodnikiem Spartaka Myjava. Swój debiut w nim zaliczył 19 lipca 2015 w wygranym 4:2 domowym meczu ze Spartakiem Trnawa. W Myjavie grał do końca 2016 roku.
Na początku 2017 roku Kóňa został piłkarzem Slovana Bratysława. W Slovanie zadebiutował 19 lutego 2017 w wygranym 2:0 wyjazdowym meczu z Tatranem Preszów. Ze Slovanem został wicemistrzem kraju oraz zdobył Puchar Słowacji. Latem 2017 wrócił do FC Nitra.
Kariera reprezentacyjna.
W reprezentacji Słowacji Kóňa zadebiutował 26 marca 2011 roku w wygranym 1:0 spotkaniu eliminacji do Euro 2012 z Andorą, rozegranym w Andorze. Od 2011 do 2013 rozegrał w kadrze narodowej 5 meczów.

</doc>
<doc id="2755394" url="https://pl.wikipedia.org/wiki?curid=2755394" title="Tomas Kona">
Tomas Kona



</doc>
<doc id="2755395" url="https://pl.wikipedia.org/wiki?curid=2755395" title="Dziedzictwo templariuszy">
Dziedzictwo templariuszy

 
Dziedzictwo templariuszy (ang. "The Templar Legacy") – pierwsza powieść Steve'a Berry, w której pojawił się główny bohater Cotton Malone.
Rys historyczny.
1118: Jerozolima, Ziemia Święta. Dziewięciu rycerzy tworzy "Zakon Ubogich Rycerzy Chrystusa i Świątyni Salomona". Król Baldwin II daje im część swego pałacu, zbudowanego na ruinach świątyni Salomona. Stają się templariuszami.
1307: Jacques de Molay, wielki mistrz templariuszy, został aresztowany na rozkaz Filipa IV Pięknego. Pomimo tortur milczy na temat skarbu templariuszy i ginie spalony na stosie.
2006: Cotton Malone, były agent amerykańskiego Departamentu Sprawiedliwości i jego przyjaciółka Stephanie wchodzą w posiadanie dokumentów dotyczących słynnego skarbu. Rozpoczynają poszukiwania, które doprowadzą ich do serca tajemnicy: Rennes-le-Château.
Opis fabuły.
Były agent Cotton Malone przechodzi na emeryturę i wiedzie spokojne życie kopenhaskiego antykwariusza. Zostaje wmieszany w aukcję książki, w której są zawarte wskazówki dotyczące położenia legendarnego skarbu templariuszy. Pomaga swojej byłej przełożonej Stephanie Nelle, która ma zamiar dokończyć dzieło tragicznie zmarłego męża, przez wiele lat starającego się wyjaśnić zagadkę zaginionego skarbu. Zadania nie ułatwia fakt, że ich śladami podążają wciąż żyjący templariusze, którzy pod przewodnictwem demonicznego Raymonda de Roquefort starają się odkryć najcenniejszą tajemnicę Zakonu Świątyni Salomona. Wówczas zdobyliby władzę, o jakiej nie śniło się żadnemu śmiertelnikowi od czasu, gdy siedemset lat temu, po długich torturach i spaleniu na stosie, zmarł ostatni wielki mistrz templariuszy, Jakub de Molay.
Uwagi.
Jak wyjaśnia Steve Berry w ostatnim rozdziale "Od Autora", chociaż rozwiązanie zagadki powieści jest czystym wymysłem, wszystkie elementy historyczne, na których się oparł są autentyczne. Dokładnie opisuje historię i zwyczaje templariuszy. Określa związek miasta Rennes-le-Château z tajemnicą zaginionego skarbu.

</doc>
<doc id="2755399" url="https://pl.wikipedia.org/wiki?curid=2755399" title="Jong Oh Jin">
Jong Oh Jin



</doc>
<doc id="2755400" url="https://pl.wikipedia.org/wiki?curid=2755400" title="Hwang Ji-Man">
Hwang Ji-Man



</doc>
<doc id="2755401" url="https://pl.wikipedia.org/wiki?curid=2755401" title="Hanna Wierbłowska">
Hanna Wierbłowska

Hanna Wierbłowska z d. "Fagot" pseud. "Hanka", "Henryka", "Aniela" (ur. 29 grudnia 1893, zm. 20 maja 1964) – działaczka komunistyczna, 1944–1946 kierownik Wydziału Cenzury RBP/MBP, 1946–1949 starszy inspektor Inspektoratu Ministerstwa Bezpieczeństwa Publicznego w stopniu majora.
Urodzona w żydowskiej rodzinie Maurycego Fagota. Ukończyła seminarium wychowania przedszkolnego. W 1916 wstąpiła do SDKPiL, a od 1918 działała w KPP, w której była etatowym pracownikiem partyjnym. 1925–1930 we Francji, gdzie kierowała przedszkolem dla dzieci sowieckich dyplomatów. Od września 1939 do czerwca 1941 w Białymstoku była metodyczką ds. przedszkoli polskich. 1941–1942 w Samarkandzie i Kujbyszewie, później redaktorka polskojęzycznych pism w ZSRR i radia ZPP. We wrześniu 1944 została kierownikiem Wydziału Cenzury RBP, a w styczniu 1946 starszym inspektorem w Inspektoracie Ministerstwa BP. We wrześniu 1949 zwolniona na własną prośbę.
Pochowana na Cmentarzu Wojskowym na Powązkach (kwatera C2-8-12).

</doc>
<doc id="2755402" url="https://pl.wikipedia.org/wiki?curid=2755402" title="Olga Barabanszczykowa">
Olga Barabanszczykowa



</doc>
<doc id="2755404" url="https://pl.wikipedia.org/wiki?curid=2755404" title="Lee Hyo-Jung">
Lee Hyo-Jung



</doc>
<doc id="2755405" url="https://pl.wikipedia.org/wiki?curid=2755405" title="Lee Kyung-Won">
Lee Kyung-Won



</doc>
<doc id="2755406" url="https://pl.wikipedia.org/wiki?curid=2755406" title="Andrej Kabiakow">
Andrej Kabiakow



</doc>
<doc id="2755407" url="https://pl.wikipedia.org/wiki?curid=2755407" title="Lee Jae-Jin">
Lee Jae-Jin



</doc>
<doc id="2755408" url="https://pl.wikipedia.org/wiki?curid=2755408" title="Bitwa pod Sidi as-Sajd">
Bitwa pod Sidi as-Sajd

Bitwa pod Sidi as-Sajd – starcie zbrojne, które miało miejsce w 1922 w trakcie walk włosko-libijskich.
W styczniu 1919 roku oddziały włoskie wkroczyły do Libii, rozpoczynając akcję pacyfikacyjną. Po pokonaniu powstańców w nizinnej części kraju, w roku 1922 doszło do ekspedycji zbrojnej w rejon Gharjan. Siły włoskie liczące 2000 ludzi pod dowództwem płk. Rodolfo Grazianiego zajęły w krótkim czasie Jafran i Gharjan. W rejonie Sidi as-Sajd (koło Tarhuny) doszło do starcia z powstańcami pod wodzą szejka Ahmeda el-Mrajeda. Początkowe ataki włoskie zakończyły się niepowodzeniem, dopiero po nadejściu głównych sił z bronią maszynową i artylerią, powstańców rozbito i zmuszono do odwrotu. Straty włoskie wyniosły 204 zabitych i 474 rannych. Powstańcy stracili ok. 1 300 zabitych i rannych.

</doc>
<doc id="2755410" url="https://pl.wikipedia.org/wiki?curid=2755410" title="Yoshinobu Kanno">
Yoshinobu Kanno

 – japoński kolarz torowy, brązowy medalista mistrzostw świata.
Kariera.
Największy sukces w karierze Yoshinobu Kanno osiągnął w 1979 roku, kiedy zdobył brązowy medal w sprincie indywidualnym zawodowców na mistrzostwach świata w Monachium. W zawodach tych wyprzedzili go jedynie jego rodak Kōichi Nakano oraz reprezentant gospodarzy Dieter Berkmann. Był to jedyny medal wywalczony przez Kanno na międzynarodowej imprezie tej rangi. Nigdy nie brał udziału w igrzyskach olimpijskich.

</doc>
<doc id="2755411" url="https://pl.wikipedia.org/wiki?curid=2755411" title="Asmodeusz (obraz Goi)">
Asmodeusz (obraz Goi)

Asmodeusz lub Wizja fantastyczna (hiszp. "Asmodea" lub "Visión fantástica") – malowidło ścienne hiszpańskiego malarza Francisca Goi.
Okoliczności powstania.
To dzieło należy do cyklu 14 czarnych obrazów – malowideł wykonanych przez Goyę na ścianach jego domu "Quinta del Sordo" w latach 1819–1823. Zostały one sfotografowane przez Jeana Laurenta, a następnie przeniesione na płótna w latach 1874–1878 przez malarza Salvadora Martíneza Cubellsa. Obecnie znajdują się w zbiorach Muzeum Prado. Goya wykonał ten szczególny cykl obrazów na kilka lat przed śmiercią. Wyrażają one jego lęk przed starością i samotnością, są również satyrą na rodzaj ludzki i państwo hiszpańskie.
Analiza.
Przyjaciel Goi Antonio de Brugada przeprowadził inwentarz w "Quinta del Sordo" po śmierci artysty w 1828 roku. Nadał temu malowidłu roboczy tytuł "Asmodeusz", wyznaczając w ten sposób linię interpretacyjną, która przetrwała do dziś. Na obrazie widoczne są unoszące się w powietrzu dwie enigmatyczne postaci, jedną z nich krytycy utożsamiają właśnie z demonem Asmodeuszem z biblijnej Księgi Tobiasza. W Księdze Tobiasza Asmodeusz zakochuje się w Sarze, córce Raguela i zabija siedmiu jej kolejnych mężów tuż po weselu, zanim młodzi zdążą skonsumować małżeństwo. Sara zakochuje się w młodzieńcu nazywanym Tobiaszem, który dzięki modlitwie uzyskuje wsparcie archanioła Rafaela w walce z demonem. Dzięki pomocy Rafaela udaje się uwolnić Sarę od demona. Asmodeusz symbolizuje tu destrukcyjną moc pożądania.
Na obrazie Goi postać w ciemnych szatach znajdująca się po prawej stronie wskazuje palcem wielką skałę, na której widoczny jest okrągły budynek (uznawany za świątynię lub arenę do walk byków) oraz szereg innych budynków z wieżami. W dolnej części obrazu widać ciemny krajobraz, na którym rozgrywa się wojenna scena. Na pierwszym planie w prawym dolnym rogu dwóch żołnierzy we francuskich mundurach mierzy z broni do oddalonej grupy jeźdźców. Fantastyczny świat unoszących się w powietrzu postaci zestawiony jest z realistycznym polem bitwy.
Istnieje również szkic przygotowawczy do malowidła o niewielkich rozmiarach (20 × 48,5 cm). Postać kobieca w czerwonej szacie jest tu o wiele bardziej dynamiczna, wyraźnie widać, że druga postać ciągnie ją za sobą. Możliwe, że to właśnie postać w czerni jest Asmodeuszem i nie została poprawnie rozpoznana przez Antonia de Brugada (hiszpańska "Asmodea" to żeńska wersja imienia demona, sugerująca, że jest nim kobieta).
Asmodeusz pojawia się również w hiszpańskiej sztuce teatralnej Luisa Véleza de Guevary "El diablo Cojuelo" z 1641 roku. Jest to sztuka satyryczna, w której diabeł Cojuelo porywa Cleofása w przestworza; unosząc się w powietrzu człowiek i demon obserwują ludzkie przywary. Według tej interpretacji Goya stworzył żeńską postać Asmodeusza (w czerwonej szacie przypisywanej diabłu), która na jego obrazie porywa Cleofása. Jednak ta interpretacja nie tłumaczy rozgrywającej się na ziemi bitwy.
Enrique Lafuente Ferrari próbuje połączyć oba tematy wyjaśniając, że Asmodeusz symbolizuje tu destrukcję wynikającą z hiszpańskiej wojny niepodległościowej, inwazji księcia d’Angoulême i przywrócenia Ferdynanda VII na hiszpański tron. Demon zniszczenia wskazuje palcem na typową miejscowość hiszpańską z zarysem areny do walk byków i kościoła, nad którą nadciąga katastrofa.
Valeriano Bozal przypomina dzieło Rembrandta "Archanioł Rafał opuszczający Tobiasza". Przedstawienie tej sceny biblijnej jest tu zupełnie inne, dlatego Bozal podaje w wątpliwość fakt, że jedna z postaci przedstawia Asmodeusza. Na obrazie nie ma żadnych wskazówek, co do unoszących się w powietrzu postaci, ale jeśli jedną z nich jest Asmodeusz, będzie to postać w czerni. Obraz mógłby przedstawiać Asmodeusza uprowadzającego Sarę, gdyż postać w czerwonej szacie nie posiada cech demona. Inna możliwa interpretacja to uznanie obu postaci za wiedźmy.
Technika.
Górna część obrazu została namalowana lekkimi pociągnięciami pędzla z niewielką ilością farby i przy użyciu jaśniejszych kolorów. W dolnej części farba nałożona jest grubo, ciemne kolory przełamują przebłyski światła. Tak jak w przypadku innych czarnych malowideł paleta barw jest bardzo ograniczona, dominuje czerń, ochra, brąz i czerwień. Aby ukazać głębię i odległość, Goya użył zielono-niebieskich tonów przy malowaniu skały. To dzieło, podobnie jak cała seria, zawiera elementy właściwe dla XX-wiecznego ekspresjonizmu.

</doc>
<doc id="2755412" url="https://pl.wikipedia.org/wiki?curid=2755412" title="Diapteron">
Diapteron



</doc>
<doc id="2755413" url="https://pl.wikipedia.org/wiki?curid=2755413" title="Chromaphyosemion">
Chromaphyosemion



</doc>
<doc id="2755414" url="https://pl.wikipedia.org/wiki?curid=2755414" title="Trzęsienia ziemi w Tebrizie (2012)">
Trzęsienia ziemi w Tebrizie (2012)



</doc>
<doc id="2755416" url="https://pl.wikipedia.org/wiki?curid=2755416" title="Enrique Lafuente Ferrari">
Enrique Lafuente Ferrari

Enrique Lafuente Ferrari – (ur. 23 lutego 1898 w Madrycie, zm. 25 września 1985 w Cercedilla) hiszpański historyk sztuki, specjalizował się w malarstwie hiszpańskim, a zwłaszcza w temacie Diego Velázqueza, Francisca Goi i Ignacia Zuloagi.

</doc>
<doc id="2755418" url="https://pl.wikipedia.org/wiki?curid=2755418" title="Mirko Conte">
Mirko Conte

Mirko Conte (ur. 12 sierpnia 1974 w Tradate) - włoski piłkarz, występujący podczas kariery na pozycji obrońcy.
Kariera klubowa.
Karierę piłkarską Mirko Conte rozpoczął w Interze Mediolan w 1992. W sezonie 1993-1994 był wypożyczony do drugoligowej Venezii. W barwach "nerroazurrich" zadebiutował 22 sierpnia 1994 w wygranym 3-0 meczu Pucharu Włoch z Lodigiani. W Serie A zadebiutował 4 września 1994 w wygranym 2-0 meczu z Torino FC. Ostatni raz w barwach "czarno-niebieskich" wystąpił 4 czerwca 1995 w wygranym 2-1 meczu ligowym z Padovą. W Interze rozegrał 28 spotkań (20 w lidze, 2 w europejskich pucharach i 6 w Pucharze Włoch) oraz strzelił 6 bramek (4 w lidze i 2 w Pucharze Włoch). W latach 1995-1997 był zawodnikiem Piacenzy. Sezon 1997/98 Conte rozpoczął w Piancenzie, potem kontynuował w SSC Napoli, by zakończyć w Vicenzie. W Vicenzie występował do 2000, w tym czasie spadając w 1999 i awansując ponownie do Serie A w 2000. W latach 2000-2004 występował w Sampdorii. Z Sampdorią awansował do Serie A. Sezon 2004/05 rozpoczął w Messinie, by trakcie sezonu przejść do drugoligowego Arezzo. W Messinie pożegnał się z Serie A, w której w latach 1994-2004 Conte rozegrał 131 spotkań, w których zdobył bramkę. Karierę zakończył w występującym w szóstej lidze zespole Città di Castello.
Kariera reprezentacyjna.
Conte występował w reprezentacji Włoch U-17, U-18 i U-21.

</doc>
<doc id="2755420" url="https://pl.wikipedia.org/wiki?curid=2755420" title="Pomniki przyrody w Olsztynie">
Pomniki przyrody w Olsztynie

Na terenie Olsztyna znajdują się 33 pomniki przyrody ożywionej i 1 nieożywionej, w tym 28 pojedynczych drzew, 3 grupy drzew, 2 aleje i 1 grupa głazów narzutowych. W strukturze gatunkowej przeważają dęby i buki. Na szczególną uwagę zasługuje topola czarna rosnąca na terenie UWM o obwodzie ponad 600 cm i 6-pienny buk w dawnym parku na Pozortach.
Do 2016 roku na terenie Uniwersytetu Warmińsko-Mazurskiego w pobliżu DS 6 rosła 4-pienna wierzba biała o obwodzie 217/230/280/300 cm. Ochroną prawną została objęta w 2004 roku.
Od 1984 do 2019 roku przy ul. 1 Maja rósł klon zwyczajny o obwodzie 360 cm. w 2022 roku zdjęto ochronę z 2 klonów wchodzących w skład alei dębowo-klonowej przy ul. Tuwima.

</doc>
<doc id="2755422" url="https://pl.wikipedia.org/wiki?curid=2755422" title="Waldemar Pernach">
Waldemar Pernach

Waldemar Roman Pernach (ur. 12 września 1936 w Warszawie) – polski ekonomista, polityk, działacz opozycji demokratycznej w okresie PRL.
Życiorys.
W 1967 został absolwentem Szkoły Głównej Planowania i Statystyki. Od 1954 pracował w Hucie Warszawa, następnie od 1970 do czasu przejścia w 2003 na emeryturę zatrudniony w energetyce, w tym od 1991 jako prezes zarządu działającej w tej branży spółki prawa handlowego.
Od 1978 współpracował z Komitetem Samoobrony Społecznej „KOR”. W 1980 został członkiem „Solidarności”, organizował struktury związku w energetyce. Po wprowadzeniu stanu wojennego został internowany na okres od grudnia 1981 do sierpnia 1982. Uczestniczył następnie we współtworzeniu organizacji opozycyjnych, tj. Kluby Myśli Robotniczej, Grupa Polityczna Baza i Unia Demokratów Baza. Redagował drugoobiegowe pismo „Baza”. Działał także w Komitecie Pomocy Dzieciom Internowanych i Prześladowanych w Warszawie.
W 1990 brał udział w założeniu Porozumienia Centrum. Od 1992 do 2002 był wiceprezesem Ruchu Trzeciej Rzeczypospolitej. Kandydował bez powodzenia do Sejmu w wyborach w 1993 (z listy PC-ZP) i w 1997 (z listy AWS). Jest współorganizatorem Porozumienia Organizacji Niepodległościowych i członkiem Stowarzyszenia Wolnego Słowa.
Wyróżniony odznaką „Zasłużony Działacz Kultury” (1999). W 1997 otrzymał Złoty Krzyż Zasługi. W 2009, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", odznaczony przez prezydenta Lecha Kaczyńskiego Krzyżem Komandorskim Orderu Odrodzenia Polski.

</doc>
<doc id="2755424" url="https://pl.wikipedia.org/wiki?curid=2755424" title="Daria Kustawa">
Daria Kustawa



</doc>
<doc id="2755428" url="https://pl.wikipedia.org/wiki?curid=2755428" title="Lukáš Pauschek">
Lukáš Pauschek

Lukáš Pauschek (ur. 9 grudnia 1992 w Bratysławie) – piłkarz słowacki grający na pozycji prawego obrońcy. Od 2016 jest zawodnikiem klubu FK Mladá Boleslav.
Kariera klubowa.
Swoją karierę piłkarską Pauschek rozpoczął w klubie Slovan Bratysława. W 2011 roku awansował do kadry pierwszej drużyny Slovana prowadzonej przez trenera Karela Jarolíma. 25 lutego 2011 zadebiutował w pierwszej lidze słowackiej w wygranym 3:1 wyjazdowym meczu ze Spartakiem Trnawa. W sezonie 2010/2011, w którym rozegrał łącznie 12 ligowych meczów, wywalczył ze Slovanem tytuł mistrza Słowacji oraz zdobył Puchar Słowacji. W sezonie 2011/2012 wystąpił w 14 ligowych meczach.
W 2013 roku Pauschek trafił do Sparty Praga, jednak nie rozegrał w niej meczu. Na początku 2014 roku przeszedł do innego praskiego klubu Bohemians 1905. Z kolei w 2016 został zawodnikiem FK Mladá Boleslav.
Kariera reprezentacyjna.
W 2011 roku Pauschek zadebiutował w reprezentacji Słowacji U-21. Z kolei 15 sierpnia 2012 zaliczył swój debiut w dorosłej reprezentacji w wygranym 3:1 towarzyskim meczu z Danią, rozegranym w Odense.

</doc>
<doc id="2755430" url="https://pl.wikipedia.org/wiki?curid=2755430" title="Lukas Pauschek">
Lukas Pauschek



</doc>
<doc id="2755431" url="https://pl.wikipedia.org/wiki?curid=2755431" title="Luluwa bint Abd al-Aziz Al Su’ud">
Luluwa bint Abd al-Aziz Al Su’ud

Luluwa bint Abd al-Aziz Al Su’ud (ur. 1928, zm. 17 września 2008) – saudyjska księżniczka.
Była córką króla Abd al-Aziza ibn Su’uda i jednej z jego wielu żon, Hissy bint as-Sudajri. Rodzona siostra wpływowych dynastów należących do tzw. "siódemki Sudajri" (między innymi króla Fahda oraz następców tronu Sultana, Najifa i króla Salmana), matka Abd Allaha ibn Fajsala ibn Turkiego.

</doc>
<doc id="2755436" url="https://pl.wikipedia.org/wiki?curid=2755436" title="Miara wielkości">
Miara wielkości

Miara wielkości – wartość wielkości wyrażona iloczynem liczby i jednostki miary.
Chcąc wyrazić ilościowo wartość wielkości, należy umownie przyjąć pewien stan danej wielkości i przyporządkować mu wartość równą jedności. Tę wartość odniesienia nazywa się jednostką miary danej wielkości. Mając dla danej wielkości przyjętą umownie jednostkę formula_1 można miarę wielkości formula_2 wyrazić w postaci:
gdzie:

</doc>
<doc id="2755438" url="https://pl.wikipedia.org/wiki?curid=2755438" title="René Pijnen">
René Pijnen

Marinus Augustinus Josephus "René" Pijnen (ur. 3 września 1946 w Woensdrecht) – holenderski kolarz torowy i szosowy, mistrz olimpijski, brązowy medalista szosowych mistrzostw świata oraz trzykrotny medalista torowych mistrzostw świata.
Kariera.
Pierwszy sukces w karierze René Pijnen osiągnął w 1967 roku, kiedy zdobył brązowy medal w wyścigu ze startu wspólnego podczas szosowych mistrzostw świata w Heerlen. W zawodach tych wyprzedzili go jedynie Graham Webb z Wielkiej Brytanii oraz Francuz Claude Guyot. Rok później Pijnen wystartował na igrzyskach olimpijskich w Meksyku, gdzie wspólnie z Joopem Zoetemelkiem, Janem Krekelsem i Fedorem den Hertogiem zdobył złoty medal w drużynowej jeździe na czas. Na tych samych igrzyskach zajął również piąte miejsce w wyścigu ze startu wspólnego. Pięć lat później, podczas torowych mistrzostw świata w San Sebastián Holender zdobył srebrny medal w indywidualnym wyścigu na dochodzenie zawodowców, ulegając jedynie Brytyjczykowi Hugh Porterowi. W tej samej konkurencji zdobył brązowy medal na rozgrywanych w 1974 roku mistrzostwach w Montrealu – lepsi od niego okazali się jego rodak Roy Schuiten oraz Belg Ferdinand Bracke. Ostatni medal Pijnen wywalczył na mistrzostwach świata w Monachium w 1978 roku, gdzie zwyciężył w derny, zostając równocześnie pierwszym mistrzem świata w tej konkurencji. Wielokrotnie stawał na podium zawodów cyklu Six Days, kilkakrotnie zdobywał medale torowych mistrzostw Holandii. Startował ponadto w wyścigach szosowych, zajmując między innymi drugie miejsce w klasyfikacji generalnej Paryż-Tours i trzecie w Tour de Luxembourg w 1970 roku, a także trzecie miejsce w wyścigu Dookoła Belgii w 1973 roku.

</doc>
<doc id="2755440" url="https://pl.wikipedia.org/wiki?curid=2755440" title="Izabela Maria Portugalska">
Izabela Maria Portugalska

Isabel Maria da Conceição Joana Gualberta Ana Francisca de Assis Xavier de Paula e de Alcántara Antónia Rafaela Micaela Gabriela Gonzaga (ur. 4 lipca 1801, zm. 22 kwietnia 1876) – infantka portugalska z dynastii Bragança. W latach 1826–1828 była przewodniczącą rady regencyjnej. 
Była czwartą córką (szóstym spośród dziewięciorga dzieci) króla Portugalii Jana VI i jego żony królowej Karoliny Joachimy. 
Infantka Izabela Maria zmarła niezamężna i bezpotomna. Została pochowana w klasztorze São Vicente de Fora w Lizbonie.

</doc>
<doc id="2755443" url="https://pl.wikipedia.org/wiki?curid=2755443" title="Układ wielkości">
Układ wielkości

Układ wielkości – zbiór wielkości fizycznych w równaniach danej dziedziny wiedzy. W układzie takim wyróżnia się minimalną liczbę umownie przyjętych wielkości podstawowych.
W danym układzie wielkości, opartym na wielkościach podstawowych formula_1 każdą wielkość pochodną można przedstawić w postaci wzoru wielkościowego:
formula_2

</doc>
<doc id="2755446" url="https://pl.wikipedia.org/wiki?curid=2755446" title="Marciho jaskyňa">
Marciho jaskyňa

Marciho jaskyňa – jaskinia krasowa w Krasie Słowacko-Węgierskim, na Słowacji.
Położenie.
Leży na Płaskowyżu Borczańskim (słow. Bôrčanská planina). Jej otwór wejściowy znajduje się na wysokości 859 m n.p.m. w zboczu niewielkiego, skalistego wzniesienia ("Ostrý kopec", 883 m n.p.m.), w zamknięciu dolinki opadającej ku północnemu wschodowi (Šajbová dolina).
Geologia, morfologia.
Powstała w specyficznych skałach wapiennych budujących północny skraj tutejszego krasu i zaliczanych do tzw. pokrywy Bôrki. Jest starą jaskinią pochodzenia fluwiokrasowego, wymytą wodami dawnego toku wodnego, płynącego na poziomie dzisiejszego płaskowyżu zanim jeszcze powstała jego obecna rzeźba. Posiada zwietrzałą szatę naciekową (stalaktyty, stalagmity, kaskady naciekowe itp.). Długość korytarzy wynosi 160 m.
Historia.
Jaskinia znana jest od dawna. Była wykorzystywana przez partyzantów w czasie II wojny światowej.
Ochrona przyrody.
Jaskinia leży na obszarze Parku Narodowego Kras Słowacki, na terenie rezerwatu przyrody Havrania skala. Od 1995 r. jest dodatkowo chroniona jako pomnik przyrody (słow. "prírodná pamiatka").
Turystyka.
Jaskinia leży w niewielkiej odległości od zielono znakowanego szlaku turystycznego z Zadzielskiej Doliny na Osadník (1186 m n.p.m.) w Górach Wołowskich, jednak nie jest udostępniona do zwiedzania.

</doc>
<doc id="2755449" url="https://pl.wikipedia.org/wiki?curid=2755449" title="Upadek Faetona">
Upadek Faetona

Upadek Faetona – obraz flamandzkiego malarza Petera Paula Rubensa z 1605 roku, znajdujący się w zbiorach National Gallery of Art w Waszyngtonie.
Geneza.
Temat obrazu został zaczerpnięty z "Metamorfoz", Owidiusza. Epizod opowiada o Faetonie, synu Heliosa, który wyprosił u ojca przejażdżkę słonecznym rydwanem po sklepieniu niebieskim. Młodzieniec wraz z trzema Horami wyruszył w podróż, lecz konie poniosły i Faeton stracił kontrolę nad zaprzęgiem. Rydwan zszedł bardzo nisko i począł palić wszystko na swojej drodze, a gdy Ziemia stanęła w ogniu Jowisz postanowił interweniować. Chciał zrzucić na Ziemie pioruny, lecz nie miał chmur, dzięki którym je ciskał. Ich brak powodował brak deszczu, po którym sam mógł zejść na Ziemię.
Opis obrazu.
Rubens namalował "Upadek Faetona" w Rzymie. Kontynuował pracę nad obrazem przez kilka lat. Jego studium dzieł największych renesansowych twórców wpłynęło na kompleksowość póz i dynamikę zmysłów. Oświetlenie ujawnia uwagę, jaką malarz poświęcił analizie dzieł weneckich artystów. Rubens wybrał motyw, który stanowił przestrogę ku zachowaniu powściągliwości i odpowiedzialności, nawiązując tym samym do własnych poglądów filozoficznych.
Na obrazie widać wpływy różnych mistrzów i ich dzieł, m.in. Leonarda da Vinci, fresku Giulia Romana z Mantui, obrazu Michała Anioła, gdzie znajdują się spadające konie czy płócien Tintoretta od którego zapożyczył grę świateł. Przedstawiona scena jest pełna dynamiki. Z prawej strony widać roztrzaskany rydwan, spadającego głową w dół Faetona i dwa konie: jeden spadający na ziemię, a drugi stojący dęba. Po lewej stronie ukazane zostały Hory odziane w powiewające szaty oraz kilka aktów kobiecych w różnej perspektywie. U dołu obrazu widać palącą się Ziemię. Mocnej czerwieni kontrastuje jasne światło u góry i słońce jako symbolizujące Jowisza.
W 1636 roku Rubens wykonał studium o tym samym tytule. Ukazał na nim trzy powykrzywiane w różne strony sylwetki koni oraz Faetona spadającego głową w dół. Sposób wykonania i modelunek sylwetek koni i młodzieńca wskazują, iż artysta skupił się nad tymi pierwszymi.

</doc>
<doc id="2755451" url="https://pl.wikipedia.org/wiki?curid=2755451" title="Nastaśsja Jakimawa">
Nastaśsja Jakimawa



</doc>
<doc id="2755453" url="https://pl.wikipedia.org/wiki?curid=2755453" title="Anastasija Jekimowa">
Anastasija Jekimowa



</doc>
<doc id="2755454" url="https://pl.wikipedia.org/wiki?curid=2755454" title="Nastaśsia Jakimawa">
Nastaśsia Jakimawa



</doc>
<doc id="2755456" url="https://pl.wikipedia.org/wiki?curid=2755456" title="Heterogramma">
Heterogramma



</doc>
<doc id="2755459" url="https://pl.wikipedia.org/wiki?curid=2755459" title="Pintoichthys">
Pintoichthys



</doc>
<doc id="2755465" url="https://pl.wikipedia.org/wiki?curid=2755465" title="AZS Częstochowa w sezonie 2012/2013">
AZS Częstochowa w sezonie 2012/2013

Przygotowania do sezonu.
1 sierpnia 2012 podczas konferencji prasowej ogłoszono, że sponsorem strategicznym drużyny AZS-u będzie firma Wkręt-met, która w latach 2005-2008 była już sponsorem klubu. Ogołoszono również, że w klubie zostało 3 zawodników z zeszłego sezonu: Dawid Murek, Michał Kaczyński i Miłosz Hebda oraz przybyło 4 nowych trójka z nich to wypożyczeni z Skry Bełchatów zawodnicy: Marcin Janusz, Kacper Piechocki i Srećko Lisinac oraz powracający z wypożyczenia z BBTS-u Bielsko Biała Mariusz Marcyniak.
6 sierpnia zawodnicy AZS-u Częstochowa rozpoczęli przygotowania do nowego sezonu.
7 sierpnia ogłoszono, że do klubu powraca rozgrywający Andrzej Stelmach.
Podczas XX Dni Częstochowy została dokonana prezentacja zespołu na której oprócz wyżej wymienionych zawodników pojawili się: Adrian Hunek, Jakub Bik i Grzegorz Bociek.
29 sierpnia AZS rozegrał pierwszy sparing tego sezonu który odbył się w Rudnikach z I-ligowym Energetykiem Jaworzno mecz zakończył się zwycięstwem Akademików 4:0.
W dniach 8-9 września odbył się 8. Memoriał im. Arkadiusza Gołasia, w którym wzięli udział (oprócz gospodarza AZS-u) dwie drużyny z PlusLigi i oraz mistrz Słowacji . W tymże turnieju Akademicy przegrali oba mecze zajmująC ostatnie 4. miejsce.
Tydzień później 15 i 16 września w Oleśnicy AZS wziął udział w 3. Międzynarodowym Turnieju Charytatywnym o Puchar Burmistrza Oleśnicy. Akademicy zakończyli ten turniej na 3. miejscu wygrywając z niemieckim , a przegrywając z włoskim . 
21 i 22 września zespół wziął udział VII Memoriale Zdzisława Ambroziaka zakończyli ten turniej na 6. miejscu, przegrywając mecze z Indykpolem AZS Olsztyn i AZS Politechniką Warszawską.

</doc>
<doc id="2755469" url="https://pl.wikipedia.org/wiki?curid=2755469" title="Wodnik Radom">
Wodnik Radom

MKS Wodnik Radom – polski klub pływacki z Radomia. Powstał w 1997 roku na bazie sekcji pływackiej WKS Czarni Radom.
W latach 1994–1996 pływacy Czarnych zdobywali medale mistrzostw Polski, a od roku 1997 reprezentowali Wodnika Radom. Po 7 latach działalności zawodnicy radomskiego klubu zdobyli w sumie 127 medali mistrzostw Polski w różnych kategoriach wiekowych, a do 2008 roku zgromadzili już 178 medali i ustanowili 15 rekordów Polski.
Poza pływaniem w klubie działają Sekcja Ratownictwa Sportowego i sekcja triathlonu.

</doc>
<doc id="2755470" url="https://pl.wikipedia.org/wiki?curid=2755470" title="Kawcza Góra">
Kawcza Góra



</doc>
<doc id="2755473" url="https://pl.wikipedia.org/wiki?curid=2755473" title="Serbsko-niemieckie muzeum regionalne w Jänschwalde">
Serbsko-niemieckie muzeum regionalne w Jänschwalde



</doc>
<doc id="2755474" url="https://pl.wikipedia.org/wiki?curid=2755474" title="Wiara czyni czuba">
Wiara czyni czuba

Wiara czyni czuba (tytuł oryg. "Religulous") – komedia dokumentalna produkcji amerykańskiej z 2008 w reżyserii Larry’ego Charlesa, którego scenariusz napisał i główną rolę zagrał amerykański komik Bill Maher. Angielski tytuł filmu jest kontaminacją słów „religion” (religia) i „ridiculous” (śmieszny). Film jest jednocześnie analizą i szyderstwem z wiary religijnej i religii zorganizowanej.
Opis.
W filmie w przeważnie satyrycznym tonie przedstawione są poglądy przedstawicieli różnych wyznań, sekt lub osób niereligijnych. Ekipa filmowa podróżuje między innymi do Jerozolimy, Watykanu i Salt Lake City. Bill Maher przeprowadza wywiady z chrześcijanami, muzułmanami, chasydami, byłym żydem nawróconym na chrześcijaństwo, byłymi mormonami oraz wielebnym kościoła w Amsterdamie, w którym obiektem kultu są konopie indyjskie. Maher przybywa też do Speakers’ Corner w londyńskim Hyde Parku, gdzie w przebraniu „rozgłasza” dogmaty scjentologii.
W filmie pokazana jest również wycieczka po Muzeum Stworzenia, a Bill Maher omijając ochronę muzeum, przeprowadza wywiad z jego założycielem, Kenem Hamem. Muzeum ukazuje powstanie świata i człowieka według Księgi Rodzaju, m.in. człowieka mieszkającego wraz z dinozaurami i osiodłanego triceratopsa.
Ukazane są także opinie na temat braku tolerancji homoseksualizmu przez religie, takie jak rozmowa w poradni usiłującej zmienić orientację klientów na heteroseksualną oraz wizyta w barze dla gejów muzułmańskich w Amsterdamie.
Pod koniec projekcji, ton filmu zmienia się w poważny. Maher podsumowuje film, stwierdzając, że „wiara czyni cnotę z bezmyślności”, a osoby „głoszące wyższość wiary to okupanci intelektu, trzymający ludzkość w niewoli wymysłów, które spowodowały tyle nieszczęść i zniszczenia”.
Dochód.
Budżet filmu wyniósł 2,5 mln USD. Mimo ograniczenia dystrybucji do 568 kin osiągnięto dochód 13 136 074 dolarów.
Krytyka.
Bill Maher wyraża w filmie pogląd, iż egipskie bóstwo Horus jest pierwowzorem postaci Jezusa w religii chrześcijańskiej. Pogląd ten bierze się z wydanej w 1907 roku książki autorstwa Geralda Masseya (1828-1907) pt. "Ancient Egypt: The Light of the World", książki "The Pagan Christ" amerykańskiego nauczyciela i pisarza Alvina Boyda Kuhna (1880-1963) oraz prac Godfreya Higginsa (1772-1833). Idea ta została później spopularyzowana przez film "Duch epoki". Jak wskazał profesor Kenneth A. Kitchen z Uniwersytetu w Liverpoolu, żaden z tych trzech autorów nie jest wymieniony w książce M.L. Bierbriera "Who Was Who in Egyptology", a ponadto w obszernej bibliografii poświęconej starożytnemu Egiptowi Idy B. Pratt nie widnieje żadna z ich prac. Ron Leprohan, profesor egiptologii z Uniwersytetu w Toronto stwierdził, że choć „sa” znaczy w starożytnym egipskim „syn”, a „iu” oznacza „przyjść”, analiza językowa przeprowadzona przez Kuhna jest błędna, zaś słowo „Iusa” nie występuje w języku egipskim.
Nominacje.
Satelity.
2009: Satelita — Najlepsze wydanie DVD filmu dokumentalnego
2008: Satelita — Najlepszy film dokumentalny

</doc>
<doc id="2755475" url="https://pl.wikipedia.org/wiki?curid=2755475" title="Odznaka honorowa „Zasłużony Funkcjonariusz Pożarnictwa”">
Odznaka honorowa „Zasłużony Funkcjonariusz Pożarnictwa”

Odznaka honorowa „Zasłużony Funkcjonariusz Pożarnictwa” – polskie odznaczenie resortowe okresu PRL ustanowione dekretem z 27 grudnia 1974 o służbie funkcjonariuszy pożarnictwa, jako nagroda dla funkcjonariuszy pożarnictwa za wybitne osiągnięcia w służbie.
Jego tryb nadawania oraz ustalenia jej wzoru i sposobu noszenia wprowadzono zarządzeniem Ministra Spraw Wewnętrznych z 27 lutego 1984.
Odznaka została zniesiona 1 stycznia 1992 wraz z Odznaką „Za Zasługi dla Ochrony Przeciwpożarowej”, zgodnie z ustawą z 24 sierpnia 1991 r. o Państwowej Straży Pożarnej, która wprowadziła nową Odznakę „Zasłużony dla Ochrony Przeciwpożarowej”.
Opis odznaki.
Odznaka ma formę medalu o średnicy 37 mm, wykonanego z metalu i w kolorze brązu patynowanego. Na awersie znajduje się profil funkcjonariusza pożarnictwa w hełmie na tle fragmentu godła państwowego. Po bokach postaci umieszczono pionowo stylizowane gałązki laurową i dębową. W otoku umieszczony został napis: ZASŁUŻONY FUNKCJONARIUSZ POŻARNICTWA. Pośrodku rewersu umieszczono trzywierszowy napis MINISTERSTWO / SPRAW / WEWNĘTRZNYCH. 
Odznaka jest zawieszona na ciemnoniebieskiej wstążce szerokości 37 mm, z czerwonymi paskami szer. 10 mm po brzegach. Odznakę noszono w kolejności po odznaczeniach państwowych.

</doc>
<doc id="2755480" url="https://pl.wikipedia.org/wiki?curid=2755480" title="Port lotniczy Long Akah">
Port lotniczy Long Akah

Port lotniczy Long Akah (IATA: LKH, ICAO: WBGL) – port lotniczy położony w Long Akah, w stanie Sarawak, w Malezji.

</doc>
<doc id="2755481" url="https://pl.wikipedia.org/wiki?curid=2755481" title="Ray Lewis (futbolista)">
Ray Lewis (futbolista)

Ray Anthony Lewis (ur. 15 maja 1975 w Bartow) – amerykański zawodnik futbolu amerykańskiego, występujący na pozycji linebackera. W latach 1996–2013 zawodnik Baltimore Ravens, grającego w lidze NFL.
Występował w barwach drużyny futbolowej uniwersytetu Miami. Po trzecim roku studiów zdecydował się na wzięcie udziału w drafcie NFL 1996, w którym został wybrany z numerem dwudziestym szóstym przez Baltimore Ravens, gdzie występował przez całą karierę, przez 17 kolejnych sezonów.
Lewis w trakcie swojej kariery w NFL otrzymał wiele nagród potwierdzających jego umiejętności. M. in. trzynaście razy wystąpił w meczu Pro Bowl, a także dwukrotnie został wybrany najlepszym zawodnikiem formacji defensywnej w lidze NFL. Jego największym osiągnięciem jest zwycięstwo w Super Bowl w sezonie 2000. Został on wtedy wybrany MVP tego spotkania. Zwyciężył również w Super Bowl XLVII, w swoim pożegnalnym sezonie. Jest uważany za jednego z najlepszych zawodników na swojej pozycji.
Jest ojcem sześciorga dzieci. Jeden z jego synów również będzie występował w drużynie futbolowej Miami.

</doc>
<doc id="2755483" url="https://pl.wikipedia.org/wiki?curid=2755483" title="Congopanchax">
Congopanchax



</doc>
<doc id="2755484" url="https://pl.wikipedia.org/wiki?curid=2755484" title="Atopocheilichthys">
Atopocheilichthys



</doc>
<doc id="2755485" url="https://pl.wikipedia.org/wiki?curid=2755485" title="Religulous">
Religulous



</doc>
<doc id="2755486" url="https://pl.wikipedia.org/wiki?curid=2755486" title="Port lotniczy Long Banga">
Port lotniczy Long Banga

Port lotniczy Long Banga (IATA: LBP) – port lotniczy położony w Long Banga, w stanie Sarawak, w Malezji.

</doc>
<doc id="2755488" url="https://pl.wikipedia.org/wiki?curid=2755488" title="Franz Joseph von Thurn und Taxis">
Franz Joseph von Thurn und Taxis

Franz Joseph Maximilian Maria Antonius Ignatius Lamoral Prinz von Thurn und Taxis (ur. 21 grudnia 1893 w Ratyzbonie; zm. 13 lipca 1971 tamże) − do roku 1918 dziedziczny książę Thurn und Taxis. Od 1952 roku głowa rodziny Thurn und Taxis.
Życie, rodzina, edukacja.
Franciszek Józef był najstarszym synem księcia Alberta von Thurn und Taxis i jego małżonki arcyksiężnej Małgorzaty Klementyny Austriackiej, córki Józefa Karola Ludwika Austriackiego i księżniczki Klotyldy Marii Sachsen-Coburg-Saalfeld. Na chrzcie nadano księciu imiona na cześć cesarza Franciszka Józefa, który był jednym z ojców chrzestnych. Książę Franciszek Józef miał siedmioro rodzeństwa: sześciu braci i jedną siostrę. Jeden z jego braci, książę Max Emanuel von Thurn und Taxis (1902-1994), wstąpił do klasztoru i został benedyktynem, inny Filip Ernest poślubił księżniczkę Eulalię von Thurn und Taxis w atmosferze skandalu, wszak księżniczka Eulalia była narzeczoną kolejnego z braci Raphaela Rainera. 
Po odbytej edukacji pod okiem prywatnych nauczycieli i zdaniu egzaminu maturalnego studiował książę w semestrze zimowym 1912 roku na uniwersytetach w Strasburgu i Lipsku. Z powodu wybuchu I wojny światowej Franciszek Józef był zmuszony przerwać naukę. W dniu 6 sierpnia 1914 roku udał się na punkt mobilizacyjny elitarnego pruskiego oddziału Gardes du Corps. W toku działań wojennych został awansowany do stopnia porucznika a po zakończeniu wojny w 1919 roku powrócił z powrotem do Ratyzbony. Po wojnie w dniu 23 listopada 1920 książę Franciszek Józef von Thurm und Taxis poślubił księżniczkę Elżbietę de Bragança, z którą to zamieszkał na zamku Neueglofsheim w Thalmässing. W nowym miejscu zamieszkania udało się księciu Franciszkowi rozwinąć swoje zainteresowania i pasje do polowania, historii i sztuki. Powstała też jego rozległa prywatna biblioteka, która stała się z czasem biblioteką domu Thurn und Taxis.
Dalsze losy.
Z małżeństwa z Elżbietą urodziło się księciu pięcioro dzieci, z czego czworo dożyło wieku dorosłego. W chwili wybuchu II wojny światowej liczył książę 46 lat. Do końca czerwca 1940 roku uczestniczył w zachodniej kampanii przeciwko Francji, a potem przez dwa i pół roku stacjonował tamże do chwili wydania przez Hitlera dekretu zakazującego arystokracji udziału w działaniach militarnych III Rzeszy, opublikowanego 31 marca 1944 przez feldmarszałka Wilhelma Keitla. Jedyny syn księcia Franciszka Józefa, Gabriel zginął 17 grudnia 1942 roku w Bitwie pod Stalingradem w wieku zaledwie 20 lat. 
Po wojnie książę Franciszek Józef większość czasu spędzał w swoim rodzinnym domu, z wyjątkiem zim, które spędzał w Ratyzbonie na zamku św. Emmerama. Oprócz zajmowania się rodzinnym majątkiem książę coraz bardziej poświęcał się badaniom nad historią miasta Ratyzbona, dawnego opactwa św. Emmerama i domowej siedziby rodu. W dniu 21 grudnia 1963 roku książę otrzymał tytuł honorowego obywatela miasta Ratyzbona w "uznaniu dla jego wysokich zasług w sprawach gospodarczych, społecznych i kulturalnych". Był książę także honorowym członkiem Katolickiego Stowarzyszenia Studenckiego KDSt.V. Rupertia Regensburg.
Śmierć i jej następstwa.
Książę Franciszek Józef przeżył swoją małżonkę o niemalże półtora roku. Po długiej chorobie zmarł w dniu 13 lipca 1971 roku i został pochowany w krypcie kaplicy św. Emmerama na zamku w Ratyzbonie. Jedna z ulic w mieście, któremu poświęcił tyle uwagi i pracy, została nazwana jego imieniem. Książę Franciszek Józef zapisał się we wdzięcznej pamięci tych, z którymi dane było mu się zetknąć. Wspominano go ciepło i serdecznie. Miał być, jak wspomina go jeden z jego lokajów, tego typu człowiekiem jakich już nie ma. Jego życie było świadectwem jego pasji. Wielkiej pasji do polowania, której pozostał wierny do końca. "Krótko przed śmiercią wyraził pragnienie, aby ponownie móc kontynuować swoją ukochaną sztukę polowania". Książę Franciszek Józef był bardzo popularny i lubiany wśród mieszkańców nie tylko miasta Ratyzbona. Uchodził za człowieka przystępnego, łatwo nawiązującego kontakty. Nie lubił pompy, był raczej spokojny, a nawet nieśmiały".

</doc>
<doc id="2755489" url="https://pl.wikipedia.org/wiki?curid=2755489" title="Odznaka „Za zasługi dla transportu Polskiej Rzeczypospolitej Ludowej”">
Odznaka „Za zasługi dla transportu Polskiej Rzeczypospolitej Ludowej”

Odznaka „Za zasługi dla transportu Polskiej Rzeczypospolitej Ludowej” – polskie resortowe odznaczenie okresu PRL ustanowione 10 września 1976 roku przez Radę Ministrów jako zaszczytne honorowe wyróżnienie nadawane pracownikom transportu drogowego, kolejowego, lotniczego, wodnego, spedycji i drogownictwa, którzy swoją pracą i postawą szczególnie przyczynili się do osiągnięć i rozwoju tych dziedzin. Odznaka była trzystopniowa (złota, srebrna lub brązowa). Zlikwidowana została 11 maja 1996 (ustawą z 10 kwietnia 1996).
Opis odznaki.
Odznaka miała kształt medalu o średnicy 34 mm, który wykonany był z metalu brązowionego, srebrzonego lub złoconego w zależności od stopnia. Na awersie znajdował się kontur granic PRL z wytłoczonym napisem „ZA / ZASŁUGI / DLA / TRANSPORTU / PRL”, a na rewersie centralnie wybito napis „POLSKA / RZECZPOSPOLITA / LUDOWA” w trzech wierszach.

</doc>
<doc id="2755493" url="https://pl.wikipedia.org/wiki?curid=2755493" title="Brachysynklina">
Brachysynklina

Brachysynklina (Brachyfałd) ("geol.") – synklina, której szerokość w przybliżeniu odpowiada długości.
Krótki fałd wygięty w dwie strony w kierunkach prostopadłych do siebie, którego szerokość jest nieco mniejsza od długości. Warstwy skalne fałdu (brachysynkliny) nachylone są w kierunku środka niecki.

</doc>
<doc id="2755494" url="https://pl.wikipedia.org/wiki?curid=2755494" title="Odznaka honorowa „Zasłużony dla górnictwa PRL”">
Odznaka honorowa „Zasłużony dla górnictwa PRL”

Odznaka honorowa „Zasłużony dla górnictwa PRL” – trzystopniowe resortowe odznaczenie cywilne, ustanowione 22 czerwca 1984 roku przez Radę Ministrów.
Charakterystyka.
Było to wyróżnienie nadawane pracownikom:
Odznaka przyznawana była w uznaniu wieloletniej i aktywnej pracy zawodowej oraz zasług dla rozwoju górnictwa zwłaszcza w zakresie wprowadzania i upowszechniania postępu organizacyjno-technicznego, wzrostu wydobycia węgla i innych surowców, inicjowania i rozwoju współzawodnictwa pracy, kształcenia i podnoszenia kwalifikacji zawodowych pracowników górnictwa oraz rozwoju kultury, sztuki i nauki górniczej.
Wycofana zostało 23 lutego 2000, wraz z szeregiem innych odznaczeń ustanowionych w okresie PRL, a jej funkcję przejęła ustanowiona 28 listopada 2001, jednostopniowa odznaka honorowa „Zasłużony dla Górnictwa RP”.
Opis odznaki.
Odznaka była trzystopniowa (złota, srebrna, brązowa) i miała formę stylizowanego okręgu o średnicy 37 mm, wykonanego z metalu patynowanego na brązowego, srebrzonego lub pozłacanego (w zależności od stopnia). Górną część okręgu stanowił wieniec laurowy, a dolną fragment koła zębatego z napisem „ZASŁUŻONY DLA GÓRNICTWA PRL”. W środku okręgu znajdowały się skrzyżowane pyrlik i młotek. Rewers odznaki był gładki.
Odznakę zawieszano na wstążce o szerokości 30 mm, która składała się z czterech pasów o barwie zielonej, czarnej, czarnej i zielonej, pośrodku umieszczono dodatkowo dwa wąskie paski w barwach flagi państwowej. Wstążki odznaki srebrnej i złotej miały dodatkowe paski w tych barwach umieszczone po bokach białego i czerwonego paska.
Górna część wstążki umocowana była do metalowej listewki (przywieszki), stanowiącej widoczną część metalowego usztywnienia schowanego pod wstążką, z zapięciem agrafkowym na rewersie przywieszki.
Odznaczenie posiadało dwie wersje różniące się wyglądem przywieszki. Wczesna wersja nie posiadała na przywieszczce ornamentu, natomiast ta późniejsza ozdobiona była motywem z liści laurowych.

</doc>
<doc id="2755495" url="https://pl.wikipedia.org/wiki?curid=2755495" title="Nastaśsia Fadziejenka">
Nastaśsia Fadziejenka



</doc>
<doc id="2755498" url="https://pl.wikipedia.org/wiki?curid=2755498" title="Odontopsis">
Odontopsis



</doc>
<doc id="2755499" url="https://pl.wikipedia.org/wiki?curid=2755499" title="Port lotniczy Surkhet">
Port lotniczy Surkhet

Port lotniczy Surkhet – port lotniczy położony 5 kilometrów od Birendra Nagar w Nepalu.

</doc>
<doc id="2755500" url="https://pl.wikipedia.org/wiki?curid=2755500" title="Panchax">
Panchax



</doc>
<doc id="2755504" url="https://pl.wikipedia.org/wiki?curid=2755504" title="Odznaka honorowa „Zasłużony dla transportu Rzeczypospolitej Polskiej”">
Odznaka honorowa „Zasłużony dla transportu Rzeczypospolitej Polskiej”

Odznaka honorowa „Zasłużony dla transportu Rzeczypospolitej Polskiej” – polskie odznaczenie resortowe ustanowione 22 listopada 2000 roku przez Radę Ministrów jako zaszczytne honorowe wyróżnienie przeznaczone dla tych pracowników transportu, którzy szczególnie przyczynili się do osiągnięć i rozwoju tej dziedziny gospodarki narodowej.
Opis odznaki.
Odznaka ma kształt medalu o średnicy 32 mm. Odznaka jest wykonana z metalu o kolorze srebrnym, na środku umieszczony jest kontur obszaru Polski z napisem „ZASŁUŻONY DLA TRANSPORTU RP”. Na rewersie umieszczony jest napis „RZECZPOSPOLITA POLSKA”. Medal zawieszany jest na prostokątnej zawieszce, o wymiarach 32 × 8 mm, pokrytej w połowie białą, w połowie czerwoną emalią, na której środku, na czerwono emaliowanej tarczy, jest umieszczony orzeł w kolorze srebrnym, według wzoru określonego w przepisach o godle państwowym.

</doc>
<doc id="2755505" url="https://pl.wikipedia.org/wiki?curid=2755505" title="Port lotniczy Taplejung">
Port lotniczy Taplejung

Port lotniczy Taplejung – port lotniczy położony w Taplejungu w Nepalu.

</doc>
<doc id="2755507" url="https://pl.wikipedia.org/wiki?curid=2755507" title="Masyumi">
Masyumi

Masyumi, Rada Indonezyjskich Organizacji Muzułmańskich – indonezyjska partia polityczna.
Powołana przez okupujących Indonezję Japończyków w 1943. Miała stanowić przeciwwagę dla Ośrodka Siły Społecznej, kierowanego przez Sukarno i Mohammada Hattę. W jej skład weszli między innymi członkowie Muhammadiyah i Odrodzenia Uczonych Muzułmańskich (NU). Popierała utworzenie republiki islamskiej, nie konkretyzując jednocześnie swoich poglądów na kwestie ustrojowe. W wyborach parlamentarnych z 1955 zdobyła 20,9% głosów, jako jedyna otrzymując w każdej z prowincji przynajmniej 10% poparcia. W marcu 1956 utworzyła koalicję rządową z PNI i NU. Stopniowo marginalizowana, w końcu wystąpiła z koalicji (rząd został zdymisjonowany w marcu 1957). Współtworzyła, powołany na Sumatrze Rewolucyjny Rząd Republiki Indonezji (luty 1958). Po stłumieniu buntu przez armię, we wrześniu 1958 została zdelegalizowana.

</doc>
<doc id="2755514" url="https://pl.wikipedia.org/wiki?curid=2755514" title="Ulvicola">
Ulvicola



</doc>
<doc id="2755515" url="https://pl.wikipedia.org/wiki?curid=2755515" title="Xererpes">
Xererpes



</doc>
<doc id="2755517" url="https://pl.wikipedia.org/wiki?curid=2755517" title="Atlas III">
Atlas III

Atlas III – amerykańska rakieta nośna serii Atlas, pierwsza nie wykorzystująca technologii 1,5-stopniowej od czasu rakiety Atlas A. Jako napęd pierwszego członu po raz pierwszy wykorzystała rosyjski silnik RD-180, drugim członem był zmodyfikowany człon Centaur, w wersji z jednym bądź dwoma silnikami RL-10.
GX.
Konsorcjum Galaxy Express Corporation (zawiązane pomiędzy JAXA, Lockheed Martin (później United Launch Alliance), IHI Corporation i kilkoma japońskimi firmami) planowało stworzenie rakiety o nazwie "GX". Początkowo miała ona wykorzystywać pierwszy człon "Atlasa III" (zrezygnowano z niego na rzecz członu Common Core Booster z rakiety Atlas V). Projekt porzucono w 2009.

</doc>
<doc id="2755521" url="https://pl.wikipedia.org/wiki?curid=2755521" title="Asperapogon">
Asperapogon



</doc>
<doc id="2755522" url="https://pl.wikipedia.org/wiki?curid=2755522" title="Aspiscis">
Aspiscis



</doc>
<doc id="2755523" url="https://pl.wikipedia.org/wiki?curid=2755523" title="Brephamia">
Brephamia



</doc>
<doc id="2755524" url="https://pl.wikipedia.org/wiki?curid=2755524" title="Dipterodon">
Dipterodon



</doc>
<doc id="2755527" url="https://pl.wikipedia.org/wiki?curid=2755527" title="Gronovichthys">
Gronovichthys



</doc>
<doc id="2755528" url="https://pl.wikipedia.org/wiki?curid=2755528" title="Lovamia">
Lovamia



</doc>
<doc id="2755529" url="https://pl.wikipedia.org/wiki?curid=2755529" title="Monoprion">
Monoprion



</doc>
<doc id="2755530" url="https://pl.wikipedia.org/wiki?curid=2755530" title="Paroncheilus">
Paroncheilus



</doc>
<doc id="2755531" url="https://pl.wikipedia.org/wiki?curid=2755531" title="Yarica">
Yarica



</doc>
<doc id="2755538" url="https://pl.wikipedia.org/wiki?curid=2755538" title="Cokroaminoto">
Cokroaminoto

Haji Umar Said Cokroaminoto (ur. 1882, zm. 1934) – indonezyjski polityk, działacz niepodległościowy.
Był twórcą i pierwszym przywódcą "Sarekat Islam" (Związku Muzułmańskiego), jednym z liderów indonezyjskiego ruchu nacjonalistycznego. Ze swego domu uczynił miejsce spotkań intelektualistów, działaczy politycznych i religijnych. Jego zięciem był Sukarno.
Bibliografia.
 

</doc>
<doc id="2755542" url="https://pl.wikipedia.org/wiki?curid=2755542" title="Mr. Sunshine (amerykański serial telewizyjny)">
Mr. Sunshine (amerykański serial telewizyjny)

Mr. Sunshine (2011) – amerykański serial komediowy stworzony przez Matthew Perry'ego, Marca Fireka i Alexa Barnowa. Wyprodukowany przez Anhedonia Productions, Shoe Money Productions, Barnow and Firek Productions, FanFare Productions i Sony Pictures Television.
Światowa premiera serialu miała miejsce 9 lutego 2011 roku na antenie ABC i był emitowany do 6 kwietnia 2011 roku. Dnia 13 maja 2011 serial został skasowany z powodu niskiej oglądalności.
Opis fabuły.
Serial opowiada o Benie Donovanie (Matthew Perry), menadżerze sportowym z San Diego, który przechodzi kryzys wieku średniego.

</doc>
<doc id="2755547" url="https://pl.wikipedia.org/wiki?curid=2755547" title="Sit Down, Shut Up">
Sit Down, Shut Up

Sit Down, Shut Up (2009) – amerykański serial animowany stworzony przez Mitchella Hurwitza. Wyprodukowany przez Tantamount Studios, ITV Studios, 20th Century Fox Television i Sony Pictures Television.
Światowa premiera serialu miała miejsce 19 kwietnia 2009 roku na antenie Fox. Ostatni odcinek serialu został wyemitowany 21 listopada 2009 roku.

</doc>
<doc id="2755548" url="https://pl.wikipedia.org/wiki?curid=2755548" title="Borżawa">
Borżawa



</doc>
<doc id="2755549" url="https://pl.wikipedia.org/wiki?curid=2755549" title="With Us Until You’re Dead">
With Us Until You’re Dead

With Us Until You're Dead – ósmy album londyńskiego zespołu Archive. Wydany 27 sierpnia 2012 roku.

</doc>
<doc id="2755551" url="https://pl.wikipedia.org/wiki?curid=2755551" title="Nastassia Mironczyk">
Nastassia Mironczyk



</doc>
<doc id="2755553" url="https://pl.wikipedia.org/wiki?curid=2755553" title="Nastassia Kaciaszowa">
Nastassia Kaciaszowa



</doc>
<doc id="2755557" url="https://pl.wikipedia.org/wiki?curid=2755557" title="Nastassia Azarka">
Nastassia Azarka



</doc>
<doc id="2755560" url="https://pl.wikipedia.org/wiki?curid=2755560" title="Kolarstwo na Island Games 2011">
Kolarstwo na Island Games 2011

Wyścigi kolarskie na Island Games 2011 odbyły w dniach 26 – 28 czerwca i 30 czerwca – 1 lipca 2011 roku w mieście Ventnor, na Military Road oraz Cheverton Farm w Shorwell na wyspie Wight. Wzięło w nich udział 385 zawodników.
Tabela medalowa.
Tabela medalowa przedstawiała się następująco:

</doc>
<doc id="2755563" url="https://pl.wikipedia.org/wiki?curid=2755563" title="Daniel Garcia Gonzalez">
Daniel Garcia Gonzalez



</doc>
<doc id="2755564" url="https://pl.wikipedia.org/wiki?curid=2755564" title="Daniel Garcia González">
Daniel Garcia González



</doc>
<doc id="2755565" url="https://pl.wikipedia.org/wiki?curid=2755565" title="Mansur Isaev">
Mansur Isaev



</doc>
<doc id="2755566" url="https://pl.wikipedia.org/wiki?curid=2755566" title="Margaryta Pesotska">
Margaryta Pesotska



</doc>
<doc id="2755568" url="https://pl.wikipedia.org/wiki?curid=2755568" title="Davíd Magalhaes">
Davíd Magalhaes



</doc>
<doc id="2755569" url="https://pl.wikipedia.org/wiki?curid=2755569" title="Murder, She Wrote">
Murder, She Wrote



</doc>
<doc id="2755570" url="https://pl.wikipedia.org/wiki?curid=2755570" title="Franciszek Belamain">
Franciszek Belamain

Franciszek Belamain SJ, (fra.) François Balmain (ur. 25 maja 1733 w Luzy, zm. 2 września 1792 w Paryżu) – błogosławiony Kościoła katolickiego, męczennik, ofiara antykatolickich prześladowań okresu rewolucji francuskiej.
20 lipca 1753 roku wstąpił do Towarzystwa Jezusowego, a święcenia kapłańskie przyjął po studiach teologicznych odbytych w Pont-à-Mousson w 1764 roku. Po kasacie zakonu prowadził działalność dydaktyczną w swojej Alma Mater dzięki decyzji księcia Lotaryngii Stanisława Leszczyńskiego, który wziął jezuitów pod swoją opiekę. Po śmierci protektora, decyzją parlamentu rozwiązano Towarzystwo Jezusowe i Franciszek Belamain wraz z współbraćmi zmuszony został do tułaczki w czasie której prowadził działalność w różnych miejscowościach Francji. Od 1788 roku pracował w diecezji paryskiej jako kapelan Córek Krzyża, mieszkając u eudystów. W okresie gdy w rewolucyjnej Francji nasiliło się prześladowanie katolików w 1791 roku, odmówił złożenia przysięgi na cywilną konstytucję kleru. Aresztowany 10 sierpnia 1792 w miejscu zamieszkania i przewieziony do klasztoru karmelitów, był jedną z około 114 ofiar rzezi, jako jeden z 14 jezuitów, którzy tam zginęli 2 września.
Był jedną z ofiar tak zwanych masakr wrześniowych, w których zginęło 300 duchownych i jednym z 23 zamordowanych jezuitów, ofiar nienawiści do wiary (łac) "odium fidei".
Dzienna rocznica śmierci jest dniem kiedy wspominany jest w Kościele katolickim, a jezuici wspominają go także 19 stycznia.
Franciszek Belamain znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2755572" url="https://pl.wikipedia.org/wiki?curid=2755572" title="Wincenty Józef Le Rousseau de Rosencoat">
Wincenty Józef Le Rousseau de Rosencoat

Wincenty Józef Le Rousseau de Rosencoat SJ, (fra.) Vincent-Joseph le Rousseau de Rosencoat (ur. 3 lipca 1726 w Châteauneuf-du-Faou, zm. 2 września 1792 w Paryżu) – błogosławiony Kościoła katolickiego, męczennik, ofiara antykatolickich prześladowań okresu rewolucji francuskiej.
Pobierał nauki w kolegium jezuitów w Quimper, a 11 października 1743 roku wstąpił do Towarzystwa Jezusowego w Paryżu i tam w seminarium Louis le Grand studiował filozofię i teologię. Po święceniach kapłańskich, w latach 1754-1762 wykładał filozofię w Nevers, a po kasacie zakonu w 1762 roku, prowadził działalność duszpasterską w rodzinnym Châteauneuf. Od 1775 roku był kapelanem w Carhaix, z kolei od 1780 roku w diecezji paryskiej pełnił obowiązki spowiednika klasztoru sióstr Zakonu Nawiedzenia Najświętszej Maryi Panny przy Rue du Bac.
W okresie gdy w rewolucyjnej Francji nasiliło się prześladowanie katolików, w 1791 roku odmówił złożenia przysięgi na cywilną konstytucję kleru. Aresztowany pod koniec sierpnia 1792 w miejscu zamieszkania zamiast innego poszukiwanego duchownego i przewieziony do klasztoru karmelitów przy Rue de Rennes, zamordowany nożem, był jedną z około 114 ofiar, jako jeden z 14 jezuitów którzy tam zginęli 2 września.
Był jedną z ofiar tak zwanych masakr wrześniowych, w których zginęło 300 duchownych i jednym z 23 zamordowanych jezuitów, ofiar nienawiści do wiary (łac.) "odium fidei".
Dzienna rocznica śmierci jest dniem kiedy wspominany jest w Kościele katolickim, a jezuici wspominają go także 19 stycznia.
Wincenty Józef Le Rousseau de Rosencoat znalazł się w grupie 191 męczenników z Paryża beatyfikowanych przez papieża Piusa XI 17 października 1926.

</doc>
<doc id="2755576" url="https://pl.wikipedia.org/wiki?curid=2755576" title="Hall PH">
Hall PH

Hall PH –amerykańska łódź latająca zaprojektowana i wybudowana w zakładach Hall-Aluminum Aircraft Corporation w 1929. Samolot powstał na zamówienie United States Navy (USN) jako wersja rozwojowa wcześniejszych wersji samolotów Naval Aircraft Factory PN, które z kolei powstała jako modernizacja samolotu Felixstowe F5L pochodzącego jeszcze z okresu I wojny światowej. Samoloty Hall PH używane był przez USN oraz United States Coast Guard (USCG) jeszcze w czasie II wojny światowej. Były to ostatnie dwupłatowe łodzie latające służące w amerykańskich siłach zbrojnych, uważana są także za najlepsze ówczesne samoloty tego typu.
Tło historyczne.
27 grudnia (lub 29 grudnia) 1927 zakłady Hall-Aluminum Aircraft Corporation otrzymały kontrakt na zaprojektowanie i wybudowanie łodzi latającej bazującej na wcześniejszej serii samolotów Naval Aircraft Factory PN. W latach 20. XX wieku samoloty typu NAF PN były podstawowymi łodziami latającymi dalekiego zasięgu używanymi przez USN i były budowane w kilku wariantach przez różne firmy, ich podstawowa konstrukcja bazowała na powstałym jeszcze w 1917 samolocie Felixstowe F.5.
Zaprojektowany w zakładach Halla prototyp XPH-1 był zbliżony do PN-11, miał metalowy (aluminiowy) kadłub i metalową konstrukcję skrzydeł. Pierwszy lot nowego samolotu odbył się w grudniu 1929.
Opis konstrukcji.
Łódź latająca Hall XPH-1 była dwusilnikowym, dwupłatowym samolotem o konstrukcji metalowej ze skrzydłami krytymi płótnem. Była to pierwsza łódź latająca zbudowana dla USN z półskorupową konstrukcją kadłuba. W pierwszej, prototypowej wersji napęd samolotu zapewniały dwa silniki Wright Cyclone GR-1750D o mocy 537 KM każdy z trzypłatowymi, metalowymi śmigłami o zmiennym skoku. XPH-1 miał takie same skrzydła jak jego poprzednik PN-11 ale ze zmienionym układem zastrzałów (rozpórek), zmieniono nieco konstrukcję i kształt kadłuba, powiększono statecznik pionowy i ster.
Załogę stanowiło sześć osób w tym dwóch pilotów w otwartym kokpicie oraz dwóch strzelców, także w otwartych kokpitach, obsługujących pojedyncze (według inne źródła - podwójne) karabiny maszynowe typu Lewis - jedno stanowisko strzeleckie znajdowało się na dziobie samolotu, drugie za skrzydłami.
Historia.
XPH-1.
Pierwszy lot XPH-1 (numer seryjny USN - BuA-8004) odbył się w grudniu 1929, za jego sterami zasiadał William H. McAvoy. Osiągi samolotu nie różniły się znacząco od wcześniejszych samolotów serii PN ale pomimo tego USN zamówiła 10 czerwca 1930 dziewięć samolotów w wersji produkcyjnej.
PH-1.
Pierwsza wersja produkcyjna zbudowana dla USN, zamówiona 10 czerwca 1930 (numery seryjne USN BuA-8687/8695). Pierwszy samolot tej wersji został oblatany w październiku 1931. W porównaniu z prototypem samoloty te miały silniki o większej mocy (Wright R-1820-6, 620 KM każdy), zamkniętą kabinę pilotów, uzbrojenie obronne zostało zwiększone do podwójnych karabinów maszynowych typu Browning (według innego źródła - cztery pojedyczne karabiny maszynowe). Samoloty mogły też przenosić do 2000 funtów (907 kg) bomb pod skrzydłami. Pomimo większej masy własnej model PH-1 był szybszy od prototypu o 10 mil na godzinę (16 km/h).
W służbie USN samoloty były bardzo lubiane, szczególnie ceniono ich dobre właściwości morskie (szczególnie przy dużej fali) i dobre właściwości pilotażowe.
Wszystkie samoloty służyły w dywizjonie patrolowym VP-8S w latach 1932-1937. Pierwsze samoloty zostały dostarczone do Dywizjonu 1 listopada 1930. W czasie służby i ćwiczeń samoloty dywizjonu zazwyczaj korzystały z tendrów USS , i .
Po wycofaniu ze służby zostały zastąpione przez łodzie latające Consolidated PBY Catalina.
PH-2.
Dobre właściwości morskie samolotów sprawiły, że zainteresowała się nimi USCG i w czerwcu 1936 Coast Guard zamówił siedem samolotów w wersji PH-2 (numery seryjne USCG - V164/170). W tej wersji samoloty otrzymały silniki o jeszcze większej mocy (R-1820-F-51, 750 KM), powierzchnia skrzydeł została zmniejszona o 53 stopy kwadratowe przy niezmienionej rozpiętości, z samolotu usunięto uzbrojenie obronne i zainstalowano oprzyrządowanie wymagane przez USCG do misji typu SAR. W wyposażeniu samolotu użyto wszystkie ówczesne nowinki techniczne, miały one bardzo bogate wyposażenie radiowe, kompasy żyroskopowe, radionamierniki, wewnętrzny system komunikacyjny, a także głośniki pozwalające na komunikację ze światem zewnętrznym o zasięgu wynoszącym do jednej mili (1600 m).
W porównaniu z poprzednią wersją samoloty miały zasięg zwiększony o 300 mil, mogły przenosić do czterech 250-funtowych bomb głębinowych lub do dwudziestu pasażerów. Samoloty weszły do służby w 1938 i służyły do 1941.
W momencie ich wejścia do służby były to największe samoloty kiedykolwiek zamówione przez USCG.
PH-3.
W 1939 Coast Guard zamówił kolejnych siedem samolotów w nieco zmienionej wersji PH-3 (numery seryjne USCG V-177/183). Główne różnice polegały na zmodyfikowanych obudowach silników i zmienionej owiewce kabiny pilotów. Pierwszy samolot wszedł do służby w maju 1940, ostatni został dostarczony w styczniu 1941.
Po ataku na Pearl Harbor i przystąpieniu Stanów Zjednoczonych do wojny będące w służbie PH-3, podobnie jak wszystkie samoloty USGC, otrzymały standardowy zielono-szary kamuflaż USN, zostały także uzbrojone w cztery pojedyncze karabiny maszynowe typy Lewis. W czasie wojny samoloty były używane do misji patrolowych, SAR oraz do zwalczania okrętów podwodnych. Ostatni PH-3 został wycofany ze służby w 1944.
Samoloty serii Hall PH były ostatnimi dwupłatowymi łodziami latającymi w służbie amerykańskich sił zbrojnych, uważane są także za najlepsze łodzie latające z tego okresu.

</doc>
<doc id="2755577" url="https://pl.wikipedia.org/wiki?curid=2755577" title="Frączki">
Frączki

2 miejscowości w Polsce: 

</doc>
<doc id="2755579" url="https://pl.wikipedia.org/wiki?curid=2755579" title="Charles Ponzi">
Charles Ponzi

Carlo Pietro Giovanni Guglielmo Tebaldo Ponzi (ur. 3 marca 1882 w Lugo, zm. 17 stycznia 1949 w Rio de Janeiro) – włoski oszust finansowy, twórca tak zwanego schematu Ponziego.
Początki życia na emigracji.
Ponzi przypłynął do Bostonu na pokładzie statku „Vancouver” 15 listopada 1903 roku, mając w kieszeni jedynie 2,5 dolara. Pierwotnie pracował jako kelner, a później po przeprowadzce do Montrealu zaczął współpracę z Banco Zarossi. Bank oferował bardzo wysokie, jak na ówczesne czasy, oprocentowanie lokat. Ponzi z czasem awansował na stanowisko dyrektora, jednak jego kariera na tym stanowisku nie trwała długo. Bank był bowiem instytucją założoną w celu wyłudzania pieniędzy, a Zarossi uciekł ze zdefraudowanymi pieniędzmi do Meksyku. Na koniec swoich związków z Banco Zarossi Ponzi podjął próbę oszustwa na rzecz jednego z klientów i na trzy lata trafił do więzienia w Saint Vincent-de-Paul koło Montrealu. Kolejną karę więzienia – za uczestnictwo w procederze przemytu imigrantów – dwa lata pozbawienia wolności spędził w więzieniu w Atlancie. Następnie wrócił do Bostonu. W 1918 roku poślubił Rose Marię Gnecco.
Schemat Ponziego.
W Bostonie Ponzi pracował jako tłumacz. Próbował także sił w marketingu listowym. W jednym z listów otrzymanych z Hiszpanii znalazł tzw. Międzynarodowy Kupon na Odpowiedź (IRC – International Reply Coupon), który wykorzystywały firmy prowadzące sprzedaż wysyłkową. IRC podlegał wymianie na znaczki pocztowe o wartości opłaty za list zwykły zagraniczny, wysyłany w dowolne miejsce na świecie. Ponzi zauważył, że wymieniając w Ameryce IRC na znaczki pocztowe znacznie zaoszczędził, czy wręcz zarobił. Okazało się, że na skutek zawirowań powojennych ceny stosowane przez poszczególne kraje były bardzo zróżnicowane. Ponzi wpadł więc na pomysł masowego skupowania europejskich IRC i wymieniania ich w USA na znaczki, które sprzedawał później z zyskiem. Zysk netto wynosił około 40%.
Po pierwszej udanej próbie działania systemu, w styczniu 1920 Ponzi założył „Securities Exchange Company” (SEC). Z czasem biznes rozkręcił się na tyle, że Ponzi zatrudnił wielu agentów poszukujących inwestorów i wynagradzał ich w systemie prowizyjnym. Pozyskanym inwestorom oferował 50% zysk w czasie 45 dni. Piramida rosła. Amerykę stopniowo ogarnęła gorączka inwestycyjna i SEC zdobywało coraz więcej uczestników systemu, przy czym inwestycja nie bilansowała się: obiecywane zyski były wypłacane z bieżących wpłat od kolejnych inwestorów. Przedstawiciele poczty informowali, że nie zauważyli zwiększonego popytu na kupony IRC w kraju lub za granicą, co musiałoby nastąpić, gdyby deklarowana inwestycja miała się opierać jedynie na obrocie nimi. Po pierwszych krytycznych artykułach wskazujących na ogromne ryzyko takiej inwestycji i brak ekonomicznych podstaw do jej trwałości, Ponzi zaprosił inwestorów na kawę i pączki, po czym spokojnie wypłacił im pieniądze. Uśpił czujność inwestorów. Podczas kolejnej fali niepokoju Ponzi zaciągnął kredyt i wypłacił oczekiwany zysk inwestorom znów usypiając czujność opinii publicznej. Sam Ponzi żył wystawnie, kupował luksusowe nieruchomości i w szczytowym okresie zarabiał 250 tys. dolarów dziennie.
24 lipca 1920 roku w prasie pojawił się artykuł opisujący w korzystnym świetle funkcjonowanie systemu Ponziego. Do drzwi SEC ponownie ustawiły się kolejki chcących zainwestować w przedsięwzięcie. Jednak kilka dni później współpracownik Ponziego – zatrudniony przez niego na stanowisku agenta PR – William McMasters opublikował w „The Boston Post” artykuł demaskujący rzeczywistą sytuację finansową SEC. Jak się okazało, firma nie posiadała deklarowanych przez Ponziego 7 milionów dolarów depozytów. Straty uczestników piramidy finansowej zostały oszacowane na 15 mln dolarów. Ponzi dostał wyrok pięciu lat kary pozbawienia wolności i trafił do więzienia federalnego na Florydzie. Wyszedł po 3,5 roku po wpłaceniu kaucji.
Po opuszczeniu więzienia zamieszkał w Springfield koło Jacksonville na Florydzie, gdzie uruchomił nowy system finansowy „Charpon Land Syndicate” (część nazwy – „Charpon” – pochodziła od zbitki powstałej z jego imienia i nazwiska). Ponzi oferował uczestnikom zysk 200% w ciągu 60 dni. Po kolejnym wyroku podjął próbę ucieczki do Włoch, lecz został zatrzymany w Nowym Orleanie na pokładzie statku handlowego, który miał wyruszyć w rejs do Europy. Z więzienia w Massachusetts wyszedł w lutym 1934 roku i został przewieziony do aresztu deportacyjnego.
Schemat Ponziego, a piramida finansowa.
Mimo iż w literaturze można napotkać na zamienne stosowanie określeń „piramida finansowa” oraz „schemat Ponziego”, to są to jednak różne zjawiska. Schemat Ponziego był typem oszustwa inwestycyjnego, w którym zwroty z inwestycji nie były wypłacane z zysków wygenerowanych w ramach samej inwestycji lub aktywności gospodarczej, ale z własnych środków inwestorów, lub środków wpłaconych przez kolejnych inwestorów, którzy byli werbowani za pomocą atrakcyjnej, ale fikcyjnej koncepcji inwestycyjnej (tzw. fasadowego modelu biznesowego). Inwestorów przyciągała także wizja ponadprzeciętnych zysków, których wysokość nie zależała od liczby nowo pozyskanych inwestorów. W przeciwieństwie do piramidy finansowej, pozyskiwane nowych inwestorów nie odbywało się drogą rekrutacji przez wcześniejszych klientów, ale twórcy schematu Ponziego oddziaływali bezpośrednio na wszystkich
inwestorów.
Piramida finansowa (nazywana także łańcuchem poleceń lub oszustwem franczyzowym) jest oszustwem marketingowym i inwestycyjnym, w którym inwestorowi (osobie fizycznej) proponuje się prowadzenie dystrybucji lub franczyzy w celu wprowadzenia na rynek jakiegoś produktu. Rzeczywisty zysk jest uzyskiwany nie ze sprzedaży danego produktu, lecz ze sprzedaży nowych dystrybutorów.
Deportacja i rozwód.
Ponzi nie miał obywatelstwa amerykańskiego, więc 7 października 1934 został deportowany do Włoch, gdzie utrzymywał się z wykonywania dorywczych prac. Pracował także jako przewodnik po Rzymie. W 1936 Rose Ponzi wystąpiła o rozwód, który został orzeczony w grudniu tego roku.
Życie w Brazylii.
W 1939 Ponzi wyjechał do Brazylii, gdzie podjął pracę jako agent włoskich linii lotniczych Linee Aeree Transcontinentali Italiane (LATI). Po przystąpieniu USA do wojny linie zawiesiły działalność. Ponzi żył w ubóstwie. Mieszkał w niewielkim pokoju w Rio de Janeiro i utrzymywał się ucząc angielskiego w prywatnej szkole. Za tę pracę otrzymywał 75 dolarów miesięcznie. Miał problemy zdrowotne – stracił wzrok, przeszedł zawał serca i doznał paraliżu lewej ręki i lewej nogi. Umarł z powodu zakrzepu krwi w mózgu. Zmarł w szpitalu w Rio de Janeiro 17 stycznia 1949 roku.

</doc>
<doc id="2755581" url="https://pl.wikipedia.org/wiki?curid=2755581" title="Michal Ďuriš">
Michal Ďuriš

Michal Ďuriš (ur. 1 czerwca 1988 w Uherskim Hradišciu) – piłkarz słowacki grający na pozycji napastnika. Od 2020 jest zawodnikiem zespołu Omonia Nikozja.
Kariera klubowa.
Swoją karierę piłkarską Ďuriš rozpoczął w klubie Petrochema Dubová. Następnie w 2002 roku podjął treningi w Dukli Bańska Bystrzyca. W 2005 roku awansował do kadry pierwszej drużyny Dukli. 9 listopada 2005 zadebiutował w niej w pierwszej lidze słowackiej w przegranym 0:2 meczu z MFK Ružomberok. W Dukli rozegrał 114 meczów i strzelił 18 goli.
W sierpniu 2010 Ďuriš został na rok wypożyczony do Viktorii Pilzno. W Viktorii swój debiut zanotował 28 sierpnia 2010 w wygranym 3:0 wyjazdowym meczu z Dynamem Czeskie Budziejowice. W sezonie 2010/2011 wywalczył z Viktorią tytuł mistrza Czech, a po tym sukcesie podpisał z Viktorią kontrakt. Latem 2011 zdobył Superpuchar Czech, a następnie awansował z Viktorią do fazy grupowej Ligi Mistrzów. W fazie grupowej strzelił jednego gola, w meczu z Milanem (2:2). W 2014 roku został wypożyczony do FK Mladá Boleslav.
W 2017 roku przeszedł do FK Orenburg.
Od 2018 gra w lidze cypryjskiej. Po dwuletnim okresie gry w Anorthosisie Famagusta w sierpniu 2020 przeszedł do Omoni Nikozja.
Kariera reprezentacyjna.
W reprezentacji Słowacji Ďuriš zadebiutował 15 sierpnia 2012 w wygranym 3:1 towarzyskim meczu z Danią, rozegranym w Odense. Pierwsze gole w kadrze zdobył 13 listopada 2015 w wygranym 3:2 meczu ze Szwajcarią, w którym strzelił 2 bramki.

</doc>
<doc id="2755582" url="https://pl.wikipedia.org/wiki?curid=2755582" title="Michal Duris">
Michal Duris



</doc>
<doc id="2755585" url="https://pl.wikipedia.org/wiki?curid=2755585" title="Desmoholacanthus">
Desmoholacanthus



</doc>
<doc id="2755586" url="https://pl.wikipedia.org/wiki?curid=2755586" title="Céline Roos">
Céline Roos

Céline Roos (ur. 22 grudnia 1953, zm. 20 kwietnia 2021) – francuska szachistka, w latach 80. XX wieku reprezentująca Kanadę, mistrzyni międzynarodowa od 1985 roku.
Kariera szachowa.
W latach 1980, 1982, 1984 i 1988 czterokrotnie wystąpiła w barwach Kanady na szachowych olimpiadach, największy sukces odnosząc w 1984 r. w Salonikach, gdzie zdobyła złoty medal za indywidualny wynik na II szachownicy. 
Startowała w wielu turniejach międzynarodowych (głównie otwartych), jeden z większych sukcesów odniosła w 1990 r. w Oisterwijk, dzieląc II-IV miejsce (za Giną Finegold, wspólnie z Anne Marie Benschop i Martine Dubois).
Najwyższy ranking w karierze osiągnęła 1 stycznia 2001 r., z wynikiem 2182 punktów zajmowała wówczas 12. miejsce wśród francuskich szachistek. Od 2002 r. nie uczestniczy w turniejach klasyfikowanych przez Międzynarodową Federację Szachową.
Życie rodzinne.
Pochodzi z rodziny o bogatych tradycjach szachowych. Jej ojciec Michel (1932-2002) był pięciokrotnym medalistą indywidualnych mistrzostw Francji, matka Jacqueline jest arcymistrzynią w grze korespondencyjnej (posiada również męski tytuł mistrza międzynarodowego w tej odmianie szachów), natomiast trzech braci Jean-Luc (ur. 1955), Louis (ur. 1957) i Daniel (ur. 1959) posiada tytuły mistrzów międzynarodowych w grze klasycznej.

</doc>
<doc id="2755588" url="https://pl.wikipedia.org/wiki?curid=2755588" title="T.A.T.u.">
T.A.T.u.



</doc>
<doc id="2755590" url="https://pl.wikipedia.org/wiki?curid=2755590" title="Parapristurus">
Parapristurus



</doc>
<doc id="2755592" url="https://pl.wikipedia.org/wiki?curid=2755592" title="Campagnoia">
Campagnoia



</doc>
<doc id="2755598" url="https://pl.wikipedia.org/wiki?curid=2755598" title="Pluskawka">
Pluskawka



</doc>
<doc id="2755606" url="https://pl.wikipedia.org/wiki?curid=2755606" title="Cerkiew Pokrow NMP w Chotylubiu">
Cerkiew Pokrow NMP w Chotylubiu



</doc>
<doc id="2755608" url="https://pl.wikipedia.org/wiki?curid=2755608" title="Drzewo różane">
Drzewo różane



</doc>
<doc id="2755613" url="https://pl.wikipedia.org/wiki?curid=2755613" title="Channing">
Channing

Miejscowości:
Osoby:

</doc>
<doc id="2755617" url="https://pl.wikipedia.org/wiki?curid=2755617" title="Leo Motzkin">
Leo Motzkin

Leo Motzkin (ur. 6 grudnia 1867 w Browarach, zm. 7 listopada 1933 w Paryżu) – rosyjski polityk żydowskiego pochodzenia, jeden z głównych ideologów współczesnego syjonizmu. Lider Światowej Organizacji Syjonistycznej i innych licznych żydowskich organizacji. Jeden z pierwszych przywódców żydowskich organizujących opozycję dla nazistowskiej partii w Niemczech.
Życiorys.
Dzieciństwo i młodość.
Leo urodził się w 1867 roku w miejscowości Browary w pobliżu miasta Kijów w Imperium Rosyjskim (obecnie terytorium Ukrainy). Jego rodzice byli Żydami. Otrzymał tradycyjne religijne wykształcenie żydowskie. W 1881 roku był świadkiem pogromu ludności żydowskiej w Kijowie, po czym uciekł za granicę. Zamieszkał w Berlinie w Cesarstwie Niemieckim. Po ukończeniu szkoły średniej, w wieku 16. lat został przyjęty na Uniwersytet w Berlinie (1883 rok). Studiował socjologię i matematykę, uzyskując stopień naukowy doktora.
Działalność publiczna.
Podczas studiów, w 1887 roku został członkiem "Akademickiego Stowarzyszenia Rosyjskich Żydów" (niem. "Russisch-jüdischer wissenschaftlicher Verein") i bardzo szybko stał się pełnoprawnym działaczem ruchu syjonistycznego. Gdy w 1896 roku Theodor Herzl opublikował swój słynny artykuł „"Państwo żydowskie"” (niem. "Der Judenstaat"), Motzkin przyłączył się do niego wspierając działania na rzecz osadnictwa żydowskiego w Palestynie. W sierpniu 1897 roku uczestniczył w Pierwszym Kongresie Syjonistycznym w Bazylei. Rok później, podczas przygotowań do Drugiego Kongresu Syjonistycznego, Herzl zlecił Motzkinowi udanie się do Palestyny w celu zbadania problemów społeczności żydowskiej. Przygotowany raport o aktualnej sytuacji i perspektywach kolonizacji żydowskiej został przedstawiony na kongresie. Motzkin sprzyjał współpracy z Imperium osmańskim dla żydowskich interesów w Ziemi Izraela, w czym różnił się od członków organizacji Chowewej Syjon i filantropa barona Edmunda James de Rotszylda. Na Piątym Kongresie Syjonistycznym w 1901 roku Motzkin reprezentował poglądy tzw. „demokratycznej frakcji”. Wzywał do demokratyzacji ruchu syjonistycznego. Kładł także nacisk na kulturę żydowską, zwłaszcza w odniesieniu do języka hebrajskiego i edukacji.
W 1905 roku anonimowo opublikował książkę „"Rosyjska korespondencja"”, w której dokonał analizę antysemityzmu i sposobów rozwiązania problemu żydowskiego. W 1909 roku Światowa Organizacja Syjonistyczna zleciła mu napisanie książki o pogromach w Rosji. Przedstawiając historię tragicznej przemocy wobec rosyjskich Żydów, Motzkin podkreślił znaczenie tworzenia struktur samoobrony, która dawała możliwość obrony przed pogromami. W sierpniu 1914 roku razem z Franzem Oppenheimerem i Adolfem Friedemannem założył "Niemiecki Komitet na rzecz uwolnienia rosyjskich Żydów" (niem. "Deutsches Komitee zur Befreiung der russischen Juden"). Podczas I wojny światowej kierował działalnością biura Światowej Organizacji Syjonistycznej w Kopenhadze. Pracował jako łącznik między różnymi organizacjami syjonistycznymi a społecznościami żydowskimi w ogarniętych wojną krajach. Wyjechał do Stanów Zjednoczonych, aby zbierać fundusze dla żydowskich uchodźców oraz lobbował na rzecz obrony rosyjskich Żydów. Po wojnie zamieszkał w Paryżu. W 1919 roku organizował delegację żydowską na Konferencję pokojową w Paryżu. Lobbował na rzecz utworzenia Światowego Kongresu Żydowskiego, który mógłby reprezentować interesy mniejszości żydowskiej na całym świecie (organizacja ta powstała w 1936 roku i miała stały status w Lidze Narodów).
Motzkin był jednym z pierwszych przeciwników nazistowskiej partii w Niemczech. Organizował opozycję wobec nazistów i tworzył lobby w Lidze Narodów w celu zapewnienia bezpieczeństwa ludności żydowskiej w Niemczech. Zmarł 7 listopada 1933 roku w Paryżu. W 1934 roku jego prochy przewieziono do Brytyjskiego Mandatu Palestyny i pochowano na Górze Oliwnej w Jerozolimie.

</doc>
<doc id="2755618" url="https://pl.wikipedia.org/wiki?curid=2755618" title="Clarinda">
Clarinda



</doc>
<doc id="2755620" url="https://pl.wikipedia.org/wiki?curid=2755620" title="Upadek Zamku Ōsaka">
Upadek Zamku Ōsaka

Upadek Zamku Ōsaka – zdobycie znajdującego się w rękach Tokugawów Zamku Ōsaka przez siły cesarskie 2 lutego 1868 roku; wydarzenie było następstwem bitwy pod Toba-Fushimi i ucieczki Yoshinobu Tokugawy.
Siły siogunatu, po serii porażek pod Tobą, Fushimi, Tominomori oraz Takasegawą uciekły do zamku, chcąc przegrupować się pod dowództwem Tokugawy. Tam też siogun zebrał swoich doradców oraz dowódców chcąc zaplanować następne posunięcia i podbudować morale poprzez osobiste dowództwo nad wojskami. Jednak wieczorem 31 stycznia uciekł w towarzystwie daimyō Aizu i Kuwany, aby na pokładzie „Kaiyō Maru” udać się do Edo. „Kaiyō Maru” nie przypłynął jednak, co zmusiło sioguna do spędzenia nocy na amerykańskim okręcie USS „Iroquois”, zakotwiczonym w zatoce. Spóźniona jednostka przybyła następnego dnia.
Zorientowawszy się, że siogun porzucił komendę, resztka wiernych mu wojsk opuściła zamek i poddała się cesarskim. Zamek został zdobyty i spalony 2 lutego. Nowy rząd, uprzątnąwszy ruiny zbudował na tym terenie koszary wojskowe. Tokugawa tłumaczył później, iż był zaniepokojony cesarskim poparciem dla działań Satsumy i Chōshū; dodał również, że na widok cesarskiego proporca ustała w nim wszelka chęć do walki.
Zamek Ōsaka miał symboliczne znaczenie dla siogunatu Tokugawów. Jego oblężenie (1614–1615) ustaliło władzę rodu w zachodniej Japonii na następne dwieście lat.

</doc>
<doc id="2755621" url="https://pl.wikipedia.org/wiki?curid=2755621" title="Riverside Church">
Riverside Church

Riverside Church (pol. Kościół przy Riverside) – kościół międzywyznaniowy o korzeniach baptystycznych położony w Nowym Jorku przy 490–498 Riverside Drive w dzielnicy Upper West Side w okręgu Manhattan. Kościół został zbudowany w latach 1928–1930 na podobieństwo XIII-wiecznych gotyckich katedr w Chartres i w Laon we Francji. Jego wieża jest najwyższą wieżą kościelną w Ameryce Północnej. W wieży znajduje się największy carillon na świecie.
Historia.
Na początku XX w. członkowie kościołów chrześcijańskich w Nowym Jorku toczyli debatę nad przyszłością ich wiary. Część z nich opowiadała się za interpretacją fundamentalistyczną, propagowaną wcześniej przez myślicieli takich jak William Jennings Bryan, który był zwolennikiem ścisłej interpretacji Biblii i stosowania się do jej zaleceń. Inni natomiast uważali, iż dla powodzenia religii należy wybrać podejście bardziej nowoczesne i aktywnie zaangażować się w sprawy świata, idąc za przykładem Jezusa, jako społecznego rewolucjonisty. W 1922 kongregacja kościoła baptystów Park Avenue Baptist Church, korzystając z głównie finansowego (i nie tylko) wsparcia Johna D. Rockefellera (syna), członka kościoła baptystów i wpływowego przedsiębiorcy oraz modernistycznego pastora baptystów, Harry'ego Emersona Fosdicka opowiedziała się za drugim wariantem, postanawiając stworzyć w Nowym Jorku duży kościół, przypominający katedrę, poświęcony trzem głównym, wyznawanych przez nich zasadom; miał on być:
Dla lokalizacji przyszłego kościoła wybrano wzgórza Morningside Heights na Manhattanie. Działka, zakupiona przez Johna D. Rockefellera, zlokalizowana była w obrębie ulic Riverside Drive, Claremont Avenue,120th Street i 122nd Street. Zaprojektowanie kościoła zlecono architektom Henry'emu C. Peltonowi i Charlesowi Collensowi z firmy Allen, Pelton and Collens. Rockefeller zasugerował obu architektom podroż do Francji i Hiszpanii w celu znalezienia inspiracji do budowy świątyni. Ostatecznie wzór do budowy nawy zaczerpnęli oni z katedry w Chartres a do wieży – z katedry w Laon.
W styczniu 1927 rozpoczęto wykopy od fundamenty kościoła. 20 listopada 1927 położono kamień węgielny pod budowę. Ceremonia jego położenia rozpoczęła się od nabożeństwa w kaplicy Union Theological Seminary, z której następnie wyruszyła procesja na plac budowy przyszłego kościoła. Kościół w stanie surowym był już gotowy w roku 1928. 1 czerwca 1929 otwarto biura kościoła przy 122nd Street. W grudniu tego samego roku na wpół ukończona wieża została zniszczona przez pożar. Akcji gaśniczej strażaków z całego Nowego Jorku i New Jersey przyglądało się 100 000 zgromadzonych przechodniów. Remont zniszczonych wnętrz trwał ponad pól roku. W niedzielę 5 października 1930 w kościele pod przewodnictwem pastora Fosdicka, pierwszego ministra, odbyło się inauguracyjne nabożeństwo, w którym wzięło udział 3200 wiernych. Sama budowla wywołała sprzeczne opinie. Przez jednych była chwalona, przez innych natomiast krytykowana; kontrowersje wzbudziła zwłaszcza stalowa konstrukcja bryły kościoła w połączeniu ze stylem neogotyckim, który określono jako nieprzystający do XX-wiecznych rozwiązań budowlanych. W latach 30. XX w. kościół stał się centrum działalności religijnej i społecznej dając zatrudnienie ponad 200 osobom. We wrześniu 1942 Fosdick odszedł na emeryturę. W maju 1946 wygłosił swoje ostatnie kazanie w kościele. Jego następcą został Robert James McCracken; sprawował on swoją funkcję w latach 1946–1947. Po nim ministrami byli kolejno: Ernest T. Campbell (1968–1976), William Sloane Coffin Jr. (1977–1987), James A. Forbes Jr. (1989–2007), Brad R. Braxton (2008–2009). Od stycznia 2011 głównym ministrem (Senior Minister) jest wielebny Stephen H. Phelps.
W latach 60. Riverside Church stał się centrum działalności politycznej i społecznej. Wystąpił w nim Martin Luther King krytykując z kościelnej kazalnicy niesprawiedliwość społeczną i wojnę w Wietnamie. Do kościoła należy obecnie 2400 wyznawców wywodzących się z ponad 40 wspólnot narodowych, etnicznych i kulturowych.
Architektura.
Wygląd zewnętrzny.
Usytuowany na osi północ-południe kościół składa się z trzech części: pięcioprzęsłowej nawy i prezbiterium, skierowanych w stronę 122nd Street, 22-kondygnacyjnej wieży z narteksem oraz kaplicy Christ Chapel, dzwonnicy, pomieszczeń biurowych, sal spotkań i półtorakondygnacyjnego „krużganka” od strony Claremont Avenue. Stalowa konstrukcja, obudowana blokami z wapienia pochodzącego z Indiany była niezbędna w celu przyspieszenia budowy oraz dla wzmocnienia wieży, w której górnych kondygnacjach zawieszono ogromny, carillon. Wysoka na 119,48 m wieża jest najwyższą wieżą kościelną w Stanach Zjednoczonych i całej Ameryce Północnej.
Carillon.
Zawieszony w wieży carillon ufundował John D. Rockefeller dedykując go swojej matce, Laurze Spelman Rockefeller. Carillon tworzą obecnie 74 odlane z brązu dzwony, z których najmniejszy wazy 4,5 kg a największy (tzw. bourdon) – 18 ton i jest największym i najcięższym dzwonem carillonowym, jaki kiedykolwiek odlano. Carillon został odlany w 1925 w ludwisarni Gillett &amp; Johnston Foundry w Wielkiej Brytanii i był już wówczas największym carillonem na świecie mając 53 dzwony (w tym ważący 10 ton bourdon. Carillon pierwotnie wisiał w kościele Park Avenue Baptist Church. W 1930 został przeniesiony do Riverside Church i rozbudowany przez te samą ludwisarnię; stał się pierwszym carillonem, którego skala przekroczyła 5 oktaw. W 1956 wyższy rząd dzwonów zastąpiły nowe, odlane w ludwisarni Van Bergen w Holandii. W sąsiedztwie carillonu znajduje się maszynownia z urządzeniami do wprawiania dzwonów w ruch, a także specjalne pomieszczenie z klawiaturą – manuałami i pedałem. Dzwony uruchamiane są bezpośrednio z klawiatury, jedynie do 6 najcięższych zainstalowano elektropneumatyczne urządzenia wspomagające
Wystrój zewnętrzny.
Dekoracją zewnętrzną zajął się zespół artystów, rzemieślników i rzeźbiarzy. Nad realizacją programu rzeźbiarskiego czuwał Robert Garrison. Większość rzeźb powstała w pracowniach nowojorskich, m.in.: braci Horatio i Bruno Piccirillich, Johna Donnelleya i Maxfielda H. Kecka. W swojej pracy ściśle naśladowali oni średniowieczne wzorce, przeobrażając symbolikę religijną w rozmaite architektoniczne detale. Większość rzeźb umieszczono od strony Riverside Drive, zwłaszcza w okolicach głównego wejścia, składającego się z podwójnych drewnianych drzwi i umieszczonych nad nimi pięciu figuratywnych archiwolt przedstawiających proroków i następców Jezusa. W drugim łuku umieszczono podobizny uczonych (Hipokratesa, Darwina, Einsteina), a w trzecim – filozofów (od Pitagorasa do Emanuela Kanta i Ralpha Waldo Emersona). 10 gotyckich okien z witrażami, umieszczonych w górnych partiach nawy głównej stanowi niemal wierne kopie okien katedry w Chartres. Ich wykonanie zlecono wytwórcom francuskim: Jacques'owi Simonowi z katedry w Reims i Charlesowi Lorinowi z katedry w Chartres. Okna znajdujące się poniżej, w nawach bocznych, powstały w pracowniach Bostonu, ale i w ich wypadku również nawiązano do wzorców z Chartres.
Wnętrze.
Wnętrze, zaprojektowane przez Burnhama Hoyta, również jest utrzymane w duchu gotyckim. Na przepierzeniach umieszczono wyobrażenia Johanna Sebastiana Bacha, Michała Anioła, Abrahama Lincolna, Florence Nightingale i Bookera Washingtona.
Trzy wiszące wewnątrz obrazy pędzla Heinricha Hofmanna stanowią dar Johna D. Rockefellera; są to: "Chrystus w świątyni" (1871), "Chrystus i młody bogacz" (1889) oraz "Chrystus w Ogrójcu" (1890).

</doc>
<doc id="2755622" url="https://pl.wikipedia.org/wiki?curid=2755622" title="Latarnia morska Vormsi">
Latarnia morska Vormsi

Latarnia morska Vormsi (est. "Vormsi tuletorn") znajduje się w północno-zachodniej części wyspy Vormsi w Estonii, we wsi Saxby. Na liście świateł nawigacyjnych Estonii - rejestrze Urzędu Transportu Morskiego (Veeteede Amet) w Tallinnie - ma numer 595.
Pierwsza latarnia o wysokości 17 m, została zbudowana w 1864 roku. Wkrótce okazało się, że nie jest wystarczająco widoczna i nową latarnię, o 7 metrów wyższą, zamówiono w Lipawie. Została postawiona w 1871 roku. Stara została przeniesiona na niewielką wysepkę Vaindloo jako nowa latarnia. Położoną w Zatoce Fińskiej w jednej trzeciej drogi pomiędzy estońskim miastem Kunda, a fińskim Porvoo. Wysoka na 24 m żelazna wieża ma kolor biały, sama latarnia jest czerwona. Światło białe, czerwone lub zielone (zależnie od kierunku). Obiekt jest wpisany na listę narodowych zabytków Estonii pod numerem 15601.

</doc>
<doc id="2755625" url="https://pl.wikipedia.org/wiki?curid=2755625" title="Cleghorn">
Cleghorn



</doc>
<doc id="2755628" url="https://pl.wikipedia.org/wiki?curid=2755628" title="Clute">
Clute



</doc>
<doc id="2755634" url="https://pl.wikipedia.org/wiki?curid=2755634" title="Klapy Fowlera">
Klapy Fowlera



</doc>
<doc id="2755639" url="https://pl.wikipedia.org/wiki?curid=2755639" title="Coulter">
Coulter

Miejscowości:
Osoby:
Inne:

</doc>
<doc id="2755642" url="https://pl.wikipedia.org/wiki?curid=2755642" title="Zjednoczone Emiraty Arabskie na Plażowych Igrzyskach Azjatyckich 2012">
Zjednoczone Emiraty Arabskie na Plażowych Igrzyskach Azjatyckich 2012

Zjednoczone Emiraty Arabskie na III Plażowych Igrzyskach Azjatyckich w 2012 roku reprezentowało dziesięciu zawodników, wyłącznie mężczyzn. Był to trzeci start reprezentacji Zjednoczonych Emiratów Arabskich na plażowych igrzyskach azjatyckich.
Wyniki.
Piłka nożna plażowa.
Zjednoczone Emiraty Arabskie wystawiły swoją męską reprezentację w turnieju plażowej piłki nożnej. Rywalizując w grupie C, drużyna wygrała dwa z trzech meczów i z drugiego miejsca w grupie awansowała do ćwierćfinału. Tam spotkała się z reprezentacją Iranu, z którą przegrała, plasując się ostatecznie na miejscach 5-8.
Zawodnicy:

</doc>
<doc id="2755643" url="https://pl.wikipedia.org/wiki?curid=2755643" title="Crowell">
Crowell



</doc>
<doc id="2755645" url="https://pl.wikipedia.org/wiki?curid=2755645" title="Smocze łodzie na Plażowych Igrzyskach Azjatyckich 2012 - 500 metrów kobiet">
Smocze łodzie na Plażowych Igrzyskach Azjatyckich 2012 - 500 metrów kobiet

Wyścigi smoczych łodzi na dystansie 500 metrów kobiet podczas III Plażowych Igrzysk Azjatyckich w Haiyan odbyły się 17 czerwca 2012 roku. Do rywalizacji przystąpiło sześć drużyn. Złoto zdobyła reprezentacja Chin.

</doc>
<doc id="2755647" url="https://pl.wikipedia.org/wiki?curid=2755647" title="E.T. the Extra-Terrestrial (gra komputerowa)">
E.T. the Extra-Terrestrial (gra komputerowa)

E.T. the Extra-Terrestrial – komputerowa gra przygodowa wydana w 1982 roku na konsolę Atari 2600, zaprojektowana przez Howarda Scotta Warshawa na motywach filmu pod tym samym tytułem. Celem gracza jest poprowadzenie tytułowej postaci przez kilka poziomów i zebranie trzech kawałków telefonu, dzięki czemu może ona skontaktować się ze swoją ojczystą planetą.
Według Warshawa gra miała być innowacyjną adaptacją filmu, a według Atari – jako produkcja bazująca na popularnym na całym świecie filmie – miała osiągnąć wysokie wyniki sprzedaży. Negocjacje dotyczące praw do zrealizowania adaptacji zakończyły się pod koniec lipca 1982 roku, co dało Warshawowi zaledwie pięć i pół tygodnia na opracowanie gry, mającej trafić do sprzedaży w okresie bożonarodzeniowym.
"E.T." często wymieniany jest jako gra, która przyczyniła się do ogromnych strat finansowych Atari w 1983 i 1984 roku. W wyniku nadprodukcji i zwrotów znaczną liczbę niesprzedanych kartridży zakopano w pobliżu miasta Alamogordo w stanie Nowy Meksyk. Gra stała się wielkim zawodem w przemyśle gier komputerowych i wskutek tego jest wymieniana jako jeden z czynników, który doprowadził do zapaści rynku gier wideo w 1983 roku. W 2013 roku grupa pasjonatów gier postanowiła przeprowadzić wykopaliska w poszukiwaniu zaginionych kartridży z grą. We współpracy m.in. z przedsiębiorstwem Microsoft 26 kwietnia 2014 roku odnaleziono zakopane egzemplarze gry. Podczas wykopalisk był obecny m.in. autor gry, Howard Scott Warshaw.
Rozgrywka.
"E.T." to gra przygodowa, w której gracz kontroluje tytułowego bohatera filmu. Celem gry jest zebranie trzech kawałków telefonu międzyplanetarnego. Kawałki są rozproszone losowo w różnych dziurach. U dołu ekranu znajduje się pasek życia, który zmniejsza się pod wpływem jakiegoś ruchu (w tym teleportacji, spadania do dziury i wznoszenia się). Aby temu zapobiec, E.T. może zbierać ciemne kropki, których używa się do przywrócenia energii. Kiedy zbierze ich dziewięć, postać może zadzwonić do Elliota, żeby uzyskać kawałek telefonu. Po zdobyciu trzech kawałków, gracz musi poprowadzić E.T. do obszaru, gdzie ten może korzystać z telefonu umożliwiającego zadzwonienie na jego rodzinną planetę.
Po nawiązaniu połączenia, E.T. musi w wyznaczonym czasie dotrzeć do statku kosmicznego. Następnie dostaje się do lasu, gdzie jego statek pozostawił go na początku gry; wtedy statek pojawia się na ekranie ponownie i pozwala go zabrać z powrotem na swoją planetę. Po tym gra zaczyna się od nowa, z tym samym poziomem trudności, a zmienia się tylko położenie kawałków telefonu. Wynik uzyskany w trakcie rundy zostaje przeniesiony do następnej rozgrywki. Gra kończy się, gdy pasek energii wyczerpuje się lub gdy gracz zdecyduje się na zakończenie rozgrywki.
Produkcja.
Po komercyjnym sukcesie filmu w czerwcu w 1982 roku, dyrektor naczelny Warner Communications (spółka dominująca Atari) Steve Ross rozpoczął negocjacje ze Stevenem Spielbergiem i Universal Pictures, żeby nabyć licencję na produkcję gry wideo opartej na filmie. Pod koniec lipca Warner Communications ogłosiło, że nabyło wyłączne prawa do produkcji na całym świecie. Chociaż dokładne dane dotyczące transakcji nie zostały ujawnione w ogłoszeniu, później poinformowano, że Atari zapłaciło 20–25 mln USD za prawa do filmu. Planowano również grę na automaty opartą na "E.T.", ale ze względu na krótki termin produkcji, jej stworzenie uznano za niemożliwe.
27 lipca 1982 szef Atari Ray Kassar skontaktował się z Howardem Scottem Warshawem w celu zlecenia produkcji gry. Kassar zaznaczył, że okres produkcji musi zakończyć się przed 1 września, tak żeby gra znalazła się w sklepach w grudniowym okresie świątecznym. Warshaw zaakceptował propozycję z uwagi na to, że za pomysłem stał Spielberg, którego był fanem, a grę trzeba było wyprodukować w krótkim terminie, co stanowiło dla niego wyzwanie. Jako że Warshaw był jedynym programistą w zespole i pracował nad grą zarówno w biurze, jak i w domu, został mu przydzielony kierownik sprawdzający, czy regularnie je posiłki. Na promocję gry w gazetach i telewizji wydano ponad 5 milionów dolarów, co w tamtym okresie było największym budżetem przeznaczonym na reklamę gry komputerowej. W reklamach telewizyjnych brał udział Spielberg. Celem Atari było sprzedanie 4 milionów egzemplarzy.
Odbiór.
Początkowo gra okazała się dużym sukcesem. W grudniu 1982 i styczniu 1983 roku była jedną z czterech najlepiej sprzedających się gier według magazynu „Billboard”. Sprzedano ponad 1,5 miliona kopii, przez co "E.T." jest jedną z najlepiej sprzedających się gier na Atari 2600. Niesprzedanych pozostało jednak od 2,5 do 3,5 miliona kartridży, wobec czego gra nie spełniła oczekiwań, a Warner Communications nie było zadowolone z wyników sprzedaży.
Według Stevena Kenta, gra cieszy się złą sławą w branży elektronicznej rozrywki. Skrytykował on prostą oprawę graficzną, nudną rozgrywkę i rozczarowującą fabułę. Emru Townsend z magazynu „PC World”, razem z częścią redakcji, negatywnie ocenił spadanie w dziury, opisując tę czynność jako monotonną.
Od momentu wydania, "E.T" regularnie trafia na listy najgorszych gier w historii. W 1984 roku, po wcześniejszym głosowaniu, czytelnicy czasopisma „Softalk” uznali ją drugą w rankingu najgorszych gier (po "Congo Bongo") 1983 roku przeznaczoną na Atari. W 2006 roku magazyn „PC World” umieścił ją na 1. miejscu listy najgorszych gier, a w 2015 roku na podobnej liście umieściła ją gazeta „The Guardian”. Zdaniem Warshawa lepiej jest, kiedy ludzie określają "E.T" najgorszą grą w historii, ponieważ stworzył on również "Yars’ Revenge", uznawaną za jedną z najlepszych, co – zdaniem Warshawa – czyni z niego wyjątkowego projektanta.
Wpływ na branżę gier.
"E.T." często wymieniany jest wśród najważniejszych gier komputerowych w historii. Słaba sprzedaż i zwroty kartridży przyczyniły się do ogromnych strat finansowych Atari w 1983 i 1984 roku. Przed końcem 1982 roku Atari zaczęło tracić dominację na rynku, kiedy zaczęły działać na nim inne przedsiębiorstwa. Słaby odbiór, w połączeniu z brakiem rentownej strategii marketingowej, doprowadziły do tego, że gra była jednym z powodów, przez które Atari w 1983 roku zanotowało straty w wysokości 536 mln USD, co rok później doprowadziło do podziału spółki – utworzono Atari Games, a ostatecznie zamknięto Atari Inc.
Zdaniem Stevena Kenta, "E.T.", wydany niedługo po porcie "Pac-Mana" na Atari 2600, przyczynił się do pogorszenia reputacji i przychodów Atari. W 1983 roku spółka zmniejszyła zatrudnienie o 30 procent i straciła 356 mln USD. Inne przedsiębiorstwa, takie jak Activision, Bally Manufacturing i Mattel, doświadczyły podobnych wyników na skutek załamania w przemyśle.
Zakopanie gier.
We wrześniu 1983 roku dziennik „Alamogordo Daily News” z Alamogordo (stan Nowy Meksyk), opisał w serii artykułów naczepy zwożące kartony z kartridżami Atari z magazynu przedsiębiorstwa w El Paso w Teksasie. Kartridże zostały później zakopane na miejskim wysypisku śmieci. Opowieść o zakopanych kartridżach z czasem zaczęto traktować jako miejską legendę. Sceptycy, w tym Warshaw, ignorowali oficjalne sprawozdania producenta.
28 maja 2013 roku rada miejska Alamogordo zatwierdziła wniosek przedsiębiorstwa Fuel Industries, udzielając mu zgody na prowadzenie przez sześć miesięcy prac wykopaliskowych na terenie wysypiska, celem zrealizowania filmu dokumentalnego o zakopaniu i wykopaniu gier. 26 kwietnia 2014 roku, niedługo po rozpoczęciu wykopów, znaleziono kartridże z "E.T." i innymi niesprzedanymi grami Atari. Wbrew obiegowej opinii, kartridże z "E.T." stanowiły jednak tylko około 30% wszystkich nośników, jakie zutylizowano na wysypisku.

</doc>
<doc id="2755648" url="https://pl.wikipedia.org/wiki?curid=2755648" title="Undisputed">
Undisputed

Undisputed (pierwotnie "Redemption of the Beast") – siódmy studyjny album amerykańskiego rapera DMX-a. Premiera płyty odbyła się 11 września 2012 roku. Wydawcą była wytwórnia United Music Media Group. Natomiast za dystrybucję odpowiadała Fontana Distribution.
Promocja.
W celu promocji tytułu, 15 maja 2012 r. raper wydał mixtape pt. "The Weigh In", na którym znaleźli się tacy artyści jak Snoop Dogg, Big Stan i Tyrese. Album zawierał także produkcje od Dr. Dre. Również by wspomóc promocję, raper zdecydował się na mini trasę koncertową po Stanach Zjednoczonych, obejmującą 15 miast. Trwała ona od czerwca do lipca tego roku.
6 stycznia 2012 r. raper po raz pierwszy na koncercie w Long Beach zagrał swój singel „I Don't Dance”. Obok niego wystąpił także MGK. Oficjalna premiera utworu odbyła się 7 kwietnia 2012 roku, a w czerwcu nastąpiła premiera teledysku.
4 września tego roku opublikowano kolejny singel „Head Up”.
Lista utworów.
Źródło.

</doc>
<doc id="2755649" url="https://pl.wikipedia.org/wiki?curid=2755649" title="Smocze łodzie na Plażowych Igrzyskach Azjatyckich 2012 - 3000 metrów kobiet">
Smocze łodzie na Plażowych Igrzyskach Azjatyckich 2012 - 3000 metrów kobiet

Wyścig smoczych łodzi na dystansie 3000 metrów kobiet podczas III Plażowych Igrzysk Azjatyckich w Haiyan odbył się 19 czerwca 2012 roku. Do rywalizacji przystąpiło pięć drużyn. Złoto zdobyła reprezentacja Indonezji.

</doc>
<doc id="2755652" url="https://pl.wikipedia.org/wiki?curid=2755652" title="Szajkasze">
Szajkasze

Szajkasze (serb. Šajkaši, niem. Tschaikisten) – formacja sił rzecznych na Dunaju. Powstała jako część flotylli węgierskiej, następnie austriackiej. Posiadała swój odrębny status.
Znaczenie szajkaszy wzrosło w czasach ekspansji osmańskiej z Półwyspu Bałkańskiego na tereny Panonii. Skłoniło to króla węgierskiego Macieja Korwina do przedsięwzięcia kroków w kierunku reorganizacji floty rzecznej. Skład tej formacji zasiliła ludność serbska po upadku Królestwa Serbii. Szanując sposób życia Serbów w ich ojczyźnie, król sformował szajkaszy na zasadzie wspólnoty rodzinnej lub drużyny. Do wspólnoty należały rodziny, których członkowie służyli na rzekach pod banderą „z mieczem lub wiosłem”. Monarcha węgierski zezwalał szajkaszom żyć wraz z rodzinami w obozach, tak więc w trakcie działań wojennych towarzyszyły im żony i dzieci. W czasach pokoju mieszkali i gospodarowali w swych osadach korzystając z określonych przywilejów szlacheckich.
Pisząc o szajkaszach, historyk Gavrilo Vitković, wyraził się o nich w następujący sposób: „Męstwem i wytrwałością prześcignęli samych Spartan”. Królowi węgierskiemu przydała się pomoc walecznych Serbów, „którzy odznaczali się budową zabójczych łodzi i sztuką walki na wodzie”.
W bitwie pod Petrovaradinem w 1526, w przeddzień bitwy pod Mohaczem, szajkasze pod dowództwem despoty Radiča Božića pokonali flotę Osmanów. Z drugiej strony jedną z przyczyn upadku Belgradu w 1521 upatruje się w odmowie walki przez szajkaszy z najeźdźcą tureckim po tym, jak latami zwlekano ze spłatą ich żołdu. Po podbiciu Królestwa Węgier przez Osmanów, Austria, której przypadła część ziem węgierskich, osiedliła sporą liczbę szajkaszy na obszarze dzisiejszej Słowacji w celu stworzenia własnej floty dunajskiej (znanej tam jako "čajkári").
Szajkasze stanowili część austriackiej floty rzecznej na Dunaju aż do XIX wieku. Od nich też wzięła swą nazwę prowincja Šajkaška w dzisiejszej Baczce w Serbii.
Główną jednostką pływającą szajkaszy była czajka (serb. šajka), okręt o napędzie wiosłowym lub łódź podobna do małej galery z jednym masztem lub bez masztu i zazwyczaj uzbrojona w jedno działo.
Linki zewnętrzne.
Artykuł w języku serbskim o Szajkaszach i ich łodziach

</doc>
<doc id="2755654" url="https://pl.wikipedia.org/wiki?curid=2755654" title="Louis Roos">
Louis Roos

Louis Roos (ur. 7 grudnia 1957 w Strasburgu) – francuski szachista, mistrz międzynarodowy od 1982 roku.
Kariera szachowa.
W latach 1975–1977 trzykrotnie reprezentował Francję na mistrzostwach świata i Europy juniorów. Wielokrotnie startował w finałach indywidualnych mistrzostw Francji, zdobywając trzy medale: złoty (1977) i dwa brązowe (1976, 1980). W latach 1978 i 1980 dwukrotnie uczestniczył w szachowych olimpiadach.
W 1978 r. brał udział w rozegranym w Amsterdamie turnieju strefowym (eliminacji mistrzostw świata). W 1999 r. zajął II m. (za Michaiłem Iwanowem) w otwartym turnieju w Bischwillerze.
Najwyższy ranking w karierze osiągnął 1 stycznia 1994 r., z wynikiem 2455 punktów dzielił wówczas 14-16. miejsce wśród francuskich szachistów.
Życie rodzinne.
Pochodzi z rodziny o bogatych tradycjach szachowych. Jej ojciec Michel (1932-2002) był pięciokrotnym medalistą indywidualnych mistrzostw Francji, matka Jacqueline jest arcymistrzynią w grze korespondencyjnej (posiada również męski tytuł mistrza międzynarodowego w tej odmianie szachów), natomiast siostra Céline (ur. 1953) oraz dwóch braci Jean-Luc (ur. 1955) i Daniel (ur. 1959) posiadają tytuły mistrzów międzynarodowych w grze klasycznej.

</doc>
<doc id="2755655" url="https://pl.wikipedia.org/wiki?curid=2755655" title="Dystrybucja elektroniczna">
Dystrybucja elektroniczna



</doc>
<doc id="2755656" url="https://pl.wikipedia.org/wiki?curid=2755656" title="Digital distribution">
Digital distribution



</doc>
<doc id="2755657" url="https://pl.wikipedia.org/wiki?curid=2755657" title="Content delivery">
Content delivery



</doc>
<doc id="2755658" url="https://pl.wikipedia.org/wiki?curid=2755658" title="Online distribution">
Online distribution



</doc>
<doc id="2755661" url="https://pl.wikipedia.org/wiki?curid=2755661" title="Electronic software distribution">
Electronic software distribution



</doc>
<doc id="2755677" url="https://pl.wikipedia.org/wiki?curid=2755677" title="Barnstable">
Barnstable



</doc>
<doc id="2755680" url="https://pl.wikipedia.org/wiki?curid=2755680" title="Reprezentacja Szwecji w rugby 7 kobiet">
Reprezentacja Szwecji w rugby 7 kobiet

Reprezentacja Szwecji w rugby 7 kobiet – zespół rugby 7, biorący udział w imieniu Szwecji w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialny jest Szwedzki Związek Rugby, członek Rugby Europe oraz World Rugby.

</doc>
<doc id="2755681" url="https://pl.wikipedia.org/wiki?curid=2755681" title="Baird">
Baird



</doc>
<doc id="2755716" url="https://pl.wikipedia.org/wiki?curid=2755716" title="European Women's Sevens Championship">
European Women's Sevens Championship



</doc>
<doc id="2755720" url="https://pl.wikipedia.org/wiki?curid=2755720" title="Eugénie Bouchard">
Eugénie Bouchard



</doc>
<doc id="2755722" url="https://pl.wikipedia.org/wiki?curid=2755722" title="Northern Light">
Northern Light

„Northern Light” – szesnasty singel szwedzkiego muzyka Basshuntera wydany w maju 2012 roku.
Produkcja i wydanie.
Pierwsze informacje o nowym singlu pojawiły się we wrześniu 2011 roku, ogłoszono wtedy, że singel a następnie nowy album zostanie wydany w lutym 2012 roku. 17 stycznia 2012 roku ogłoszono, że singel i album zostaną wydane w kwietniu 2012 roku. 4 kwietnia 2012 roku Basshunter ogłosił, że nowy singel zostanie zatytułowany jako „Northern Light” oraz że będzie to dla niego bardzo specjalny utwór. Tego samego dnia ogłoszono, że premiera singla odbędzie się 9 kwietnia w Londynie w Wielkiej Brytanii na kanale Channel 4 w programie "KoKo Pop". Telewizyjna premiera odbyła się jednak 21 kwietnia 2012 roku. Tego samego dnia został wydany przez All Around the World zwiastun w którym zapowiedziano nadejście „Northern Light”, zawarto w nim fragment utworu oraz teledysku, został on jednak usunięty. 25 kwietnia wytwórnia Extensive Music opublikowała usunięty wcześniej z Internetu zwiastun. Singel promocyjny został wydany w maju 2012 roku przez 3Beat Productions w Wielkiej Brytanii oraz w tym samym roku przez Warner Dance Labels w Szwecji. 25 lipca wydany został wydany pre-order.
Teledysk.
13 listopada 2011 roku ogłoszono, że do singla zostanie dołączony teledysk. 29 stycznia 2012 roku Basshunter stwierdził, że nakręcenie teledysku jest planowane na kwiecień, do akcji powróci Aylar Lie, a teledysk zostanie nakręcony prawdopodobnie w Los Angeles w Stanach Zjednoczonych. 25 kwietnia 2012 roku zapowiedziano premierę teledysku na weekend czwartego tygodnia miesiąca. 27 kwietnia 2012 roku wytwórnia All Around the World wydała teledysk. 31 maja teledysk został wydany przez Ultra Records a 9 lipca wydała go wytwórnia 3Beat Productions. 10 sierpnia teledysk został wydany przez Magic Records. Dwa dni później teledysk został opublikowany przez A3 Network.
Teledysk został nagrany w Los Angeles. Teledysk kontynuuje historię z „I Promised Myself”. W roli głównej ponownie wystąpiła Aylar Lie.
Występy na żywo.
12 maja Basshunter wykonał utwór w Maspalomas podczas Maspalomas Pride 2012, jego występ został wydany na box secie o tym samym tytule, w skład, którego wchodzi wielu wykonawców. Artysta wykonał „Northern Light” wraz z „Boten Anna” 4 lipca 2012 roku podczas Allsång på Skansen w Sztokholmie.

</doc>
<doc id="2755723" url="https://pl.wikipedia.org/wiki?curid=2755723" title="Izayoi no tsuki, canaria no koi.">
Izayoi no tsuki, canaria no koi.

 – szósty album studyjny japońskiej piosenkarki Yukari Tamury, wydany 27 lutego 2008. Wydana została także wersja limitowana zawierająca dodatkowo teledysk do piosenki "Chelsea Girl". Utwór "Chelsea Girl" został wykorzystany w zakończeniach programów radiowych oraz , a "Jōgen no tsuki" użyto w ich zakończeniach. Album osiągnął 12 pozycję w rankingu Oricon, sprzedał się w nakładzie egzemplarzy.

</doc>
<doc id="2755800" url="https://pl.wikipedia.org/wiki?curid=2755800" title="Młodzieżowe Mistrzostwa Polski w Lekkoatletyce 2012">
Młodzieżowe Mistrzostwa Polski w Lekkoatletyce 2012

29. Młodzieżowe Mistrzostwa Polski w Lekkoatletyce – zawody lekkoatletyczne dla sportowców do lat 23 organizowane pod egidą Polskiego Związku Lekkiej Atletyki, które odbywały się od 1 do 2 września na Stadionie Miejskim w Radomiu. Poprzednio impreza gościła w Gdańsku.

</doc>
<doc id="2755801" url="https://pl.wikipedia.org/wiki?curid=2755801" title="Reprezentacja Włoch w rugby 7 kobiet">
Reprezentacja Włoch w rugby 7 kobiet

Reprezentacja Włoch w rugby 7 kobiet – zespół rugby 7, biorący udział w imieniu Włoch w meczach i sportowych imprezach międzynarodowych, powoływany przez selekcjonera, w którym mogą występować wyłącznie zawodnicy posiadający obywatelstwo tego kraju, mieszkający w nim, bądź kwalifikujący się ze względu na pochodzenie rodziców lub dziadków. Za jego funkcjonowanie odpowiedzialna jest Federazione Italiana Rugby, członek Rugby Europe oraz World Rugby.

</doc>
<doc id="2755802" url="https://pl.wikipedia.org/wiki?curid=2755802" title="Cmentarz Żołnierzy Radzieckich w Suwałkach">
Cmentarz Żołnierzy Radzieckich w Suwałkach

Cmentarz Żołnierzy Radzieckich – cmentarz położony na obszarze Szwajcarii przy wyjeździe z Suwałk w kierunku Jeleniewa (droga wojewódzka 655) za Cmentarzem Komunalnym w Suwałkach.
Na cmentarzu pochowani zostali radzieccy jeńcy zamordowani w niemieckim stalagu IF Sudauen, który funkcjonował w latach 1941–1944 na terenie Suwałk. Na nekropolii spoczywają również żołnierze radzieccy, którzy zginęli podczas walk o wyzwolenie okupowanych przez Niemców Suwałk w czasie II wojny światowej.
Pomimo wielu represji na ludności suwalskiej ze strony Sowietów (m.in. obława augustowska, trzy masowe deportacje ludności na Syberię) cmentarz nie uległ aktom dewastacji ze strony lokalnych mieszkańców, a władze miejskie dbały o jego stan techniczny i organizowały tu uroczystości upamiętniające wyzwolenie miasta 23 października 1944 roku spod okupacji niemieckiej.
Lokalizacja.
Cmentarz położony jest w północnej części miasta przy ul. M. Reja, która jest częścią drogi wojewódzkiej nr 655. Nekropolia znajduje się na obecnym osiedlu Suwałk – Szwajcarii. Cmentarz został tam utworzony w latach 40. XX wieku ze względu na dogodne położenie na skraju Lasu Szwajcaria oraz niedużej odległości od niemieckiego stalagu. W sąsiedztwie Cmentarza Żołnierzy Radzieckich znajduje się cmentarz komunalny. Dojście do mogił zbiorowych znajduje się na wprost od wejścia głównego, za głównym pomnikiem.
Historia.
Cmentarz otworzyli Niemcy w 1942 roku. Początkowo na nekropolii pogrzebane były tylko ciała ofiar stalagu. Pierwszy pomnik upamiętniający ofiary obozu postawiono w 1947 roku. Dopiero w latach późniejszych zaczęto zwozić ekshumowane ciała poległych w walce o wyzwolenie Suwalszczyzny radzieckich żołnierzy. Na cmentarzu jednak nie spoczywają wszystkie ofiary stalagu. Pierwsze ofiary z niemieckiego obozu były grzebane na cmentarzu prawosławnym. Część zamordowanych była także pochowana na najstarszym suwalskim cmentarzu przy ulicy Bakałarzewskiej, w miejscu gdzie dziś stawiane są nowe pomniki. Dokładna ilość pochowanych na każdym z cmentarzy nie jest znana.
Jeńców chowano w mogiłach zbiorowych. Z dokumentów z lat 60. wynika, iż były 82 takie mogiły, ale tylko 15 z nich było obramowanych betonowym krawężnikiem. Miały one po 20 metrów długości. W planach pozostawiono obramowanie kolejnych 67 mogił. Na każdej obramowanej kwaterze stało 12 tablic nagrobnych z czerwoną gwiazdą. W późniejszych latach liczba mogił malała. Żelbetonowy pomnik postawiony w 1947 roku przeszedł renowację w 1960 roku. Monument miał kształt graniastosłupa, z lewej strony do pomnika przylegały trzy dekoracyjne stopnie piętrzące się ku niebu. Na froncie wisiała tablica upamiętniająca zamordowanych oraz czerwona gwiazda. Na górze znajdował się symbol sierpa i młota. Nekropolię okalał parkan z płyt cementowych. W tamtym czasie Prezydium PRN sprawowała opiekę nad cmentarzem i zlecała prace konserwatorskie.
Po II wojnie światowej na cmentarzu były organizowane częste uroczystości związane z upamiętnieniem ofiar stalagu, oraz składano hołd poległym czerwonoarmistom. Na uroczystościach były oficjalne delegacje zakładów pracy, władz, wojska, milicji i szkół. Od 1989 roku po przemianach ustrojowych w Polsce, na cmentarzu takich uroczystości zaprzestano ale władze miasta wciąż dbają o jego stan techniczny. Są również składane kwiaty i wieńce przez przedstawicieli Urzędu Miasta, aby upamiętnić osoby walczące za Suwalszczyznę.
W 1967 roku wyburzono stary pomnik i postawiono nowy pomnik-mauzoleum, który zaprojektował suwalski architekt Andrzej Szulc. W 1991 roku cmentarz wpisano do rejestru zabytków.
Obecnie zredukowano liczbę tablic nagrobnych w kwaterach i w niektórych miejscach postawiono imienne nagrobki. W 2007 roku na teren cmentarza został przeniesiony pomnik z Parku Konstytucji 3 Maja. W 2010 roku pomnik-mauzoleum przeszedł renowację. Wcześniej wymieniono ogrodzenie wokół cmentarza.
Układ cmentarza.
Cmentarz położony na planie prostokąta przyległy do ul. M. Reja. Ogrodzony prefabrykowanym parkanem. Układ nekropolii można podzielić na pięć warstw. Idąc w głąb cmentarza przechodzimy przez: bramę wejściową, zieleń parkową ze ścieżkami, plac, pomnik-mauzoleum, mogiły zbiorowe. Przez środek nekropolii przebiega aleja prowadząca od bramy przez jego całą długość aż do kwater z bezimiennie pochowanymi jeńcami.
Na murze przy bramie wejściowej znajduje się symbol czerwonej gwiazdy oraz tablica upamiętniająca spoczywających na cmentarzu o treści:
Bezpośrednio za bramą znajduje się zacieniony teren parkowy, który rozciąga się na całą szerokość nekropolii. Rosną tam drzewa liściaste. Szereg licznych krzewów oddziela tą część cmentarza od placu. Nieduży plac jest wybrukowany i był w przeszłości używany do organizacji uroczystości odbywających się na cmentarzu. Jest to najbardziej nasłonecznione miejsce nekropolii. Łącznikiem między częścią cmentarza w której pochowane są ciała ofiar a częścią placową jest pomnik-mauzoleum. Monument stoi na betonowym podeście rozciągającym na długość kilkunastu metrów. To przez niego trzeba przejść, aby dojść do obszaru na którym umieszczone są kwatery zamordowanych jeńców. W tej części cmentarza rosną drzewa i panuje półcień.
Nagrobki i pomniki.
Na cmentarzu pochowano 46 tysięcy jeńców radzieckich oraz 5136 żołnierzy poległych w walkach na Suwalszczyźnie. Jeńcy pochowani na cmentarzu są anonimowi, jedynym, który nie został pochowany w zbiorowej mogile, a w osobnej trumnie, jest Dr Głubakow. Był to gest ze strony wdzięcznych żołnierzy za chwalebną postawę w czasie pobytu w stalagu. Wśród żołnierzy poległych w walkach na Suwalszczyźnie dwunastu posiada własne nagrobki.
Na cmentarzu znajdują się również dwa inne pomniki: pomnik-mauzoleum wybudowany w 1967 roku oraz pomnik żołnierzy Armii Czerwonej przeniesiony z Parku Konstytucji 3 Maja w 2008 roku.
Pomnik-mauzoleum.
Pomnik ma formę mauzoleum o wyrazistych geometrycznych kształtach. Został wybudowany w 1967 według projektu suwalskiego architekta Andrzeja Szulca.
Zlokalizowany jest w centrum nekropolii przed częścią cmentarną, w której znajdują się kwatery żołnierzy. Wzdłuż betonowego podestu o długości kilkunastu metrów rozciągają się z obu stron nieregularne ściany. Tam znajdują się trzy metalowe bramy. Na pierwszej z nich znajduje się symbol pięcioramiennej czerwonej gwiazdy, a na dwóch pozostałych inskrypcje w języku polskim i rosyjskim informujące o osobach, jakim został ofiarowany.
Pomnik w 2010 roku przeszedł renowację.
Pomnik żołnierzy Armii Czerwonej poległych w walkach na Suwalszczyźnie.
Pomysłodawcą wybudowania pomnika była Wanda Rymkiewicz. Taki wniosek złożyła 9 sierpnia 1945 roku z inicjatywy Polskiej Partii Socjalistycznej i Polskiej Partii Robotniczej oraz Stronnictwa Ludowego. Budowę pomnika sfinansowano ze środków zgromadzonych na zbiórkach pieniężnych w suwalskich instytucjach i zakładach pracy. Pomnik odsłonięto w pierwszą rocznicę wyzwolenia Suwałk spod okupacji niemieckiej 23 października 1945 roku w Parku Konstytucji 3 Maja w Suwałkach w ścisłym centrum miasta. Taka lokalizacja była spowodowana tym, że znajdowały się tam groby oficerów sowieckich. Na tablicy pamiątkowej widniał napis:
W latach 1950–1952 dokonano ekshumacji zwłok pochowanych w Parku Konstytucji 3 Maja i przeniesiono je na zbiorowy cmentarz żołnierzy radzieckich, natomiast pomnik w parku pozostał. W pierwszej dekadzie XXI wieku podjęto starania o przeniesienie pomniku na cmentarz na Szwajcarii. Taką decyzję uzasadniono opinią architektów, którzy stwierdzili, że pomnik nie pasuje do odrestaurowanego wizerunku klasycystycznego parku. Popierały ją organizacje suwalskich kombatantów oraz władze miejskie, które argumentowały, że pomnik znajdował się w pobliżu miejsca, gdzie często są organizowane imprezy rozrywkowe. W 2001 roku Archiwum Państwowe przekazało władzom miasta szczegółowe informacje dotyczące jego powstania. W 2006 roku pozwolenie na takie działanie wyraziła ambasada Rosji. Następnie zgodę na przeniesienie wydała Rada Ochrony Pamięci Walk i Męczeństwa. Przeniesienia dokonano w 2007 roku. Przy demontażu okazało się, że lokalizacja pomnika w parku była symboliczna, w miejscu jego ustawienia nie było grobów. W miejscu starej zniszczonej tablicy zamontowano nową z uzgodnioną treścią:
Pomnik ma formę wykonanego z żelbetu i otynkowanego obelisku. Monument jest umieszczony przy jednej z alejek w części cmentarza, gdzie znajdują się kwatery pochowanych zbiorowo żołnierzy radzieckich. Na cmentarzu stale wizytują delegacje władz miejskich przy okazji uroczystości, w których oddają hołd poległym w czasie II wojny światowej.

</doc>
<doc id="2755803" url="https://pl.wikipedia.org/wiki?curid=2755803" title="Samsung i9300 Galaxy S III">
Samsung i9300 Galaxy S III



</doc>
<doc id="2755840" url="https://pl.wikipedia.org/wiki?curid=2755840" title="Claudio Giuliodori">
Claudio Giuliodori

Claudio Giuliodori (ur. 7 stycznia 1958 w Osimo) – włoski duchowny katolicki, emerytowany biskup Maceraty, asystent kościelny Katolickiego Uniwersytetu Najświętszego Serca w Mediolanie od 2013.
Życiorys.
Święcenia kapłańskie otrzymał 16 kwietnia 1983 i został inkardynowany do diecezji Osimo i Cingoli (w latach 1985-1986 Osimo). Po święceniach został wicerektorem seminarium w Osimo. W 1985 objął funkcję wikariusza parafii św. Marka w rodzinnym mieście. W 1986, w wyniku włączenia terytorium diecezji do archidiecezji Ancona (ze zmianą nazwy na Ancona-Osimo), został prezbiterem tejże archidiecezji. W latach 1988-1991 był pracownikiem sekretariatu generalnego Konferencji Episkopatu Włoch, zaś w latach 1991-1998 był dyrektorem wydziału kurii archidiecezji Ancona-Osimo ds. duszpasterstwa rodzin. W 1998 ponownie rozpoczął pracę przy włoskiej Konferencji Episkopatu, tym razem w charakterze dyrektora wydziału ds. komunikacji społecznej.
22 lutego 2007 papież Benedykt XVI mianował go ordynariuszem diecezji Macerata-Tolentino-Recanati-Cingoli-Treia. Sakry biskupiej udzielił mu 31 marca 2007 kard. Camillo Ruini.
26 lutego 2013 został mianowany asystentem kościelnym Katolickiego Uniwersytetu Najświętszego Serca w Mediolanie.

</doc>
<doc id="2755868" url="https://pl.wikipedia.org/wiki?curid=2755868" title="Parafia św. Apostołów Piotra i Pawła w Jabłoni Kościelnej">
Parafia św. Apostołów Piotra i Pawła w Jabłoni Kościelnej

Parafia pw. św. Apostołów Piotra i Pawła w Jabłoni Kościelnej – rzymskokatolicka parafia należąca do dekanatu wysokomazowieckiego, diecezji łomżyńskiej, metropolii białostockiej. Siedziba parafii mieści się w Jabłoni Kościelnej. Erygowana w 1493 r. Od 1999 roku proboszczem parafii jest ks. kan. dr Andrzej Łapiński.
Historia.
W 1485 r. w aktach konsystorza janowskiego występował komentarz – zarządzający kościołem w Jabłoni Wroniej (Kościelnej) – ks. Jakub. Dokument fundacyjny spisano w lipcu 1493 r. Rozległa dziedzina Jabłoń obejmowała kilkanaście wsi zamieszkanych przez rodziny Jabłońskich. Dokument z 1493 r. wystawili członkowie trzech rodzin: bracia rodzeni – Jakub, Stanisław i Mikołaj; Dobiesław z ojcem oraz Jadwiga – żona Szczepana, z synami: Janem, Piotrem i Mikołajem. Kościół nosił nazwę św. Piotra i Pawła, św. Wawrzyńca i św. Marii Magdaleny.
Miejsca święte.
Kościół parafialny.
Obecny kościół został zbudowany w latach 1867–1868 według projektu arch. Karola Majewskiego, budowniczego powiatu łomżyńskiego, kosztem Ignacego Jelińskiego, właściciela Mazur.
Dawniej posiadane lub użytkowane przez parafię świątynie.
Kościół wzmiankowany w 1480 r.
Kościół nosił nazwę św. Piotra i Pawła, św. Wawrzyńca i św. Marii Magdaleny.
Dokument fundacyjny kościoła w Jabłoni Kościelnej jest opatrzony datą 1493 taką samą jak kościoły w Kuleszach Kościelnych, Dąbrowie Wielkiej i Jabłonce Kościelnej, gdy biskup łucki Jan Pudełko wizytował je i dokonywał ich konsekracji.
Obszar parafii.
W granicach parafii znajdują się miejscowości:
Liczebność parafian.
W 1888 r. do parafii Jabłoń należało 2392 katolików (1255 mężczyzn i 1137 kobiet), którzy mieszkali w miejscowościach: 

</doc>
<doc id="2755869" url="https://pl.wikipedia.org/wiki?curid=2755869" title="Radio Pezet. Produkcja Sidney Polak">
Radio Pezet. Produkcja Sidney Polak

Radio Pezet. Produkcja Sidney Polak – album studyjny polskiego rapera Pezeta, wyprodukowany w znacznej mierze przez Sidneya Polaka. Wbrew tytułowi producentami nagrań byli także Ripperman Beats, Auer (The Lordz Team), Supra 1 oraz Zjawin. Wydawnictwo ukazało się 4 września 2012 roku nakładem należącej do Pezeta oficyny Koka Beats w dystrybucji koncernu EMI. Oprawę graficzną albumu wykonał Grzegorz „Forin” Piwnicki.
Pierwszy singel promujący album zatytułowany „Co mam powiedzieć” ukazał się 19 sierpnia 2011. Piosenka była pierwszym przebojem radiowym rapera od 2006 roku. Kompozycja dotarła do 24. i 31. miejsca odpowiednio Szczecińskiej Listy Przebojów oraz Listy Przebojów Programu Trzeciego Polskiego Radia. W ramach promocji do piosenki powstał także teledysk zrealizowany przez zespół producencki 2 DajREKTORS. Drugi singel pt. „Noc jest dla mnie” z gościnnym udziałem Fokusa ukazał się 16 grudnia tego samego roku. Natomiast premiera teledysku do utworu powstałego we współpracy z Film-A-Lot Productions odbyła się na początku 2012 roku. 17 sierpnia, także 2012 roku został wydany trzeci singel promujący do utworu „Supergirl”. Obraz do tejże piosenki wyreżyserował Florian Malak. Wszystkie single zostały wydane w formie digital download.
Płyta zadebiutowała na 2. miejscu zestawienia OLiS i osiągnęła złoty certyfikat.
Lista utworów.
Opracowano na podstawie materiału źródłowego.

</doc>
<doc id="2755876" url="https://pl.wikipedia.org/wiki?curid=2755876" title="Statystyki występów polskich klubów w europejskich pucharach UEFA">
Statystyki występów polskich klubów w europejskich pucharach UEFA

Statystyki występów polskich klubów w europejskich pucharach UEFA obejmują występy wszystkich polskich klubów w turniejach, organizowanych pod patronatem UEFA. Zaliczają się do nich:
W tabelach przyjęto sposób punktowania 3 punkty za zwycięstwo, 1 za remis oraz 0 za porażkę.
Tabela wszech czasów klubów.
"Stan na 05.11.2020"
Statystyki meczów z klubami z poszczególnych państw.
"stan na 05.11.2020"
Skuteczność przechodzenia przez kolejne rundy.
"stan na 22.10.2020"
Skuteczność eliminowania klubów z poszczególnych państw.
"stan na 22.10.2020"

</doc>
<doc id="2755878" url="https://pl.wikipedia.org/wiki?curid=2755878" title="Francesco Montenegro">
Francesco Montenegro

Francesco Montenegro (ur. 22 maja 1946 w Messynie) – włoski duchowny katolicki, arcybiskup Agrigento w latach 2008–2021, od 2021 arcybiskup senior archidiecezji Agrigento, kardynał.
Życiorys.
Święcenia kapłańskie otrzymał 8 sierpnia 1969 i został inkardynowany do archidiecezji Messina-Lipari-Santa Lucia del Mela. Pełnił funkcje m.in. dyrektora diecezjalnego oddziału Caritas (1988-1993), asystenta diecezjalnego Włoskiego Centrum Sportowego, dyrektora diecezjalnego Apostolstwa Modlitwy oraz prowikariusza generalnego archidiecezji (1997-2000). W 1998 został Kapelanem Honorowym Jego Świątobliwości.
18 marca 2000 papież Jan Paweł II mianował go biskupem pomocniczym archidiecezji Messyny, ze stolicą tytularną "Aurusuliana". Sakry biskupiej udzielił mu 29 kwietnia 2000 ówczesny arcybiskup Messyny Giovanni Marra.
23 lutego 2008 papież Benedykt XVI mianował go arcybiskupem Agrigento.
4 stycznia 2015 ogłoszony kardynałem przez papieża Franciszka. Insygnia nowej godności odebrał 14 lutego.
22 maja 2021 papież Franciszek przyjął jego rezygnację z pełnionej funkcji.
Kard. Montenegro jest od 2015 przewodniczącym włoskiej Caritas. Pełnił tę funkcję także w latach 2003-2008.

</doc>
<doc id="2755881" url="https://pl.wikipedia.org/wiki?curid=2755881" title="Orange TV (platforma cyfrowa)">
Orange TV (platforma cyfrowa)



</doc>
<doc id="2755884" url="https://pl.wikipedia.org/wiki?curid=2755884" title="Muzeum Stworzenia">
Muzeum Stworzenia

Muzeum Stworzenia (ang. "Creation Museum") – muzeum w Petersburgu w Kentucky prezentujące powstanie wszechświata, życia, człowieka i jego wczesnej historii według zwolenników kreacjonizmu młodej Ziemi, opartego na dosłownej interpretacji Księgi Rodzaju. Muzeum spotkało się z krytyką środowisk naukowych i akademickich ze względu na próbę promowania specyficznego poglądu religijnego poprzez zaprzeczanie, ignorowanie lub manipulowanie wiedzą naukową.
Eksponaty muzealne zaprzeczają teorii ostatniego wspólnego przodka oraz ewolucji i starają się pokazać, że Ziemia i wszystkie formy życia stworzono 6000 lat temu w ciągu 6 dni. Promuje się ideę, że Adam i Ewa mieszkali wraz z dinozaurami i że dinozaury były na pokładzie Arki Noego. Dowody naukowe natomiast wykazują, że Ziemia powstała ok. 4,5 mld lat temu, a nieptasie dinozaury wyginęły 65,5 mln lat temu, zanim wyewoluował człowiek.
W filmie "Wiara czyni czuba" z 2008 w satyrycznym tonie ukazano wycieczkę po muzeum, a także wywiad Billa Mahera z jego założycielem, Kenem Hamem.

</doc>
<doc id="2755885" url="https://pl.wikipedia.org/wiki?curid=2755885" title="Stalag I F">
Stalag I F

Stalag I F Sudauen – obóz jeńców wojennych nieopodal Suwałk, obecnie na terenie osiedla Północ. Obóz funkcjonował w czerwcu i lipcu 1941 roku jako Oflag 68, a od jesieni 1942 jako Stalag I/F Sudauen. Powierzchnia obozu wynosiła ok. 50 ha.
Na części byłego stalagu, obecnie mieści się Cmentarz Żołnierzy Radzieckich
Historia obozu.
Rozkazem szefa uzbrojenia Wehrmachtu z 25 marca 1941 roku, w VIII Okręgu Wojskowym, powołana została komenda i batalion wartowniczy Oflagu 68. 25 maja oflag został przekazany do dyspozycji dowódcy jeńców wojennych w I Okręgu Wojskowym. Obóz rozlokowano na obszarze około 30 hektarów, na polach wsi Krzywólka. Umieszczono tam żołnierzy Armii Czerwonej, w tym Polaków wcielonych do ACz w roku 1940.
W obozie nie było żadnych pomieszczeń mieszkalnych. Jeńcy przebywali początkowo pod gołym niebem, a potem w wybudowanych przez siebie ziemiankach. Część jeńców pracowała u okolicznych chłopów.
Jesienią 1944 obóz zlikwidowano. Liczba ofiar śmiertelnych jest trudna do ustalenia. Szacunki są dość rozbieżne i wynoszą od 30 000 do 46 000 jeńców.
Film dokumentalny o obozie.
Na początku roku 2021 reżyser Krzysztof Dawid Kowalewski rozpoczął pracę nad filmem dokumentalnym opisującym historię Stalagu IF Sudauen. 18.02.2021 otrzymał z rąk prezydenta Suwałk Czesława Renkiewicza stypendium artystyczne na ten cel. W trakcie prac nad filmem autorowi udało się zdobyć unikatowy album z ponad 100 zdjęciami dokumentującymi wygląd obozu, jeńców i załogi obozowej, które wykorzystał w filmie. Premiera filmu odbyła się 1 września 2022 w kinie Cinema Lumiere w Suwałkach.

</doc>
<doc id="2755887" url="https://pl.wikipedia.org/wiki?curid=2755887" title="Kolarstwo na Letnich Igrzyskach Olimpijskich 1912 – jazda indywidualna na czas mężczyzn">
Kolarstwo na Letnich Igrzyskach Olimpijskich 1912 – jazda indywidualna na czas mężczyzn

Jazda indywidualna na czas mężczyzn był jedną z dwóch konkurencji kolarskich rozgrywanych podczas V Letnich Igrzysk Olimpijskich w Sztokholmie w 1912 roku. Zawody odbyły się 7 lipca.
Trasa wyścigu miała długość 196 mil (315,385 km). Wystartowało 123 zawodników z 16 reprezentacji. Kolarze startowali w dwuminutowych odstępach czasu. Zwyciężył reprezentant Związku Południowej Afryki Rudolph Lewis. Zdominował on cały wyścig. Po 120 kilometrach prowadził nad następnym zawodnikiem o 11,5 minuty, a po 200 kilometrach o 17 minut. Ostatecznie zwyciężył z przewagą ponad dziewięciu minut nad srebrnym medalistą Frederickiem Grubbem z Wielkiej Brytanii

</doc>
<doc id="2755889" url="https://pl.wikipedia.org/wiki?curid=2755889" title="Centrum Opatrzności Bożej">
Centrum Opatrzności Bożej

Centrum Opatrzności Bożej – instytucja kultury powołana dekretem kardynała Kazimierza Nycza, Metropolity Warszawskiego z dnia 27 listopada 2007 roku.
Zadaniem Centrum jest podejmowanie pracy związanej z budową całego kompleksu Opatrzności Bożej, m.in.: Świątyni, Muzeum Jana Pawła II i Prymasa Wyszyńskiego, Panteonu Wielkich Polaków, centrum edukacyjno-kulturalnego. Do głównych jego zadań należy zarządzanie całością projektu w sposób sprawny, nowoczesny i przejrzysty.

</doc>
<doc id="2755891" url="https://pl.wikipedia.org/wiki?curid=2755891" title="Major League Baseball Most Valuable Player Award">
Major League Baseball Most Valuable Player Award

Major League Baseball Most Valuable Player Award (MVP) – w Major League Baseball (MLB) nagroda nadawana corocznie najbardziej wartościowemu zawodnikowi w American League i w National League. Od 1931 przyznawana przez zrzeszenie dziennikarzy Baseball Writers Association of America (BBWAA). Od 1944 roku nosi nazwę Kenesaw Mountain Landis Memorial Baseball Award, na cześć pierwszego komisarza ligi, który pełnił tę funkcję od 1920 do swojej śmierci 25 listopada 1944 roku.
Głosowanie przeprowadzane jest po zakończeniu sezonu zasadniczego, ale nie jest ujawniane do momentu zakończenia World Series. Początkowo udział brał w nim jeden dziennikarz, zaś od 1938 trzech z każdego miasta, posiadającego drużynę baseballową. W 1961 liczbę zredukowano do dwóch.
Biorąc pod uwagę liczbę nagród ze względu na pozycję, najwięcej przyznano pierwszobazowym (34). Z 25 nagrodzonych miotaczy, 15 było praworęcznych, zaś 10 leworęcznych. Walter Johnson, Carl Hubbell i Hal Newhouser są jedynymi na tej pozycji, którzy otrzymali tę nagrodę kilkakrotnie; Newhouser zdobył ja dwa razy z rzędu w 1944 i 1945 roku.
Hank Greenberg, Stan Musial, Alex Rodriguez i Robin Yount byli wybierani MVP na dwóch różnych pozycjach, przy czym Rodriguez jest jedynym, który otrzymał tę nagrodę, grając w dwóch różnych klubach. Najwięcej razy nagrodzono Barry’ego Bondsa, siedmiokrotnie, w tym cztery razy z rzędu w latach 2001–2004 jednak pierwszym zawodnikiem, który zdobył tę nagrodę trzykrotnie był Jimmie Foxx; w sumie trzy razy nagrodzono dziewięciu graczy, zaś dwa razy dziewiętnastu. Frank Robinson jest jedynym, który został najbardziej wartościowym zawodnikiem w obydwu ligach.
W 1979 nagrodzono dwóch zawodników, gdyż Keith Hernandez i Willie Stargell otrzymali taką samą liczbę głosów. 17 razy wybierano zawodników jednogłośnie. Najwięcej zawodników (dwudziestu dwóch), którzy zostali uhonorowani tą nagrodą pochodzi z New York Yankees, graczy St. Louis Cardinals wyróżniano 17-krotnie. Nagrody nigdy nie otrzymał zawodnik klubu Arizona Diamondbacks, New York Mets i Tampa Bay Rays.
Chalmers Award (1911–1914).
W 1910 roku Hugh Chalmers, założyciel Chalmers Motor Car Company ogłosił, że ufunduje nagrodę w postaci nowego modelu automobilu dla baseballisty, który osiągnie najlepszą średnią uderzeń na koniec sezonu. W ostatni dzień jego rozgrywek szansę na nią miało dwóch zawodników: Ty Cobb z Detroit Tigers i Nap Lajoie z Cleveland Indians. Cobb prowadził o kilka punktów procentowych (0,383), jednak nie wystąpił w dwóch ostatnich meczach. Lajoie zaś zagrał w obydwu spotkaniach doubleheader przeciwko St. Louis Browns, zaliczając osiem odbić na dziewięć podejść (w tym sześć buntów) i wyprzedził Cobba w klasyfikacji (0,384). Prezydent ligi Ban Johnson oznajmił, że mimo wszystko to Cobb został zwycięzcą, jednak Chalmers postanowił, iż nagrodę otrzymają obydwaj zawodnicy.
W 1911 Chalmers utworzył nową nagrodę Chalmers Award. Zarząd Ligi ustalił, że trafi ona do „najważniejszego i najbardziej przydatnego baseballisty dla klubu i dla ligi”. Nie stała się jednak popularna i zaprzestano jej kontynuacji.
MVP w latach (1922–1929).
W 1922 roku American League ufundowała nową nagrodę, dla zawodnika „najbardziej wszechstronnego w swoim klubie”. Zwycięzcy wybierani byli poprzez głosowanie, w którym udział brało ośmiu dziennikarzy baseballowych pod przewodnictwem Jamesa Crusinberry’ego. Głosujący wybierali po jednym zawodniku z każdej drużyny. Najbardziej wartościowi baseballiści otrzymywali nagrodę pieniężną oraz medal z brązu. W American League zawodnicy mogli ją otrzymać tylko raz, jednak w 1928 zrezygnowano z jej przyznawania. W National League miało to miejsce rok później.
Baseball Writers Association of America’s Most Valuable Player (od 1931).
Zrzeszenie dziennikarzy baseballowych (BBWAA) utworzyło nową nagrodę, która jest przyznawana do dziś (po raz pierwszy w 1931 roku). Jeden dziennikarz z każdego miasta posiadającego klub wybierał 10 zawodników, z których pierwszy otrzymywał 10 punktów, a ostatni jeden. W 1938 zwiększono liczbę głosujących dziennikarzy do trzech, a za pierwsze miejsce przyznawano 14 punktów. Od 1961 roku w głosowaniu bierze udział dwóch dziennikarzy.
Trofeum.
Trofeum dla najbardziej wartościowego zawodnika jest w kształcie koła w kolorze czarnym, zrobionym z drewna, z ośmiokątną srebrną płytą, zawierającą podobiznę pierwszego komisarza ligi Kensawa Mountaina Landisa, wraz z okresem pełnienia tej funkcji. Ponadto na trofeum wyryta jest jego nazwa (Most Valuable Player National League lub Most Valuable Player American League), nazwisko zawodnika, który otrzymał nagrodę, klub, w którym występował i rok jej przyznania.

</doc>
<doc id="2755892" url="https://pl.wikipedia.org/wiki?curid=2755892" title="MLB MVP">
MLB MVP



</doc>
<doc id="2755893" url="https://pl.wikipedia.org/wiki?curid=2755893" title="Henryk Domagalski">
Henryk Domagalski

Henryk Domagalski pseud. "Socha" (ur. 22 kwietnia 1907 w Częstochowie, zm. 14 listopada 1978 w Łodzi) – polski działacz komunistyczny, sekretarz Komitetu Okręgowego (KO) KPP Piotrków Trybunalski-Częstochowa, przewodniczący Wojewódzkiej Rady Narodowej (WRN) w Łodzi.
Życiorys.
Domagalski urodził się w 1907 roku w Częstochowie. Nie uczęszczał do szkoły, za to od 1921 roku był włókniarzem. W 1923 r. wstąpił do Związku Młodzieży Komunistycznej (KZMP), a w 1926 roku do KPP. 24 listopada 1923 r. został aresztowany i we wrześniu 1924 skazany na wyrok w zawieszeniu. Od 23 kwietnia 1925 do 4 października 1926 r. ponownie więziony (za kolportaż literatury komunistycznej). Po wyjściu na wolność został sekretarzem dzielnicowym, a następnie miejskim KPP w Częstochowie. W 1927 r. przez kilka miesięcy był hutnikiem, ale został zwolniony za organizowanie strajku. W latach 1929–1930 odbył służbę wojskową w 80 Pułku Piechoty w Słonimiu i dosłużył się stopnia kaprala. 23 czerwca 1931 r. został aresztowany i skazany na 5 lat więzienia, po zwolnieniu w 1936 r. został sekretarzem Okręgu KPP Piotrków-Częstochowa.
We wrześniu 1939 r. przeniósł się do Lwowa, gdzie został administratorem budynków mieszkalnych. Do Częstochowy powrócił w maju 1942 roku i po nawiązaniu kontaktu z bratem Zygmuntem wstąpił do PPR. W lutym 1943 r. współtworzył Komitet Powiatowy PPR w Radomsku i został jego sekretarzem. W kwietniu 1944 r. współorganizował konspiracyjną Powiatową Radę Narodową w Radomsku, a 30 lipca 1944 r. został sekretarzem WRN w Łodzi. W październiku 1944 r. uniknął wykonania wyroku śmierci z rąk poszukujących go NSZ.
3 maja 1945 r. został posłem do KRN i przewodniczącym WRN w Łodzi, a w grudniu był delegatem na I Zjazd PPR. W kwietniu 1950 r. został starszym instruktorem Wydziału Administracyjno-Samorządowego KC PZPR, a w 1951 r. dyrektorem Wojewódzkiego Zarządu Przedsiębiorstw i Urządzeń Komunalnych. Od 1961 r. był prezesem Zarządu Okręgowego ZBoWiD. Przewodniczący komisji ds. działaczy ruchu robotniczego przy Komitecie Łódzkim PZPR. Delegat na VI Zjazd PZPR (1971).
Zmarł w 1978 roku w Łodzi.
Odznaczenia.
Był odznaczony m.in. Orderem Sztandaru Pracy I klasy i Krzyżem Oficerskim Orderu Odrodzenia Polski (1949).
Jeszcze przed śmiercią Henryka Domagalskiego imieniem jego i jego brata nazwano ulicę w centrum Częstochowy - ul. Braci Domagalskich, obecnie ul. Polskiej Organizacji Wojskowej.

</doc>
<doc id="2755894" url="https://pl.wikipedia.org/wiki?curid=2755894" title="Transekt">
Transekt

Transekt – sposób inwentaryzacji ożywionych lub nieożywionych elementów środowiska przyrodniczego, polegający na wykonywaniu obserwacji w punktach rozmieszczonych na charakterystycznych liniach, które są wyznaczone tak, aby było możliwe zbadanie wpływu określonego czynnika biotycznego lub abiotycznego na badany parametr środowiska (np. struktura gatunkowa lasów jako funkcja wysokości n.p.m.), liczba podwodnych organizmów litoralu jako funkcja głębokości lub odległości od brzegu zbiornika wodnego. Liczba organizmów, zaobserwowanych w punktach transektu umożliwia oszacowanie liczebności populacji w siedlisku, które on przecina, jeżeli znane są wskaźniki wiążące obie wielkości, wyrażające prawdopodobieństwo dostrzeżenia przez obserwatora. 
Zastosowanie transektów w Państwowym Monitoringu Środowiska.
W zaleceniach metodycznych Państwowego Monitoringu Środowiska, dotyczących monitoringu siedlisk przyrodniczych, zakłada się sporządzenie dokumentacji stanu siedliska na podstawie obserwacji w transekcie. Standardowe wymiary transektów wyznaczanych na stanowiskach monitoringowych wynoszą 200 × 10 m, dopuszcza się jednak zmiany w zależności od wielkości płatów siedlisk i ich typów. 
Przykłady zastosowań metod transektowych.
Transektowe badania ornitologiczne.
Ornitologiczne oszacowania zmian liczebności ptaków mogą być wykonywane w leśnych transektach liniowych o szerokości ok. 100 m (ok. 50 m z obu stron trasy). W terenie otwartym obserwuje się pasy o szerokości ok. 200 m. Pomiar obejmuje 5 liczeń zauważonych okazów. 
Tak uzyskane wyniki mogą być podstawą oszacowań zagęszczenia lub liczebności populacji, jeżeli jest dostępna odpowiednia wartość wskaźnika, wyznaczona np. metodą wielokrotnych złowień (metoda Lincolna-Petersena, CMR). W przypadku liczenia kaczek z powietrza prawdopodobieństwo ich wykrycia (wykrywalność) w czasie przelotów nad transektami wytyczonymi na terenach leśnych wynosi 0,2, a na terenach rolniczych – 0,5.
Transektowe badania entomologiczne.
Obserwacje zmian liczebności owadów – np. motyli – mogą być wykonywane wzdłuż transektów zamkniętych, np. kolistych lub owalnych o obwodzie ok. 200 m. Przechodząc powoli wzdłuż linii notuje się liczbę owadów zauważonych w pasie o szerokości kilku metrów (po obu stronach linii). Wskazane jest kilkukrotne powtórzenie obserwacji w tych samych warunkach zewnętrznych. Podobne serie pomiarów są wielokrotnie powtarzane, jeżeli przedmiotem badań są zmiany dobowej aktywności owadów.
Orientacyjnie przyjmuje się, że jeżeli w ciągu 30 minut zaobserwowano 50–100 osobników, to populacja liczy 1–20 tys. (liczebność jest zwykle 10–100 razy większa od średniej liczby osobników widzianych w ciągu jednego dnia). Określenie wartości wskaźnika wymaga wykonania równoczesnych badań metodą transektową i metodą bezpośrednią, np. metodą CMR. W czasie badań populacji pazia królowej, wykonanych na kilku wapiennych wzniesieniach w dolinie Białej Przemszy, liczebność lokalnej populacji oszacowano metodą CMR na 50 osobników, a w transektach obserwowano 2–10 osobników dziennie. W ciągu 30 minut obserwacji w innym transekcie obserwowano 50–300 okazów "Araschnia levana", podczas gdy liczebność populacji – oszacowana metodą CMR – wynosiła 15–100 tysięcy. 
Badania stref przejściowych.
Badania wykonywane w transektach prowadzonych prostopadle do granicy między ekosystemami umożliwiają określanie dynamiki zjawisk następujących w strefie przejściowej (strefa kontaktowa, zob. też ekoton). Ilustrują to np. wyniki badań roślinności wysokogórskiej, wykonanych przez Annę Kozłowską lub obserwacji strefy między zbiorowiskami leśnymi i nieleśnymi nad Narewką w Puszczy Białowieskiej, wykonanych przez Aleksandra Kołosa i Łukasza Kołomańskiego.
Badania w dolinie Narewki wykonano m.in. na obszarze uroczyska Reski, gdzie działalność rolniczą – koszenie nadrzecznych traw – ostatecznie zakończono w roku 1978 (po włączeniu obszaru do Białowieskiego Parku Narodowego). W kolejnych latach kontrolowano zmiany zachodzące między tym obszarem i trzema sąsiednimi zbiorowiskami leśnymi. Zastosowano sześć transektów pasowych – prostopadłych do granicy lasu pasów o długości 100 m (jeden – 75 m). Były złożone z przylegających do siebie kwadratów o boku 5 m. W latach 1985, 1994 i 2005 wykonano zdjęcia fitosocjologiczne metodą Braun-Blanqueta, wykonano plany rozmieszczenia 27 gatunków roślin strukturotwórczych. Dodatkowo wykonano wzdłuż transektów 13 wierceń w celu określenia typu i struktury torfu, a w latach 1975 i 2009 – lotnicze zdjęcia ilustrujące tempo wkraczania gatunków drzewiastych na obszary dotychczas nieleśne. Stwierdzono występowanie różnych typów strefy przejścia:

</doc>
<doc id="2755897" url="https://pl.wikipedia.org/wiki?curid=2755897" title="Antoni Jędrzejczyk">
Antoni Jędrzejczyk

Antoni Jędrzejczyk (ur. 10 lipca 1905 w Sosnowcu, rozstrzelany 28 maja 1942 w Lesie Sękocińskim) – działacz komunistyczny i związkowy, jeden z przywódców Stowarzyszenia Przyjaciół ZSRR.
Skończył 4 klasy szkoły powszechnej. 1919-1920 był górnikiem w sosnowieckiej kopalni, 1920-1921 piekarzem w Kielcach, a w 1921 przeniósł się do Warszawy, gdzie od 1923 był piekarzem. W 1925 wstąpił do KPP. Działał w Związku Zawodowym Robotników Przemysłu Spożywczego w Polsce, w którym od 1936 był członkiem zarządu oddziału warszawskiego. 1927-1929 odbywał służbę wojskową w 86 pp w Mołodecznie. W kwietniu 1937 uczestniczył w VII zjeździe związku zawodowego. 26 marca 1938 na krótko aresztowany. Brał udział w obronie Warszawy we wrześniu 1939. Podczas okupacji zorganizował grupę byłych KPP-owców na Mokotowie i stanął na czele "piątki" partyjnej. Latem 1940 został członkiem centralnej "piątki" będącej zalążkiem późniejszego Stowarzyszenia Przyjaciół ZSRR. Wiosną 1941 brał udział w założeniu tego Stowarzyszenia i został reprezentantem Mokotowa w jego kierownictwie centralnym. 23 października 1941 został aresztowany wraz z 31 innymi działaczami Stowarzyszenia i osadzony na Pawiaku, a następnie rozstrzelany w masowej egzekucji w Lesie Sękocińskim koło Magdalenki.
W wielu opracowaniach błędnie pisano jego nazwisko: Jędrzejczak.

</doc>
<doc id="2755898" url="https://pl.wikipedia.org/wiki?curid=2755898" title="Dzięki (album)">
Dzięki (album)

Dzięki - drugi album studyjny piosenkarza reggae - Juniora Stressa wydany w 2012 roku. Na płycie znajduje się 17 piosenek, gościnnie udzielali się: DJ OK, Jacek Warszawa, Ignatz-I, Kazan, Sinsen, DJ Feel-X, Ania Mrożek, Siostra Mariola, Pablo 27, Ola Mothashipp i Cheeba. Album został nagrany wraz z udziałem zespołu Sun EL BAND.

</doc>
<doc id="2755899" url="https://pl.wikipedia.org/wiki?curid=2755899" title="Lektura (obraz Goi)">
Lektura (obraz Goi)

Lektura (hiszp. "Hombres leyendo") – obraz hiszpańskiego malarza Francisco Goi.
Okoliczności powstania.
To dzieło należy do cyklu 14 czarnych obrazów – malowideł wykonanych przez Goyę na ścianach jego domu "Quinta del Sordo" w latach 1819–1823. Zostały one sfotografowane przez Jeana Laurenta, a następnie przeniesione na płótna w latach 1874-78 przez malarza Salvadora Martíneza Cubellsa. Obecnie znajdują się w zbiorach Muzeum Prado. Goya wykonał ten szczególny cykl obrazów na kilka lat przed śmiercią. Wyrażają one jego lęk przed starością i samotnością, są również satyrą rodzaju ludzkiego i państwa hiszpańskiego.
Analiza.
Obraz przedstawia sześciu mężczyzn pochylających się nad pismem, które jeden z nich opiera na kolanach. Trzech z nich znajduje się na pierwszym planie i ich twarze są bardziej dopracowane. Na drugim planie widać tylko głowy pozostałych postaci, niektóre z nich ledwie widoczne, zbliżające się do krańców obrazu. Postaci wydają się zatopione w ciemnym, niemal czarnym tle. Wyróżnia się biała koszula brodatego mężczyzny skupionego na lekturze. 
Krytycy uważają przedstawioną na obrazie grupę mężczyzn za tajne zebranie polityczne w okresie francuskiej inwazji na Hiszpanię w latach 1822–1823 – te lata to również czas powstania serii czarnych obrazów. Goya zestawił to malowidło z dziełem "Dwie kobiety i mężczyzna" o podobnej stylistyce, na którym kobiety śmieją się z mężczyzny. Oba te obrazy znajdowały się na piętrze domu Goi, jednak stylem i klimatem wydają się bardziej pasować do mrocznych dzieł z parteru.
Tak jak w przypadku innych czarnych malowideł paleta barw jest bardzo ograniczona, dominuje czerń, ochra i brąz przełamane bielą stroju jednego z mężczyzn. To dzieło, podobnie jak cała seria, zawiera elementy właściwe dla XX-wiecznego ekspresjonizmu.

</doc>
<doc id="2755900" url="https://pl.wikipedia.org/wiki?curid=2755900" title="Horna">
Horna

Horna - fiński zespół wykonujący black metal, założony w 1993 roku pod nazwą Shadowed.

</doc>
<doc id="2755901" url="https://pl.wikipedia.org/wiki?curid=2755901" title="Szczodrzeniec rozesłany">
Szczodrzeniec rozesłany

Szczodrzeniec rozesłany ("Chamaecytisus ratisbonensis" (Schaeff.) Rothm) – gatunek roślin należący do rodziny bobowatych. 
Rozmieszczenie geograficzne.
Na stanowiskach naturalnych występuje w środkowej i południowej Europie, od nizin do 800 m n.p.m. W Polsce jest pospolity w południowej i środkowej części niżu.

</doc>
<doc id="2755905" url="https://pl.wikipedia.org/wiki?curid=2755905" title="Herbert M. Shelton">
Herbert M. Shelton

Herbert MacGolfin Shelton (ur. 6 października 1895, zm. 1 stycznia 1985) – amerykański pisarz, dziennikarz i propagator medycyny alternatywnej zwłaszcza ortopatii bazującej na dietach i postach, pacyfista, wegetarianin. Praktykował medycynę bez licencji. W 1956 z ramienia Amerykańskiej Partii Wegetariańskiej został nominowany jako kandydat na prezydenta Stanów Zjednoczonych.

</doc>
<doc id="2755910" url="https://pl.wikipedia.org/wiki?curid=2755910" title="Dwie kobiety i mężczyzna">
Dwie kobiety i mężczyzna

Dwie kobiety i mężczyzna lub Dwaj mężczyźni i kobieta (hiszp. "Mujeres riendo", "Dos mujeres y un hombre" lub "Dos mujeres riéndose de un hombre") – obraz hiszpańskiego malarza Francisco Goi.
Okoliczności powstania.
To dzieło należy do cyklu 14 czarnych obrazów – malowideł wykonanych przez Goyę na ścianach jego rezydencji nazywanej "Domem Głuchego" w latach 1819–1823. Zostały one sfotografowane przez Jeana Laurenta, a następnie przeniesione na płótna w latach 1874–1878 przez malarza Salvadora Martíneza Cubellsa. Obecnie znajdują się w zbiorach Muzeum Prado. Goya wykonał ten szczególny cykl obrazów na kilka lat przed śmiercią. Wyrażają one jego lęk przed starością i samotnością, są również satyrą rodzaju ludzkiego i państwa hiszpańskiego.
Analiza.
Trudno jest jednoznacznie stwierdzić, czy przedstawione na obrazie postaci to kobiety, czy mężczyźni. Krytycy zwykle przyjmują, że dwie z nich to kobiety (postać po lewej i w środku), które patrzą na mężczyznę o zidiociałych rysach twarzy. Hiszpański tytuł obrazu można przetłumaczyć jako "Śmiejące się kobiety" lub "Dwie kobiety śmiejące się z mężczyzny", chociaż tylko postać centralna się śmieje. Kobieta po lewej stronie, której profil ledwo mieści się w ramach obrazu, ma poważny wyraz twarzy.
Jedna z interpretacji obrazu sugeruje, że przedstawiony mężczyzna masturbuje się. Można również uznać, że jest to szaleniec lub osoba opóźniona w rozwoju, którą obserwują ciekawskie i zarazem wyśmiewające go kobiety. Stroje postaci sugerują, że pochodzą z niskiej klasy społecznej. Kobiety mogą być prostytutkami, które Goya zwykle malował parami.
Goya zestawił to malowidło z dziełem "Lektura", na którym sześciu mężczyzn gromadzi się na lekturze. Obrazy wykazują podobieństwo co do techniki, kolorów i światła. Chociaż oba te obrazy znajdowały się na piętrze domu Goi wydają się bardziej pasować do mrocznych dzieł z parteru.
Tak jak w przypadku innych czarnych malowideł paleta barw jest bardzo ograniczona, dominuje czerń, ochra i brąz przełamane bielą stroju mężczyzny. To dzieło, podobnie jak cała seria, zawiera elementy właściwe dla XX-wiecznego ekspresjonizmu.

</doc>
<doc id="2755912" url="https://pl.wikipedia.org/wiki?curid=2755912" title="Giovanni Puggioni">
Giovanni Puggioni

Giovanni Puggioni (ur. 19 marca 1969 w Sassari) – włoski lekkoatleta specjalizujący się w krótkich biegach sprinterskich, uczestnik letnich igrzysk olimpijskich w Atlancie (1996).

</doc>
<doc id="2755913" url="https://pl.wikipedia.org/wiki?curid=2755913" title="Schemat Ponziego">
Schemat Ponziego



</doc>
<doc id="2755916" url="https://pl.wikipedia.org/wiki?curid=2755916" title="39 wskazówek">
39 wskazówek

39 wskazówek (ang. "The 39 Clues") – seria powieści przygodowych dla młodzieży napisana przy współpracy kilku amerykańskich autorów. Głównymi bohaterami serii jest rodzeństwo: Amy i Dan Cahill, którzy na pogrzebie babci dowiadują się, że są członkami najpotężniejszej i najbardziej wpływowej rodziny na świecie. Poszukują oni 39 wskazówek znajdujących się w różnych częściach świata. Pierwszą otrzymują na pogrzebie. Znalezienie wszystkich uczyni ich najpotężniejszymi ludźmi na świecie. Niestety wskazówek poszukują również ich krewni, a wśród nich Ian i jego siostra jedno z największych zagrożeń

</doc>
<doc id="2755919" url="https://pl.wikipedia.org/wiki?curid=2755919" title="DiRT3">
DiRT3



</doc>
<doc id="2755923" url="https://pl.wikipedia.org/wiki?curid=2755923" title="Kozakiszki">
Kozakiszki

Kozakiszki (lit. "Kazokiškės") – wieś w środkowo-południowej Litwie, w okręgu wileńskim, w rejonie elektreńskim, ok. 7 km na północ od Jewia, siedziba gminy Kozakiszki. W 2001 roku liczyła 327 mieszkańców.
We wsi znajduje się zabytkowy kościół pw. Najświętszej Maryi Panny Zwycięskiej (zbudowany w 1790 roku). We wsi działają także poczta, biblioteka i szkoła podstawowa. 
Wieś została założona w 1609 roku, a jej fundatorem był Stanisław Beynart. W latach 1782-1790 wzniesiono tu barokowo-klasycystyczny kościół zaprojektowany przez Augustyna Kossakowskiego z bogato zdobioną fasadą i attykowym szczytem udekorowanym artysytycznie kutym krzyżem. Wewnątrz znajdują się klasycystyczne organy, sześć klasycystycznych ołtarzy oraz kilka cennych obrazów. 
W latach 1950-1992 we wsi działał kołchoz. W 2005 roku zatwierdzono herb Kozakiszek.

</doc>
<doc id="2755925" url="https://pl.wikipedia.org/wiki?curid=2755925" title="Masakra w Tremseh">
Masakra w Tremseh



</doc>
<doc id="2755929" url="https://pl.wikipedia.org/wiki?curid=2755929" title="Ezio Madonia">
Ezio Madonia

Ezio Madonia (ur. 7 sierpnia 1966 w Albendze) – włoski lekkoatleta specjalizujący się w krótkich biegach sprinterskich, dwukrotny uczestnik letnich igrzysk olimpijskich (Seul 1988, Atlanta 1996).

</doc>
<doc id="2755931" url="https://pl.wikipedia.org/wiki?curid=2755931" title="Małżeństwo jako instytucja społeczna">
Małżeństwo jako instytucja społeczna



</doc>
<doc id="2755933" url="https://pl.wikipedia.org/wiki?curid=2755933" title="Morwa drzewo">
Morwa drzewo

Morwa drzewo – drugi studyjny album polskiej grupy hip-hopowej Mor W.A., który został wydany 26 października 2002 roku nakładem wytwórni BAZA Lebel.
Na płycie znajduje się 15 utworów. Wśród gości pojawili się między innymi Soundkail, Karolina Ross, Juras (WSP) czy Młody Łyskacz. Album dotarł do 34. miejsca notowania OLiS.
Lista utworów.
Opracowano na podstawie materiału źródłowego.

</doc>
<doc id="2755935" url="https://pl.wikipedia.org/wiki?curid=2755935" title="Stałe Przedstawicielstwo Rzeczypospolitej Polskiej przy Narodach Zjednoczonych w Nowym Jorku">
Stałe Przedstawicielstwo Rzeczypospolitej Polskiej przy Narodach Zjednoczonych w Nowym Jorku

Stałe Przedstawicielstwo Rzeczypospolitej Polskiej przy Narodach Zjednoczonych w Nowym Jorku (ang. "Permanent Mission of the Republic of Poland to the United Nations in New York") – polska misja dyplomatyczna przy Organizacji Narodów Zjednoczonych z siedzibą w Nowym Jorku.
Historycznie misja kontynuuje prace Przedstawicielstwa RP przy Lidze Narodów, z siedzibą w Genewie (1919–1945).
Obecnie funkcjonują też jeszcze dwa przedstawicielstwa Polski przy ONZ – w Genewie i w Wiedniu.
Siedziba.
Stałą misję PRL przy ONZ w Nowym Jorku utworzono w 1947. Do 1959 przedstawicielstwo mieściło się w budynku Konsulatu PRL z 1890 przy 149–151 East 67th Street (1953-1957), w latach 1959–2011 w domu (proj. Ernest Flagg) z 1912 b. wydawcy Charlesa Scribnera ("Charles Scribner House") nieopodal Central Parku przy 9 East 66th Street, obecnie w kompleksie biurowców z 1958 (proj. Emery, Roth &amp; Sons), określanych też jako Grand Central Square Bldg, przy 750 Third Avenue/Grand Central Square, gdzie zajmuje część 29. i całe 30. piętro biurowca.

</doc>
<doc id="2755936" url="https://pl.wikipedia.org/wiki?curid=2755936" title="Słoneczny patrol – Ślub na Hawajach">
Słoneczny patrol – Ślub na Hawajach

Słoneczny patrol – Ślub na Hawajach (ang. "Baywatch: Hawaiian Wedding") – amerykański film przygodowy z 2003 roku w reżyserii Douglasa Schwartza. Wyprodukowany przez Fox Network i 20th Century Fox Home Entertainment.
Opis fabuły.
Mitch (David Hasselhoff) przez trzy lata cierpiał na amnezję. Po terapii wraca na Hawaje. Wspierają go przyjaciele z C.J. Parker (Pamela Anderson) na czele oraz narzeczona, Allison. Mitch nie wie, że jego przyszła żona jest wspólniczką Masona Sato - jego wroga, który planuje zemstę.

</doc>
<doc id="2755941" url="https://pl.wikipedia.org/wiki?curid=2755941" title="Ty Cobb">
Ty Cobb

Tyrus Raymond Cobb (ur. 18 grudnia 1886, zm. 17 lipca 1961) – amerykański baseballista, który występował na pozycji zapolowego. Przez 24 sezony zawodnik zawodowej ligi Major League Baseball klubów Detroit Tigers i Philadelphia Athletics.
Swoją karierę rozpoczął w klubach niższych lig, między innymi w Royston Reds i Augusta Tourists. W MLB zadebiutował 30 sierpnia 1905 w zespole Detroit Tigers na pozycji środkowozapolowego w wieku 18 lat. W 1907 roku miał najlepszą średnią uderzeń (0,350) i zwyciężył w World Series. W ciągu 23 sezonów gry w MLB nie miał średniej uderzeń mniejszej od 0,300. Przez sześć lat był grającym menadżerem Detroit Tigers. Karierę zakończył w Philadelphia Athletics.
Ty Cobb ustanowił 90 rekordów, z czego do dziś jest niepobita – średnia uderzeń w całej karierze (0,366 lub 0,367 w zależności od źródła) oraz liczba zwycięstw w średniej uderzeń w sezonie (w sumie 11 lub 12 w zależności od źródła).

</doc>
<doc id="2755942" url="https://pl.wikipedia.org/wiki?curid=2755942" title="El Cajon">
El Cajon



</doc>
<doc id="2755943" url="https://pl.wikipedia.org/wiki?curid=2755943" title="25 to Life">
25 to Life

25 to Life – debiutancki album amerykańskiej grupy hip-hopowej P$C. Został wydany końcem czerwca 2005 roku. "25" oznacza ówczesny wiek członków grupy, czyli 25 lat. Płyta zadebiutowała na 10. miejscu notowania Billboard 200 i na 4. pozycji listy Top R&amp;B/Hip-Hop Albums. Na albumie znajduje się 15 utworów, wśród których wystąpili tacy artyści jak Young Jeezy, Cee Lo Green, Lloyd czy Young Dro oraz Lil Scrappy. Ten ostatni gościł na jedynym singlu z płyty: "I'm a King". Utwór stał się bardzo popularny w Stanach Zjednoczonych. Uzyskano sprzedaż 500.000 egzemplarzy, co dało mu status złotego.

</doc>
<doc id="2755946" url="https://pl.wikipedia.org/wiki?curid=2755946" title="Angelo Cipolloni">
Angelo Cipolloni

Angelo Cipolloni (ur. 16 lutego 1970 w Rieti) – włoski lekkoatleta specjalizujący się w krótkich biegach sprinterskich, uczestnik letnich igrzysk olimpijskich w Atlancie (1996).

</doc>
<doc id="2755952" url="https://pl.wikipedia.org/wiki?curid=2755952" title="Kiełki (kulinaria)">
Kiełki (kulinaria)

Kiełki – rośliny we wczesnej fazie wzrostu, czasem przekształcone w siewki. Kiełki otrzymywane z nasion niektórych gatunków roślin (między innymi warzyw, zbóż i ziół) są wykorzystywane jako produkt spożywczy. Ze względu na duże ilości łatwo przyswajalnych składników odżywczych, wytwarzanych podczas procesu kiełkowania (między innymi białek, tłuszczów, witamin i związków mineralnych), są cennym elementem diety. Zawartość tych składników jest większa niż w porównywalnej masie w pełni wykształconych części jadalnych odpowiednich roślin. Kiełki są dostępne przez cały rok.
Do celów spożywczych najczęściej używa się nasion fasoli mung, rzodkiewki, brokułu, ciecierzycy, grochu, kukurydzy, lucerny, pora, pszenicy, słonecznika, soczewicy, soi i innych.
W postaci siewki spożywa się między innymi kiełki brokuła, słonecznika i bazylii.
Najpopularniejszymi na świecie kiełkami są młode korzonki fasoli mung (często mylnie nazywane sojowymi). Są przede wszystkim szeroko stosowane w potrawach kuchni azjatyckiej. Ich specyficzna budowa powoduje, że można je spożywać zarówno surowe, jak i po obróbce cieplnej.
Kiełki najczęściej spożywa się na surowo. Są wykorzystywane do przyrządzania kanapek, past do smarowania pieczywa, surówek i sałatek. Mogą być używane jako dekoracja do potraw. Niektóre rodzaje kiełków (zwłaszcza roślin strączkowych) mogą, a wręcz muszą być spożywane na ciepło.

</doc>
<doc id="2755954" url="https://pl.wikipedia.org/wiki?curid=2755954" title="Estadio Altamira">
Estadio Altamira

Estadio Altamira – stadion piłkarski w meksykańskim mieście Altamira, w stanie Tamaulipas. Obiekt może pomieścić 13 500 widzów, a swoje mecze rozgrywa na nim drużyna Altamira FC.
Budowę Estadio Altamira, zwanego pierwotnie Estadio Deportivo Sur de Tamaulipas, zapoczątkowała inicjatywa założyciela zespołu Altamira FC, Enrique de Hity, w celu wypromowania zawodowego futbolu wśród dzieci i młodzieży w południowym stanie Tamaulipas, a także dla rozrywki i zapewnienia emocji sportowych mieszkańcom miasta. Budowy stadionu podjęły się władze stanowe oraz miejskie, zatwierdzając oficjalnie jego projekt w grudniu 2002. Prace nad powstaniem obiektu rozpoczęły się w styczniu 2003. Został wzniesiony w nowoczesnym stylu, wzorowanym na europejskich stadionach, z rozwiniętym zapleczem infrastrukturalnym; posiada m.in. sześć szatni, lożę VIP, sklep klubowy, centrum medyczne, jadalnię, salę gimnastyczną czy pokoje mieszkalne dla piłkarzy i sztabu szkoleniowego. 
Inauguracja stadionu miała miejsce 19 października, podczas meczu trzynastej kolejki sezonu Apertura 2003 w drugiej lidze meksykańskiej – Primera División A. Altamira, wówczas beniaminek rozgrywek, podejmowała CF Acapulco; spotkanie zakończyło się zwycięstwem gospodarzy 1:0, a historycznego, pierwszego gola na nowym obiekcie zdobył Carlos Alberto "Apodaca" Rodríguez. Jedną z najbardziej prestiżowych konfrontacji rozgrywanych na stadionie był rozegrany 11 stycznia 2004 mecz towarzyski pomiędzy Altamirą a stołeczną ekipą Pumas UNAM. Ostatecznie prowadzeni przez Hugo Sáncheza i grający w najsilniejszym składzie goście zwyciężyli 5:4.

</doc>
<doc id="2755955" url="https://pl.wikipedia.org/wiki?curid=2755955" title="Juan Manuel Mata">
Juan Manuel Mata



</doc>
<doc id="2755956" url="https://pl.wikipedia.org/wiki?curid=2755956" title="Dwaj starcy">
Dwaj starcy

Dwaj starcy (hiszp. "Dos viejos" lub "Un viejo y un fraile") – obraz Francisca Goi.
Okoliczności powstania.
To dzieło należy do cyklu 14 czarnych obrazów – malowideł wykonanych przez Goyę na ścianach jego domu "Quinta del Sordo" w latach 1819–1823. Zostały one sfotografowane przez Jeana Laurenta, a następnie przeniesione na płótna w latach 1874-78 przez malarza Salvadora Martíneza Cubellsa. Obecnie znajdują się w zbiorach Muzeum Prado. Goya wykonał ten szczególny cykl obrazów na kilka lat przed śmiercią. Wyrażają one jego lęk przed starością i samotnością, są również satyrą rodzaju ludzkiego i państwa hiszpańskiego.
Analiza.
Obraz przedstawia dwóch mężczyzn, z których jeden ubrany jest w strój zakonnika. Starszy mężczyzna na pierwszym planie ma długą siwą brodę i podpiera się laską, może symbolizować starego Goyę. Postać znajdująca się za plecami starca jest karykaturalna, jej twarz przypomina zmarłego albo zwierzę. Wydaje się, że krzyczy coś do ucha starca, co może nawiązywać do głuchoty Goi.
Starca charakteryzuje spokój i godność, jego zamyślona twarz jest pogodna. Wspiera się laską, ale jednocześnie stoi wyprostowany, wydaje się silny. Jego postać i szaty przypominają pustelników i filozofów z dzieł Velázqueza ("Ezop", "Menip"), które Goya kopiował. Druga postać kontrastuje ze starcem, jej zniekształcona twarz ma cechy potwora i przywołuje na myśl postaci z satyrycznych rycin Goi (cykle "Kaprysy" i "Szaleństwa").
Tak jak w przypadku innych czarnych malowideł paleta barw jest bardzo ograniczona, dominuje czerń, ochra, brąz i odcienie szarości. To dzieło, podobnie jak cała seria, zawiera elementy właściwe dla XX-wiecznego ekspresjonizmu.

</doc>
<doc id="2755957" url="https://pl.wikipedia.org/wiki?curid=2755957" title="Sandro Floris">
Sandro Floris

Sandro Floris (ur. 12 czerwca 1965 w Cagliari) – włoski lekkoatleta specjalizujący się w krótkich biegach sprinterskich, dwukrotny uczestnik letnich igrzysk olimpijskich (Seul 1988, Atlanta 1996).

</doc>
<doc id="2755959" url="https://pl.wikipedia.org/wiki?curid=2755959" title="Kamienica przy ul. Noakowskiego 16 w Warszawie">
Kamienica przy ul. Noakowskiego 16 w Warszawie

Kamienica przy Noakowskiego 16 – modernistyczna kamienica z licznymi elementami secesji wewnątrz budynku i w przejeździe bramnym wzniesiona w roku 1913 na polecenie Arona Oppenheima. Budynek podpiwniczony, siedmiokondygnacyjny. Gmach zlokalizowany jest w ścisłym centrum Warszawy w sąsiedztwie Placu Politechniki.
Opis.
W 1905 dokonano parcelacji działek przy obecnej ulicy Noakowskiego (numery parzyste) przez trzy rodziny tj. Oppenheimów, Lewenfiszów oraz Rubinlichtów. Między innymi dzięki temu działaniu powstały kamienice przy ulicy imienia prof. Stanisława Noakowskiego.
28 marca 1940 przy Noakowskiego 16 Gestapo aresztowało polskiego, złotego medalistę olimpijskiego w biegu na 10 km z Los Angeles oraz działacza ruchu oporu – Janusza Kusocińskiego.
Podczas II wojny światowej budynek nie odniósł większych uszkodzeń. Powojenna inwentaryzacja charakteryzowała ogólny stan budynku jako dobry, wskazano jedynie na konieczność wymiany dachu.
Kamienica w 1978 została wpisana do gminnej ewidencji zabytków, a w 2015 do rejestru zabytków.

</doc>
<doc id="2755960" url="https://pl.wikipedia.org/wiki?curid=2755960" title="Mario Longo">
Mario Longo

Mario Longo (ur. 21 sierpnia 1964 w Neapolu) – włoski lekkoatleta specjalizujący się w krótkich biegach sprinterskich.
Sukcesy sportowe.
Największy sukces na arenie międzynarodowej odniósł w 1990 r. w Splicie, gdzie wspólnie z Ezio Madonią, Sandro Florisem i Stefano Tillim zdobył brązowy medal mistrzostw Europy w biegu sztafetowym 4 × 100 metrów. W 1991 r. podczas mistrzostw świata w Tokio zajął 5. miejsce w sztafecie 4 × 100 metrów, natomiast w 1992 r. zakwalifikował się do finału biegu na 60 metrów podczas rozegranych w Genui halowych mistrzostw Europy, w którym zajął 8. miejsce.

</doc>
<doc id="2755966" url="https://pl.wikipedia.org/wiki?curid=2755966" title="Tramwaje w Lebu">
Tramwaje w Lebu

Tramwaje w Lebu − zlikwidowany system komunikacji tramwajowej w Lebu w Chile.
Historia.
W 1914 spółka "Compañía Carbonífera Victoria" otworzyła linię tramwaju elektrycznego spod dworca kolejowego do kopalni na południowym krańcu miasta. Długość linii wynosiła 1,2 km, a rozstaw szyn 600 mm. Tramwajami mogli jeździć wyłącznie pracownicy kopalni. Do obsługi linii posiadano 2 lokomotywy i 22 wagony. Data likwidacji linii nie jest znana. 

</doc>
<doc id="2755968" url="https://pl.wikipedia.org/wiki?curid=2755968" title="Erik Almgren">
Erik Almgren

Karl Erik Algot Almgren (ur. 28 stycznia 1908 w Sztokholmie, zm. 23 sierpnia 1989 tamże) – szwedzki piłkarz, pomocnik. Uczestnik mistrzostw świata z roku 1938 we Francji. W trakcie kariery piłkarskiej grał dla AIK Fotboll, był również trenerem tego zespołu w latach czterdziestych.
Kariera reprezentacyjna.
W reprezentacji Szwecji grał dwa lata (1936-1938). W barwach narodowych wystąpił 13 razy, nie strzelając żadnej bramki. W 1936 znalazł się w rezerwach kadry Szwecji na turniej olimpijski w piłce nożnej, który odbywał się w Berlinie - nie rozegrał żadnego meczu podczas tego turnieju, gdyż reprezentanci Szwecji ulegli już w pierwszej rundzie reprezentacji Japonii 3-2 i nie awansowali dalej. W 1938 powołany do reprezentacji na Mistrzostwa Świata 1938 we Francji. Na Mundialu 1938 rozegrał wszystkie 3 mecze przeciwko reprezentacjom: Kuby, Węgier i Brazylii. W sezonie 1936-1937 wraz z klubem AIK Fotboll sięgnął po mistrzostwo Szwecji (Allsvenskan).

</doc>
<doc id="2755972" url="https://pl.wikipedia.org/wiki?curid=2755972" title="Tramwaje w Molinie">
Tramwaje w Molinie

Tramwaje w Molinie − zlikwidowany system komunikacji tramwajowej w Molinie w Chile.
Historia.
Komunikację tramwajową w Molinie uruchomiła około 1915 spółka "Ferrocarril Urbano Municipal". Od początku były to tramwaje konne. Sieć tramwajowa osiągnęła długość 3,7 km. Rozstaw szyn wynosił 600 mm. W 1915 tramwajami przewieziono 57 000 pasażerów, a w 1921 60 000. System tramwajowy zamknięto w 1927.

</doc>
<doc id="2755976" url="https://pl.wikipedia.org/wiki?curid=2755976" title="Kościół św. Jerzego w Kiejdanach">
Kościół św. Jerzego w Kiejdanach

Kościół św. Jerzego w Kiejdanach – gotycka świątynia farna wznosi się na skarpie doliny rzeki Niewiaży, która odgradza go od miasta Kiejdany.
Msza odbywa się w nim każdą niedzielę o godzinie 10:00 i 12:00. 
Historia.
Przypuszczalnie kościół murowany został zbudowany przez Zakon Krzyżacki po podpisaniu pokoju w Raciążku zawartego w 1403 roku (na tablicy informacyjnej na rynku miejskim znajduje się informacja, że cegły na jego budowę spławiono aż z Torunia). W 1600 roku Anna Radziwiłłówna Kiszczyna przekazała kościół protestantom, którzy posiadali go do roku 1627. Konsekrowany w 1662. Remontowany w 1758 roku. Spalony w 1782 roku. Plebania powstała w 1832 roku. Remontowany w 1839 i 1928 roku.
W dniu 31 lipca 1862 r. w farze odbył się ślub jednego z przywód­ców powstania styczniowego Zygmunta Sierakowskiego z Apolonią Dylewską.
Architektura.
Gotycka trójnawowa bazylika bezwieżowa na planie prostokąta o wymiarach nawy 23 x 24 m, z wieloboczną absydą. W części frontowej znajduje się niższa od nawy dzwonnica. 
Wnętrze.
Barokowe rzeźby św. Kazi­mierza i św. Stanisława Kostki przeniesione z Opitołoków.

</doc>
<doc id="2755977" url="https://pl.wikipedia.org/wiki?curid=2755977" title="Europejski Puchar Mistrzów w brydżu sportowym">
Europejski Puchar Mistrzów w brydżu sportowym

Europejski Puchar Mistrzów w brydżu sportowym (The European Champions’ Cup) – zawody brydżowe między mistrzami krajów federacji zrzeszonych w EBL. Aktualnie zawode te są organizowane corocznie.
Podsumowanie medalowe.
Poniższa tabela pokazuje zdobycze medalowe poszczególnych krajów.
"Po najechaniu kursorem nad liczbę medali wyświetli się wykaz zawodów (następna tabela), na których te medale zostały zdobyte."

</doc>
<doc id="2755980" url="https://pl.wikipedia.org/wiki?curid=2755980" title="Zhanna Block">
Zhanna Block



</doc>
<doc id="2755983" url="https://pl.wikipedia.org/wiki?curid=2755983" title="Zamek w Lübbenau">
Zamek w Lübbenau

Zamek w Lübbenau – zamek zlokalizowany w Lübbenau/Spreewald (dolnołuż. Lubnjow), na terenie Brandenburgii (Niemcy).
Zamek w stylu klasycystycznym wzniósł graf Rochus zu Lynar, duński dyplomata, po wojnach napoleońskich (1817-1839), na miejscu wcześniejszych wałów, które były pozostałością po pierwotnym założeniu obronnym, wywodzącym się jeszcze z czasów słowiańskich (IX-X wiek), a przebudowanym w 1301 ("Castrum Lubbenowe"). Do nacjonalizacji w 1945 (powołano tu szkołę) do rodziny Lynar należało wiele okolicznych dóbr. Po upadku NRD ród odzyskał obiekt i obecnie funkcjonuje tu hotel. 
Oprócz zamku na założenie składa się rozległy park ze stawem, oranżeria i inne zabudowania gospodarcze. W jednym z barokowych budynków znajduje się "Spreewaldmuseum" ("Muzeum spreewaldzkie") z ekspozycją regionalną. Obok zamku przebiega Szlak ogórkowy.

</doc>
<doc id="2755984" url="https://pl.wikipedia.org/wiki?curid=2755984" title="Lekkoatletyka na Letnich Igrzyskach Olimpijskich 2012 – bieg na 800 m mężczyzn">
Lekkoatletyka na Letnich Igrzyskach Olimpijskich 2012 – bieg na 800 m mężczyzn

Bieg na 800 metrów mężczyzn był jedną z konkurencji lekkoatletycznych rozgrywanych podczas XXX Igrzysk Olimpijskich w Londynie.
Wyznaczone przez IAAF minima kwalifikacyjne wynosiły 1:45,60 (minimum A) oraz 1:46,30 (minimum B).
Tytułu nie bronił mistrz olimpijski z Pekinu Wilfred Bungei. Przed rozpoczęciem olimpijskich zmagań głównym faworytem był rekordzista świata David Rudisha. Oprócz niego do końcowego tryumfu byli wymieniani jego rodacy Anthony Chemut i Timothy Kitum oraz aktualny halowy mistrz świata Etiopczyk Mohammed Aman.
Rywalizacja rozpoczęła się 6 sierpnia o 10:50 czasu londyńskiego, a finał odbył się trzy dni później o 20:00.
Mistrzem olimpijskim został David Rudisha z rekordem świata 1:40,91. Rekord świata juniorów ustanowił drugi na mecie Nijel Amos z Botswany. W finale siedmiu zawodników ustanowiło swoje rekordy życiowe.
Statystyka.
Rekordy.
Tabela przedstawia rekordy olimpijski, świata oraz poszczególnych kontynentów w tej konkurencji przed rozpoczęciem zawodów. 
Listy światowe.
Tabela przedstawia 10 najlepszych wyników uzyskanych w sezonie 2012 przed rozpoczęciem igrzysk.
Wyniki.
Eliminacje.
Do zawodów zgłoszono 56 zawodników i zostali oni podzieleni na 7 biegów eliminacyjnych. Bezpośrednio z każdego z nich do drugiej rundy awansowali trzej najszybsi zawodnicy (Q) oraz dodatkowo trzej z najlepszymi czasami, którzy zajęli miejsca gorsze niż trzecie w swojej serii (q). Ostatni wynik dający awans do półfinałów wynosił 1:48,27. Mimo iż Marcin Lewandowski zajął w swojej serii 5. miejsce, został dopuszczony do półfinałów po uwzględnieniu protestu (na ostatniej prostej Polak został podcinany przez Mohammada Al-Azemiego z Kuwejtu; Al-Azemi został zdyskwalifikowany).
Bieg 1.
Godzina: 10:50 
Bieg 2.
Godzina: 10:58 
Bieg 3.
Godzina: 11:06 
Bieg 4.
Godzina: 11:14 
Bieg 5.
Godzina: 11:22 
Bieg 6.
Godzina: 11:30 
Bieg 7.
Godzina: 11:38 
Półfinały.
Awans do finału uzyskiwało dwóch pierwszych zawodników (Q) plus dwóch z czasami (q).
Półfinał 1.
Godzina: 19:55 
Półfinał 2.
Godzina: 20:04 
Półfinał 3.
Godzina: 20:13 
Finał.
Godzina: 20:00 

</doc>
<doc id="2755987" url="https://pl.wikipedia.org/wiki?curid=2755987" title="Tramwaje w Parral">
Tramwaje w Parral

Tramwaje w Parral − zlikwidowany system komunikacji tramwajowej w Parral w Chile.
Historia.
Około 1911 spółka "Ferrocarril Urbano" uruchomiła tramwaje konne. Jedna linia tramwajowa o długości 1,2 km połączyła dworzec kolejowy z końcowym przystankiem Plaza. Linię poprowadzono wzdłuż Calle Aníbal Pinto. Rozstaw szyn wynosił 750 mm. Do obsługi linii posiadano 3 wagony. W 1915 przewieziono 53 856 pasażerów, a w 1920 63 500. Linię zamknięto w 1928.

</doc>
<doc id="2755988" url="https://pl.wikipedia.org/wiki?curid=2755988" title="Viktor Pečovský">
Viktor Pečovský

Viktor Pečovský (ur. 24 maja 1983 w Breźnie) – słowacki piłkarz grający na pozycji pomocnika. Od 2011 roku jest zawodnikiem klubu MŠK Žilina.
Kariera klubowa.
Swoją karierę piłkarską Pečovský rozpoczął w klubie Tatran Čierny Balog. Następnie w 1998 roku podjął treningi w Dukli Bańska Bystrzyca. W 2000 roku awansował do kadry pierwszej drużyny Dukli. W sezonie 1999/2000 zadebiutował w Dukli w pierwszej lidze słowackiej. W 2000 roku spadł z Duklą do drugiej ligi, a do pierwszej powrócił w 2003 roku. W sezonie 2004/2005 zdobył z Duklą Puchar Słowacji. W Dukli rozegrał 226 meczów i strzelił 37 goli.
Latem 2011 Pečovský przeszedł do MŠK Žilina. W klubie tym swój debiut zanotował 17 lipca 2011 w zremisowanym 1:1 domowym meczu z MFK Košice. W sezonie 2011/2012 wywalczył z Žiliną mistrzostwo Słowacji oraz zdobył Puchar Słowacji.
Kariera reprezentacyjna.
W swojej karierze Pečovský grał w młodzieżowych reprezentacjach Słowacji. W dorosłej reprezentacji zadebiutował 15 sierpnia 2012 w wygranym 3:1 towarzyskim meczu z Danią, rozegranym w Odense.

</doc>
<doc id="2755989" url="https://pl.wikipedia.org/wiki?curid=2755989" title="Viktor Pecovsky">
Viktor Pecovsky



</doc>
<doc id="2755990" url="https://pl.wikipedia.org/wiki?curid=2755990" title="Kościół św. Pawła Apostoła w Elblągu">
Kościół św. Pawła Apostoła w Elblągu

Kościół pw. św. Pawła Apostoła w Elblągu (niem. "St. Paulkirche") – świątynia w Elblągu, początkowo ewangelicko-augsburska, obecnie katolicka, zbudowana w latach 1892–1895. Znajduje się w północno-zachodniej części Elbląga.
Historia.
W 2 połowie XIX wieku północne przedmieście Elbląga rozwijało się w szybkim tempie. W krótkim czasie powstało tam duże osiedle, zamieszkałe głównie przez robotników pracujących w stoczni Schichaua. W 1885 roku w Kolonii Pangritza mieszkało ponad 1200 ewangelików. W 1890 roku rozpoczęto przygotowania miejsca pod nowy kościół. Nowa świątynia miała stanąć na wzgórzu zwanym "Stary Świat" ("Alte Welt"). Plany budowlane przygotowało elbląskie przedsiębiorstwo budowlane Otto Dempeyera, które potem budowała świątynię. 24 lipca 1892 roku położono kamień węgielny. Budowa posuwała się bardzo sprawnie, ponieważ już w Święto Reformacji 1893 roku po raz pierwszy zadzwoniły trzy nowe dzwony odlane przez firmę Colliera w Gdańsku. Przez następne dwa lata wyposażono wnętrze świątyni, a uroczyste poświęcenie odbyło się 31 października 1895 roku w obecności superintendentów gdańskiego i elbląskiego. W 1896 w Kolonii Pangritza utworzono samodzielną placówkę duszpasterską, zaś w 1899 roku erygowano parafię ewangelicką.
W czasie II wojny światowej z kościoła zarekwirowano 2 dzwony na cele wojenne.
W czasie oblężenia Elbląga kościół św. Pawła kościół został poważnie uszkodzony, a po zakończeniu walk zdewastowany przez żołnierzy Armii Czerwonej, którzy utworzyli w nim stajnię dla koni. Świątynia posiadała 5 uszkodzeń w wiązaniach dachowych, zniszczoną dachówkę, wieża w górnej części uszkodzona dwoma pociskami, prawie w całości była pozbawiona blachy. W apsydzie wyrwano okno łącznie z ramami, oraz rozbito główny ołtarz. Została również rozbita lewa zakrystia oraz zniszczone zostało większość okien.
Uszkodzony i zdewastowany kościół został przejęty przez zakon franciszkański latem 1945 roku. Po częściowym doprowadzeniu do stanu używalności świątynia została poświęcona 15 sierpnia 1945 roku. Remont kościoła trwał krótko, ponieważ zakończył się pod już koniec 1945 roku.
Opis budowli.
Jest to salowa nawa przykryta drewnianym stropem, imitującym otwartą więźbę, z płytkim prezbiterium i drewnianą emporą od strony zachodniej. Elewacja zewnętrzna posiada lizeny, połączone gzymsem kostkowym. Wieża, zakończona jest hełmem, który zbudowany jest z dwóch przenikających się dachów:dwuspadowego i namiotowego. Na każdej ścianie wieży znajduje się zegar. W kościele znajdują się m.in. 3 ołtarze, ambona oraz 14 stacji drogi krzyżowej. Większość wyposażenia pochodzi z 2 połowy XX wieku.
Organy.
Pierwsze organy w tym kościele zbudowało przedsiębiorstwo organmistrzowskie Orgelbau Anstalt A. Terletzki, Jnh. Ed. Wittek z Elbląga w 1893 roku. Instrument posiadał 14 głosów. Nie wiadomo nic o losach organów po 1945 roku. 
W styczniu 1960 roku zapadła decyzja budowy nowych organów do kościoła. Początkowo chciano sprowadzić organy z kościoła ewangelicko-augsburskiego w Świeradowie, jednak po podpisaniu umowy przełożeni pastora ze Świeradowa nakazali odstąpić od transakcji. Wojewódzka Rada Narodowa we Wrocławiu zezwoliła jednak na sprzedaż organów. Budowę instrumentu zlecono firmie Zygmunta Pietrzaka z Włocławka, która przejęła instrument ze Świeradowa jako zapłatę za nowe organy. W umowie uzgodniono wykonanie organów o 14 głosach (z przygotowanym miejscem na dalsze 5 głosów), dwóch manuałach z pedałem oraz pneumatyczną trakturą gry i rejestrów. Budowę współfinansowała Polonia ze Stanów Zjednoczonych. 13 listopada 1960 roku niekompletny jeszcze instrument poświęcił biskup warmiński Józef Drzazga. Brakujące 5 głosów zamontowano w latach późniejszych.
Obecnie organy posiadają 19 głosów, są w dobrym stanie technicznym, ale wymagają drobnych napraw. Jesienią 2022 instrument przeszedł przegląd i strojenie.

</doc>
<doc id="2755991" url="https://pl.wikipedia.org/wiki?curid=2755991" title="Albania na Letnich Igrzyskach Paraolimpijskich 2012">
Albania na Letnich Igrzyskach Paraolimpijskich 2012

Albanię na Letnich Igrzyskach Paraolimpijskich w Londynie reprezentował 1 zawodnik. Dla reprezentacji Albanii był to pierwszy start w igrzyskach paraolimpijskich.
Kadra.
Kolarstwo.
Mężczyźni

</doc>
<doc id="2755992" url="https://pl.wikipedia.org/wiki?curid=2755992" title="BC Chimki Moskwa">
BC Chimki Moskwa



</doc>
<doc id="2755995" url="https://pl.wikipedia.org/wiki?curid=2755995" title="Żłobin (Białoruś)">
Żłobin (Białoruś)



</doc>
<doc id="2755998" url="https://pl.wikipedia.org/wiki?curid=2755998" title="Parafia Narodzenia Najświętszej Maryi Panny w Wyszonkach Kościelnych">
Parafia Narodzenia Najświętszej Maryi Panny w Wyszonkach Kościelnych

Parafia pw. Narodzenia Najświętszej Maryi Panny w Wyszonkach Kościelnych – rzymskokatolicka parafia należąca do dekanatu Szepietowo, diecezji łomżyńskiej, metropolii białostockiej. Siedziba parafii mieści się w Wyszonkach Kościelnych.
Kościół parafialny.
Obecny kościół został wzniesiony w latach 1899-1904 według projektu arch. Franciszka Przecławskiego. Wieże zostały zniszczone w 1944 r. odbudowane 1950.
Według innych źródeł obecny kościół został wybudowany w latach 1904-1912.
Obszar parafii.
W granicach parafii znajdują się miejscowości:
Proboszczowie.
Proboszczowie posługujący w parafii (od roku 1778):

</doc>
<doc id="2755999" url="https://pl.wikipedia.org/wiki?curid=2755999" title="Waleriusz Arkadiusz Degler">
Waleriusz Arkadiusz Degler

Waleriusz Arkadiusz Degler ps. "Grad" (ur. 6 października 1920 w Jekaterynodarze, zm. 9 lutego 1944 w Częstochowie) – szef sztabu Armii Ludowej na okręg częstochowski, członek Związku Walki Młodych.
Życiorys.
Waleriusz Arkadiusz Degler pochodził z rodziny mającej tradycje narodowowyzwoleńcze. Jego dziadek Julian Mieczkowski był uczestnikiem powstania styczniowego, po upadku którego ukrywał się pod nazwiskiem Degler. Mimo zmiany tożsamości został jednak rozpoznany i zesłany na Syberię, gdzie urodził się jego syn, Arkadiusz. Waleriusz Arkadiusz Degler był synem Arkadiusza, urodził się w 1920 roku na Kaukazie i mieszkał tam z matką przez rok, podczas gdy ojciec jako żołnierz oddziałów gen. Lucjana Żeligowskiego walczył w Polsce. Przez całe życie używał należącego do ojca imienia "Arkadiusz".
Matka Deglera wróciła z nim z Kaukazu do Polski koniec 1921 roku. Do roku 1925 Degler wychowywał się na kresach wschodnich, gdzie jego ojciec pracował jako inżynier, po czym rodzina przeniosła się do Warszawy, gdzie w 1931 roku rozpoczął naukę w gimnazjum im. Józefa Poniatowskiego. Ucząc się w gimnazjum był harcerzem, m.in. komendantem drużyny zuchów na Żoliborzu. Po ukończeniu gimnazjum uczęszczał do Prywatnego Liceum Męskiego im. Bolesława Prusa w Warszawie, a po zdaniu matury w 1939 roku wstąpił na wydział budownictwa Politechniki Warszawskiej.
W czasie wojny obronnej zaangażował się w obronę stolicy, organizując brygady do kopania rowów przeciwczołgowych i okopów, a po klęsce zorganizował w grudniu podziemny ruch harcerski na Żoliborzu. Ze względu na obowiązek pracy, zaczął pracę w straży pożarnej, a jednocześnie wstąpił do ZWZ, ukończył tajną szkołę podchorążych i w ramach działalności partyzanckiej utworzył własną grupę dywersyjną, która m.in. przeprowadziła nieudany zamach na gubernatora Fischera.
Zagrożony aresztowaniem przez Gestapo, przeniósł się do Piotrkowa Trybunalskiego, gdzie zatrudnił się w straży pożarnej Zakładów Przetworów Drzewnych na Bugaju, produkującej śmigła do samolotów. Z powodu dwukrotnego pożarzu fabryki był podejrzany przez Gestapo o sabotaż, w związku z czym był zmuszony ukrywać się na przedmieściach Piotrkowa. Wkrótce potem wstąpił do oddziału AK "Trojan", zaczął też używać pseudonimu "Grad". W sierpniu 1943 roku jego oddział zorganizował zasadzkę pod wsią Dąbrówka, będącą odpowiedią na pacyfikację pobliskich wsi. W akcji zginęło 5 żandarmów. Raport Deglera dla dowódcy okręgu nie spotkał się z uznaniem, jego przełożeni mieli inną wizję działalności oddziału, w efekcie czego Degler odszedł z AK i trafił do oddziału GL, a w październiku 1943 roku trafił jako dowódca plutonu do Batalionu AL im. gen. J. Bema, operującego w powiecie częstochowskim, radomszczańskim i piotrkowskim. Wkrótce potem został nominowany na oficera wyszkolenia w sztabie okręgu częstochowsko–piotrkowskiego, a pod koniec listopada na szefa sztabu okręgowego AL.
W lutym 1944 roku Gestapo aresztowało kilku ludzi z batalionu im. Bema, którzy po torturach wyjawili znane im szczegóły działalności komunistycznej partyzantki w regionie częstochowskim. 9 lutego Gestapo urządziło zasadzkę na lokal przy ul. Garncarskiej 16 w Częstochowie, w którym znajdował się m.in. Degler. Degler bronił się, ostrzeliwując Niemców. Zginął z własnej broni, zabijając się ostatnim posiadanym nabojem.
Ciało Deglera zostało przewiezione do kostnicy, gdzie leżało kilka dni, ponieważ oficerowie Gestapo liczyli, że ktoś się po nie zgłosi.
Upamiętnienie.
Degler został pośmiertnie odznaczony Krzyżem Grunwaldu III Klasy (1947) i awansowany do stopnia porucznika, ponadto w październiku 1947 roku jego zwłoki zostały ekshumowane i pochowane na Cmentarzu Wojskowym na Powązkach (kwatera 6B-9-12).
W okresie PRL był patronem ulicy w Częstochowie, rozciągającej się między al. Lenina (obecnie Jana Pawła II) i ul. Skrzyneckiego. Obecnie ulica ta jest częścią ul. Dąbrowskiego.
Na ścianie domu, w którym zginął znajduje się odsłonięta 30 września 1959 roku tablica pamiątkowa z napisem ""Ppor. Arkadiusz Degler, ps. "Grad". 6 X 1920 – 9 II 1944. Szef Sztabu Armii Ludowej na Okręg Częstochowski. Członek Związku Walki Młodych, zamordowany w domu tym przez hitlerowskiego okupanta. Młodzież miasta Częstochowy. 23 IX 1959 r."".

</doc>
<doc id="2756000" url="https://pl.wikipedia.org/wiki?curid=2756000" title="Luigi Contarini (ujednoznacznienie)">
Luigi Contarini (ujednoznacznienie)



</doc>
<doc id="2756001" url="https://pl.wikipedia.org/wiki?curid=2756001" title="Luigi Contarini (doża)">
Luigi Contarini (doża)



</doc>
<doc id="2756004" url="https://pl.wikipedia.org/wiki?curid=2756004" title="Martin Rietveld">
Martin Rietveld

Martin Rietveld (ur. 28 kwietnia 1953 w Rotterdamie) – holenderski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Martin Rietveld osiągnął w 1978 roku, kiedy zdobył brązowy medal w wyścigu ze startu zatrzymanego amatorów podczas mistrzostw świata w Monachium. W zawodach tych wyprzedzili go jedynie Rainer Podlesch z RFN oraz inny reprezentant Holandii - Mattheus Pronk. Czterokrotnie zdobywał medale torowych mistrzostw kraju, ale nigdy nie zwyciężył. Startował także w wyścigach szosowych, zajmując między innymi trzecie miejsce w klasyfikacji generalnej Ronde van Drenthe w 1976 roku. Nigdy nie wystąpił na igrzyskach olimpijskich.

</doc>
<doc id="2756005" url="https://pl.wikipedia.org/wiki?curid=2756005" title="Bitwa pod Plassey">
Bitwa pod Plassey



</doc>
<doc id="2756007" url="https://pl.wikipedia.org/wiki?curid=2756007" title="Staaienveld">
Staaienveld



</doc>
<doc id="2756010" url="https://pl.wikipedia.org/wiki?curid=2756010" title="Little Mix">
Little Mix

Little Mix – brytyjski żeński zespół wokalny założony w 2011, w którego skład wchodzą Jade Thirlwall, Perrie Edwards i Leigh-Anne Pinnock.
Zwyciężczynie ósmego sezonu programu telewizyjnego "The X Factor" w 2011. Po wygraniu programu podpisały kontrakt płytowy z Syco Music, wytwórnią muzyczną Simona Cowella, a także wydały własną wersję utworu Damiena Rice’a „Cannonball”. W listopadzie 2012 wydały debiutancki album studyjny pt. "DNA", który zadebiutował na czwartym miejscu amerykańskiej listy "Billboard 200", bijąc rekord ustanowiony przez formację Spice Girls na najlepszy debiut pierwszego wydawnictwa brytyjskiego artysty w Stanach Zjednoczonych. W 2013 wydały drugi album pt. "Salute", który również był wysoko notowany na liście. W 2015 wydały trzeci album pt. "Get Weird", który zdobył certyfikat podwójnej platynowej płyty, nadany przez Brytyjski Przemysł Fonograficzny. W 2016 zaprezentowały czwarty album pt. "Glory Days", który stał się światowym fenomenem, docierając na szczyt notowania UK Albums Chart i stając się najszybciej sprzedającym się albumem na terenie Wielkiej Brytanii od czasów płyty Davida Bowiego pt. "Blackstar" z 2016. W 2018 wydały piąty album pt. "LM5", który został przyjęty pozytywnie przez krytyków muzycznych. 6 listopada 2020 wydały szósty album zatytułowany "Confetti""."
Laureatki czterech statuetek Europejskich Nagród Muzycznych MTV dla najlepszego brytyjskiego i irlandzkiego wykonawcy, dwóch nagród Brit Awards, a także Teen Choice Awards i Glamour Awards. W 2017 znalazły się w rankingu „100 najbardziej wpływowych Brytyjczyków” sporządzonym przez firmę Debrett’s.
14 grudnia 2020 roku Jesy Nelson ogłosiła swoje odejście z zespołu, co uargumentowała zbyt dużą presją, która negatywnie wpłynęła na jej zdrowie psychiczne. Piosenkarka zmagała się z problemami na tym tle od wielu lat.
Skład zespołu.
Perrie Edwards.
Perrie Louise Edwards urodziła się 10 lipca 1993 i była wychowana w osadzie Whiteleas w South Shields w Tyne and Wear przez rodziców Alexandra Edwardsa i Deborah Duffy. Ma starszego brata o imieniu Jonnie oraz młodszą, przyrodnią siostrę, Caitlin. Podczas castingu do programu "The X Factor" wykonała utwór kanadyjskiej piosenkarki Alanis Morissette, „You Oughta Know”. Uczęszczała do szkoły podstawowej Radipole w Weymouth, w hrabstwie Dorset, potem do szkoły katolickiej SS Peter and Paul RC Primary School. Studiowała w Mortimer Community College, ale później przeniosła się do Newcastle College, gdzie otrzymała dyplom BTEC za sztukę sceniczną. Jako nastolatka mieszkała przez dwa lata w mieście Hamilton w Nowej Zelandii. Od dziecka cierpi ona na atrezję przełyku i anosmię (brak zmysłu węchu).
Jade Thirlwall.
Jade Amelia Thirlwall urodziła się 26 grudnia 1992, będąc wychowana w osadzie Laygate w South Shields w Tyne and Wear jako pół egipcjanka, pół jemenka. Jest ona córką Jamesa Thirlwalla i Normy Badwi, a także starszą siostrą młodszego brata Karla. Do przesłuchań w programie "The X Factor" zgłosiła się dwukrotnie, w 2008 i 2010, gdzie odpadła na etapie bootcampu. Studiowała kilkadziesiąt dziedzin związanych ze sztuką sceniczną w koledżu w South Tyneside. W książce wydanej przez zespół, pt. "Our World" ujawniła o borykaniu się z jadłowstrętem psychicznym (anoreksją), czego powodem była przemoc w szkole oraz śmierć jej dziadka. Thirlwall jest sojuszniczką społeczności LGBTQ+. W kwietniu 2019 podpisała kontrakt wraz z Leigh-Anne Pinnock z TwentySeven i została oficjalną autorką tekstów piosenek. W październiku otworzyła własny bar koktajlowy oraz była jurorką w jednym z odcinku brytyjskiej edycji programu "RuPaul’s Drag Race". W tym samym roku podczas wyborów parlamentarnych w Wielkiej Brytanii stała się z jedną osób aprobujących Partię Pracy.
Leigh-Anne Pinnock.
Leigh-Anne Pinnock urodziła się 4 października 1991, będąc wychowana również w High Wycombe w Buckinghamshire jako córka Johna Pinnocka i Deborah Thornhill. Jest ona pochodzenia barbadoskiego i jamajskiego. Przed dołączeniem do zespołu pracowała jako kelnerka w Pizza Hut. Podczas przesłuchań do "The X Factor" wykonała utwór Rihanny „Only Girl (In the World)”. Przez pierwsze lata działalności grupy, jak sama przyznała, czuła się „niewidzialna”, zmagała się także z różnymi przejawami rasizmu. Od lutego 2015 prowadzi bloga modowego w serwisie Tumblr, „Leigh Loves”. W kwietniu 2019 r. stała się wraz z Gabrielle Urquhart założycielką marki In’a’Seashell, sprzedającej stroje kąpielowe, a także w tym samym czasie u boku Thirlwall oficjalnie autorką tekstów po podpisaniu umowy z TwentySeven.
Jesy Nelson.
Jessica Louise Nelson urodziła się 14 czerwca 1991 r. i była wychowana w mieście Romford, zlokalizowanym w zachodniej części Londynu przez rodziców Johna Nelsona i Janice White. Ma starszą siostrę, Jade, a także dwóch starszych braci o imionach Joseph i Jonathan. Podczas castingu do "The X Factor" wykonała ona utwór „Bust Your Windows” Jazmine Sullivan. Po dołączeniu do Little Mix, była ofiarą przemocy w sieci oraz nie radziła sobie z czasem będąc jeszcze w programie. Uczęszczała do Jo Richardson Community School, a następnie do Abbs Cross Academy &amp; Arts College w Hornchurch. Uczęszczała także do szkoły teatralnych im. Sylvii Young i Yvonne Rhodes. W 2014 roku zaczęła się spotykać z liderem zespołu Rixton, Jakiem Roche’em. Zaręczyli się oni w połowie lipca 2015, natomiast zerwali w listopadzie 2016. Grała główną rolę w filmie dokumentalnym "Jesy Nelson: Odd One Out" z 2019, skupiającym się na jej wizerunku, zdrowiu psychicznym i cybernękaniu. Ujawniła w nim, że w 2013 z powodu nienawiści ludzi oraz komentarzy na temat jej wyglądu oraz wagi próbowała popełnić samobójstwo. W listopadzie 2019 dokument otrzymał złotą nagrodę podczas OnSide Awards, a także zwyciężył w kategorii „The Factual Award” podczas 25. ceremonii rozdania nagród National Television Awards.
Historia.
2011–2015: "The X Factor" i pierwsze albumy.
Grupa powstała 19 sierpnia 2011 podczas ósmej serii brytyjskiej wersji programu "The X Factor". Na casting dziewczyny przyszły jako solistki, lecz zostały połączone w grupę, której mentorką została Tulisa Contostavlos. Na początku lipca 2012 na oficjalnym kanale YouTube girlsband opublikował lyric video do „Wings”, pierwszego singla promującego debiutancki album. Singiel stał się numerem 1. na świecie, a kilka dni później pojawił się także teledysk do utworu. We wrześniu 2012 ujawniły okładkę i tytuł swojej debiutanckiej płyty pt. "DNA", a także tytuł drugiego singla, również „DNA”. 19 listopada 2012 wydały debiutancką płytę, która powstała w wytwórni Simona Cowella – Syco. 11 listopada 2013 w Wielkiej Brytanii został wydany drugi album pt. "Salute".
Na gali Brit Awards 2015 potwierdziły nagranie nowego albumu, opisując go jako „cały, nowy dźwięk”, myśląc też o wydaniu go w 2015. Mając prawie 100 piosenek napisanych na album, 21 maja 2015 wydały główny singiel, „Black Magic”. Singiel przez trzy tygodnie utrzymał się na 1. miejscu na liście UK Singles Chart, będąc pierwszym singlem grupy dziewczęcej, który osiągnął taki wynik. Singiel znalazł się też na 8. pozycji w Australii oraz 67. w Stanach Zjednoczonych, stając się najwyżej notowanym singlem w kraju. Grupa wystąpiła pierwszy raz wraz ze singlem na stadionie Wembley podczas "Capital Summertime Ball 2015", oraz zaśpiewała inne single ze swojego repertuaru. Girlsband wystąpił też śpiewając „Black Magic” podczas Teen Choice Awards w sierpniu 2015, wygrywając też na gali swoją pierwszą nominację. Wraz ze współpracą z innymi autorami tekstów, Little Mix zostały autorkami tekstu singla Britney Spears oraz Iggy Azalei, „Pretty Girls”, wydanego w maju 2015.
15 lipca 2015 oznajmiły, że trzeci album będzie zatytułowany "Get Weird". 25 września 2015 wydały jedynie drugi singiel z ich płyty, „Love Me Like You”, który został wykonany premierowo w australijskiej wersji programu "X Factor" w październiku 2015, następnie na Royal Albert Hall w grudniu 2015 oraz na Capital Jingle Bell Ball. 6 listopada wydały album "Get Weird", z którym zadebiutowały na 2. miejscu listy UK Albums Chart i 13. na liście "Billboard 200", dzięki czemu Little Mix stało się jedyną grupą z Wielkiej Brytanii, mającą swoje trzy albumy, które zadebiutowały w Top 15 amerykańskiej listy. Płyta jest pokryta dwukrotną platyną w Wielkiej Brytanii oraz do sierpnia 2016 sprzedała ponad 600 tys. kopii. Podczas finału brytyjskiego "X Factor" wystąpiły z medleyem singli „Black Magic” i piosenki „Sax” Fleur East. 5 grudnia 2015 potwierdziły, że trzecim singlem z albumu będzie „Secret Love Song”, zawierający gościnne wokale Jasona Derulo. Oficjalnie został on wydany 3 lutego 2016. 24 lutego zaśpiewały go na gali Brit Awards 2016, na której były nominowane do zdobycia statuetek w kategoriach "Najlepszy brytyjski singiel" oraz "Najlepsze video brytyjskie".
13 marca 2016 wyruszyły w trasę koncertową pt. "The Get Weird Tour", która obejmowała występy w Europie, Australii i Azji. Ustanowiły rekord najlepiej sprzedającej się trasy arenowej w Wielkiej Brytanii w 2016. 11 kwietnia 2016 potwierdziły, że czwartym i ostatnim singlem z płyty będzie „Hair”, który zawiera wers od Seana Paula. Został on wydany 15 kwietnia 2016 i zajął 11. miejsce na liście UK Singles Chart oraz 10. miejsce w Australii.
2016–2017: "Glory Days" i reedycja.
21 czerwca 2016 potwierdziły rozpoczęcie pracy nad czwartym albumem studyjnym, który miał ukazać się „przed świętami Bożego Narodzenia”. W wywiadzie podczas V Festival w Chelmsford oznajmiły, że ich główny singiel z albumu, „Shout Out to My Ex”, zostanie wydany w październiku 2016. Piosenka została wydana 16 października po występie grupy w programie "X Factor". Singiel zadebiutował na pierwszym miejscu w Wielkiej Brytanii, sprzedając się w 67-tysięcznym nakładzie w sieci. Album pt. "Glory Days" ukazał się 18 listopada 2016 i zadebiutował na miejscu pierwszym na liście albumów w Wielkiej Brytanii, sprzedając się w nakładzie ponad 96 tys. egzemplarzy. 5 grudnia 2016 ogłosiły, że drugim singlem z "Glory Days" zostanie „Touch”, który został wydany 18 grudnia 2016 i osiągnął 4. pozycję na UK Singles Chart. Od 3 lutego do 15 kwietnia supportowały Arianę Grande podczas jej drugiej, światowej trasy pt. "Dangerous Woman Tour". Na gali Brit Awards 2017 zostały nominowane do trzech kategorii, wygrywając nagrodę w kategorii za „Najlepszy singiel brytyjski” (za „Shout Out to My Ex”). 3 marca 2017 wydały trzeci singiel z płyty, „No More Sad Songs”. 21 maja wyruszyły w trasę promującą ich czwarty album, "The Glory Days Tour". Do 3 września była ona częścią letniej trasy, "Summer Shout Out Tour", natomiast od 9 października do 26 listopada była ona częścią "Glory Days Tour". 26 maja 2017 zaprezentowały czwarty singiel z płyty, „Power” (z gościnnym udziałem angielskiego rapera Stormzy’ego).
W sierpniu 2017 wraz z latynoskim boysbandem CNCO wydały zremiksowaną wersję ich singla „Reggaeton Lento”. Singiel znalazł się na reedycji czwartego albumu girlsbandu pt. "Glory Days: The Platinum Edition", która została wydana 24 listopada 2017.
Od 2018: Letnia trasa koncertowa i "LM5".
27 listopada 2017 ogłosiły letnią trasę koncertową pt. "The Summer Hits Tour", której sprzedaż biletów rozpoczęła się 30 listopada. Trasa ruszyła 24 marca 2018 koncertem w Chibie (Japonia), gdzie odbywał się festiwal "PopSpring", natomiast zakończyła się 29 lipca w Inverness (Szkocja). 13 stycznia 2018 były nominowane do 38. ceremonii rozdania nagród BRIT Awards w kategoriach „Najlepszy brytyjski singel” i „Najlepszy brytyjski teledysk”. Tydzień po gali zostały laureatkami trzech nagród na pierwszej gali Global Awards. W maju potwierdziły zakończenie produkcji ich piątego albumu studyjnego oraz ogłosiły kolejną trasę koncertową. 22 czerwca pojawiły się gościnnie w singlu grupy Cheat Codes „Only You”, który znalazł się na ścieżce dźwiękowej "The Pool Party", promującej program randkowy ITV "Love Island". 12 października wydały pierwszy singiel z nowej płyty, „Woman Like Me” z gościnnym udziałem Nicki Minaj. Do utworu wypuściły teledysk, który od premiery osiągnął wynik ponad 200 mln wyświetleń w serwisie YouTube. Z singlem zajęły drugie miejsce na liście UK Singles Chart. 10 listopada zakończyły działalność z wytwórnią Syco Music, co tłumaczyły „słabą promocją materiału”. Podpisały kontrakt płytowy z wytwórnią RCA Records, pod której szyldem 16 listopada wydały piąty album studyjny pt. "LM5", zawierający 14 nagrań. 20 lutego 2019 zostały ogłoszone zdobywczyniami statuetki w kategorii „Najlepszy brytyjski teledysk” (za utwór „Woman Like Me”) na 39. rozdaniu nagród BRIT Awards. 14 czerwca wydały singiel „Bounce Back”.
Inspiracje muzyczne.
Inspiracjami muzycznymi Perrie Edwards są Christina Aguilera, Whitney Houston, Mariah Carey, Michael Jackson, oraz Steve Perry z amerykańskiego zespołu Journey. Jesy Nelson inspiruje się Spice Girls, TLC, i Missy Elliott. Dla Leigh-Anne Pinnock, Mariah Carey jest największą inspiracją muzyczną, natomiast dla Jade Thirlwall, Diana Ross, jej ulubiona wokalistka. Inspiracjami muzycznymi całej grupy są Beyonce, Destiny’s Child, En Vogue, Rihanna, oraz Michael Jackson.

</doc>
<doc id="2756011" url="https://pl.wikipedia.org/wiki?curid=2756011" title="Chico Bouchikhi">
Chico Bouchikhi

Jahloul "Chico" Bouchikhi (ur. 1954 w Arles) – francuski muzyk i współzałożyciel Gipsy Kings. Po rozstaniu się z zespołem, założył Chico &amp; the Gypsies.
Życiorys.
Bouchikhi urodził się w Arles w rodzinie imigrantów. Jego ojciec pochodził z Maroka, matka z Algierii. Jest żonaty, ma córkę Jose Reyes. Jego brat Ahmed Bouchiki został pomyłkowo zastrzelony przez agentów Mosadu w norweskiej miejscowości Lillehammer w lipcu 1973 roku, w tak zwanej Sprawie z Lillehammer.
Uhonorowany tytułem Artysty UNESCO na rzecz Pokoju.
Pomimo zabójstwa brata przez Mosad, Bouchikhi ze swoim zespołem zagrał koncert w Izraelu.
Grał również w czasie negocjacji pokojowych między Szymonem Peresem i Jaserem Arafatem podczas negocjacji pokojowych w Oslo.

</doc>
<doc id="2756013" url="https://pl.wikipedia.org/wiki?curid=2756013" title="Giovanni Bia">
Giovanni Bia

Giovanni Bia (ur. 24 października 1968 w Parmie) – włoski piłkarz, występujący podczas kariery na pozycji obrońcy.
Kariera klubowa.
Karierę piłkarską Giovanni Bia rozpoczął w drugoligowej Parmie w 1984. W 1986 przeszedł do czwartoligowej Perugii, z którą dwa lata później awansował do Serie C1. W 1990 powrócił do Parmy, lecz prawie natychmiast został wypożyczony do trzecioligowego Trento. Po powrocie do Parmy zadebiutował w Serie A 5 kwietnia 1992 w zremisowanym 1-1 meczu z Cagliari Calcio.
Z Parmą zdobył Puchar Włoch. W sezonie 1992–1993 występował w drugoligowej Cosenzy. Dobra gra w Cosenzy została zauważona w SSC Napoli, dokąd Bia trafił w 1993. Dobry sezon w Napoli zaowocowała transferem do Interu Mediolan. W barwach "nerroazurrich" zadebiutował 22 sierpnia 1994 w wygranym 3-0 meczu Pucharu Włoch z Lodigiani. Ostatni raz w barwach "czarno-niebieskich" wystąpił 14 maja 1995 w przegranym 1-4 meczu ligowym z S.S. Lazio. W Interze rozegrał 31 spotkań (23 w lidze, 2 w europejskich pucharach i 6 w Pucharze Włoch). W latach 1995–1998 był zawodnikiem Udinese Calcio. W sezonie 1997–98 był wypożyczony do Brescii.
W latach 1998–2001 był zawodnikiem Bologny. W Bolognie pożegnał się z Serie A, w której w latach 1992–2001 w Serie A Bia rozegrał 194 spotkań, w których zdobył 15 bramek. W sezonie 2001–2002 występował w drugoligowym francuskim AS Saint-Étienne. Karierę zakończył w trzecioligowej Reggianie w 2003.

</doc>
<doc id="2756016" url="https://pl.wikipedia.org/wiki?curid=2756016" title="Sasowie">
Sasowie



</doc>
<doc id="2756018" url="https://pl.wikipedia.org/wiki?curid=2756018" title="Pomocnicza policja porządkowa na okupowanej Białorusi">
Pomocnicza policja porządkowa na okupowanej Białorusi



</doc>
<doc id="2756021" url="https://pl.wikipedia.org/wiki?curid=2756021" title="Siarhiej Martynau (strzelectwo)">
Siarhiej Martynau (strzelectwo)



</doc>
<doc id="2756024" url="https://pl.wikipedia.org/wiki?curid=2756024" title="Janina Karolczyk">
Janina Karolczyk



</doc>
<doc id="2756025" url="https://pl.wikipedia.org/wiki?curid=2756025" title="Porównanie edytorów wideo">
Porównanie edytorów wideo



</doc>
<doc id="2756026" url="https://pl.wikipedia.org/wiki?curid=2756026" title="Jühnde (stacja kolejowa)">
Jühnde (stacja kolejowa)

Jühnde – stacja kolejowa znajdująca się na południowy wschód od miejscowości Jühnde, w kraju związkowym Dolna Saksonia, w Niemczech. Stacja została otwarta w 1991 r.

</doc>
<doc id="2756030" url="https://pl.wikipedia.org/wiki?curid=2756030" title="Jeździectwo na Letnich Igrzyskach Olimpijskich 1912 – WKKW indywidualnie">
Jeździectwo na Letnich Igrzyskach Olimpijskich 1912 – WKKW indywidualnie

Indywidualny wszechstronny konkurs konia wierzchowego (WKKW) był jedną z pięciu konkurencji jeździeckich rozgrywanych podczas V Letnich Igrzysk Olimpijskich w Sztokholmie w 1912 roku. Zawody odbyły się od 13 lipca do 17 lipca. Zwyciężył reprezentant gospodarzy Axel Nordlander, startujący na koniu "Lady Artist"
Oficjalną nazwą tej konkurencji był Wojskowy Konkurs Jeździecki. Konkurs obejmował pięć konkurencji jeździeckich. Dwie pierwsze zostały rozegrane 13 lipca, kolejne trzy w dniach 15–17 lipca, po jednej dziennie. Każda z reprezentacji mogła wystawić maksymalnie czterech jeźdźców. Jeźdźcy podczas startu nie mogli dokonać zmiany konia. Za każdą z konkurencji można było otrzymać 10 punktów.
Konkurencją rozpoczynającą WKKW była próba jeździecka na dystansie 55 kilometrów. Zawodnicy startowali od ósmej rano w odstępach pięciominutowych. Jeźdźcy mieli na pokonanie tego dystansu cztery godziny. Udało się to wszystkim, prócz dwóch zawodników – Francuz Albert Seigner za przekroczenie czasu o 40 sekund został ukarany utratą jednego punktu, a Duńczyk Carl Høst Saunte nie ukończył trasy. Najszybszy czas uzyskał Jacques Cariou.
Tego samego dnia rozegrano drugą konkurencję, jaką była próba terenowa. Na pięciokilometrowej trasie ustawiono przeszkody składające się głównie z płotów, z lub bez rowów, oraz z kanałów z wodą. Czas na przejechanie tej trasy wynosił 15 minut, którego żaden z zawodników nie przekroczył. Do zdobycia było maksymalnie 130 punktów, zeskalowane do punktów w klasyfikacji generalnej w proporcji 13:1. Za każde dotknięci przeszkody odejmowano dwa punkty. Trzech zawodników zostało zdyskwalifikowanych za pomylenie trasy. Trzynastu zawodników przejechało trasę czysto. Najszybciej dokonał tego Brytyjczyk Herbert Scott.
Po jednodniowej przerwie, 15 lipca rozegrano trzecią konkurencję jaką był bieg z przeszkodami. Czasem na przejechanie trasy było 5 minut 50 sekund. Punktu odejmowano za przekroczenie czasu lub za dotknięcie przeszkody (czego nie uczynił żaden z zawodników). Do zdobycia było maksymalnie 100 punktów, zeskalowane w proporcji 10:1. Trzech zawodników przekroczyło normę czasu. Także trzech zawodników nie ukończyło konkurencji – Duńczyk Carl Adolph Kraft nie pojawił się na starcie, Herbert Scott został zdyskwalifikowany za pomylenie trasy, zaś kolejny Brytyjczyk, Bryan Lawrence zaliczył upadek na przeszkodzie. Doznał wtedy niegroźnego uszkodzenia mózgu. Zwyciężył późniejszy złoty medalista, Szwed Axel Nordlander.
16 lipca rozegrano konkurs skoków przez przeszkody na parkurze. Czasem na przejechanie toru były 2 minuty 45 sekund. Punkty były odejmowane za zrzutki bądź przekroczenie normy czasu. Maksymalną liczbą punktów było 150, zeskalowane z proporcji 15:1. Jeden zawodnik nie pojawił się na starcie, a dwóch zostało zdyskwalifikowanych. Zwyciężył Ernst Casparsson zdobywając 145 punktów. Na czele uplasowało się dwóch zawodników – Francuz Bernard Meyer i Niemiec Friedrich von Rochow.
17 lipca rozegrano ostatnią i decydującą konkurencję, jaką było ujeżdżenie. Konkurs był oceniany przez siedmiu sędziów, mogących przyznać po 110 punktów. Maksymalną liczbą punktów było 770, zeskalowane z proporcji 77:1. Konkurencję zwyciężył Cariou, co dało my brązowy medal, przed zwycięzcą całego konkursu Nordlanderem.

</doc>
<doc id="2756032" url="https://pl.wikipedia.org/wiki?curid=2756032" title="Hermann Ponsteen">
Hermann Ponsteen



</doc>
<doc id="2756033" url="https://pl.wikipedia.org/wiki?curid=2756033" title="Roy Schuiten">
Roy Schuiten

Rob "Roy" Schuiten (ur. 16 grudnia 1950 w Zandvoort – zm. 19 września 2006 w Carvoeiro) – holenderski kolarz torowy i szosowy, pięciokrotny medalista torowych mistrzostw świata.
Kariera.
Pierwszy sukces w karierze Roy Schuiten osiągnął w 1970 roku, kiedy zajął trzecie miejsce w szosowy kryterium w Oisterwijk. W 1971 roku zdobył złoty medal na wojskowych mistrzostwach Holandii w wyścigu ze startu wspólnego. Rok później wystartował na igrzyskach olimpijskich w Monachium, gdzie zajął piątą pozycję w wyścigu na dochodzenie, zarówno drużynowo jak i indywidualnie. Wspólnie z Gerriem Fensem, Peterem Nieuwenhuisem i Hermanem Ponsteenem wywalczył brązowy medal w drużynowym wyścigu na dochodzenie podczas torowych mistrzostw świata w San Sebastián w 1973 roku. Na dwóch kolejnych torowych mistrzostwach świata: Montreal 1974 i Liège 1975 Holender zwyciężył w indywidualnym wyścigu na dochodzenie zawodowców. W tej samej konkurencji zdobył ponadto dwa srebrne medale: na mistrzostwach świata w Lecce w 1976 roku oraz rozgrywanych dwa lata później mistrzostwach w Monachium. W pierwszym przypadku wyprzedził go tylko Włoch Francesco Moser, a w drugim najlepszy był Gregor Braun z RFN. Startował także w wyścigach szosowych, wygrywając między innymi brytyjski Milk Race i holenderski Olympia's Tour w 1974 roku, francuski Chrono des Nations w 1974 i 1975 roku oraz niemiecki Eschborn-Frankfurt City Loop, szwajcarski Grosser Preis des Kantons Aargau i francuski Tour Méditerranéen w 1976 roku.
W latach 80' Schuiten przeprowadził się do Portugalii, gdzie otworzył własną restaurację. Zmarł z powodu krwotoku żołądka w 2006 roku w portugalskiej miejscowości Carvoeiro.

</doc>
<doc id="2756034" url="https://pl.wikipedia.org/wiki?curid=2756034" title="Kościół Najświętszego Serca Pana Jezusa w Sanoku">
Kościół Najświętszego Serca Pana Jezusa w Sanoku

Kościół Najświętszego Serca Pana Jezusa w Sanoku − świątynia parafii Najświętszego Serca Pana Jezusa w Sanoku. 
Mieści się w dzielnicy Posada, przy ulicy Kazimierza Lipińskiego.
Historia.
Fundusze na budowę kościoła powstały ze zbiorki dobrowolnych datków okolicznych mieszkańców, której przewodniczył naczelnik gminy Posada Olchowska, Maciej Kluska, jako sekretarz komitetu Budowy Kościoła, zaś plan budynku wykonał i budowę prowadził Władysław Chomiak (kierownikiem całej budowy był Maciej Kluska wraz z ks. Antonim Wołkiem). Kamień węgielny poświęcił 15 sierpnia 1927 ks. prałat Franciszek Salezy Matwijkiewicz, proboszcz sanocki. Budowa trwała pięć lat. Kościół został konsekrowany 15 września 1931 przez bpa Anatola Nowaka. Powstał jako filia parafii Przemienienia Pańskiego w Sanoku i Kościół Szkolny. Podczas II wojny światowej w 1944 roku został zniszczony w wyniku działań wojennych. Następnie odbudowany przez parafian. 8 kwietnia 1945 roku bp Franciszek Barda ustanowił samodzielną parafię Najświętszego Serca Pana Jezusa.
Podczas II wojny światowej w budynku plebanii parafii funkcjonowała Publiczna Szkoła Gospodarstwa Domowego i Szkoła Rzemiosła Dla Krawczyń.
W 1953 roku została wykonana polichromia w kościele. W 2009 roku kościół został gruntownie odremontowany i odnowiony.
Budynek został wpisany do gminnego rejestru zabytków miasta Sanoka, opublikowanego w 2015.

</doc>
<doc id="2756036" url="https://pl.wikipedia.org/wiki?curid=2756036" title="Wiesław Pawluk">
Wiesław Pawluk

Wiesław Pawluk (ur. 15 czerwca 1956, zmarł w maju 2015 w Wuppertalu) – polski sztangista, mistrz Polski i Niemiec, medalista mistrzostw Europy.
Życiorys.
Był zawodnikiem Odry Opole. Dwukrotnie zdobył brązowy medal mistrzostw Europy w kategorii 60 kg (1980 z wynikiem 275 kg (125 kg + 150 kg) i 1982 z wynikiem 285 kg (125 kg + 160 kg)). W mistrzostwach świata zajmował miejsca: 5. (1981), 4. (1982) i 6. (1986), w mistrzostwach Europy ponadto: 4. (1981) i 5. (1987).
W 1980 był rezerwowym na Igrzyskach Olimpijskich w Moskwie.
Trzykrotnie zdobył mistrzostwo Polski w kategorii 60 kg w 1980, 1982 i 1986, raz wicemistrzostwo Polski w kategorii 60 kg w 1983, dwa razy brązowy medal w kategorii 60 kg w 1981 i w kategorii 67,5 kg w 1985.
Pod koniec lat 80. wyjechał do Niemiec i został mistrzem tego kraju w kategorii 67,5 kg w 1988 oraz wicemistrzem w tej samej kategorii w 1989. 
Rekord życiowy:

</doc>
<doc id="2756037" url="https://pl.wikipedia.org/wiki?curid=2756037" title="Nagroda Naukowa KLIO">
Nagroda Naukowa KLIO



</doc>
<doc id="2756038" url="https://pl.wikipedia.org/wiki?curid=2756038" title="Rómulo Betancourt">
Rómulo Betancourt

Rómulo Betancourt znany jako "ojciec demokracji wenezuelskiej" (ur. 22 lutego 1908, zm. 28 września 1981) – polityk i prawnik, przywódca lewicowego ruchu studenckiego przeciwko Juanowi Vicente Gómezowi, założyciel partii Akcja Demokratyczna (1941), po obaleniu w 1945 dyktatury wojskowej prezydent, następnie na emigracji wskutek przewrotu Carlosa Delgado Chalbauda, ponownie prezydent w latach 1959-1964.
Jako młody człowiek wyjechał z Wenezueli do Kostaryki, gdzie dołączył do radykalnych studenckich grup komunistycznych. W wieku 22 lat został liderem tamtejszej partii komunistycznej. W 1937 powrócił do Wenezueli i zrezygnował z komunistycznych poglądów. Założył opozycyjną partię Akcja Demokratyczna mającą umiarkowany charakter. W latach 40. stał się politykiem rozpoznawanym na arenie południowoamerykańskiej. Współpracował z politykami spoza Wenezueli. Według Jorge Eliécerowi Gaitánowi będącego przywódcą kolumbijskich liberałów, Betancourt zaoferował mu broń i pieniądze do wywołania w Kolumbii rewolucji antyrządowej. Akcja Demokratyczna nie uznała stopniowych i powolnych reform wprowadzanych przez Isaíasa Medine Angarite uważając je za niewystarczające. W 1945 roku Betancourt objął rządy na skutek puczu dokonanego przez Patriotyczny Związek Wojskowy. Wojskowi utworzyli co prawda początkowo Rewolucyjną Juntę Wojskową lecz szybko oddali władzę w ręce cywili. Betancourt rozpoczął proces demokratyzacji kraju. W 1948 roku jego rządy i proces demokratyzacji zatrzymany został przez pucz dokonany przez prawicowych wojskowych (z których część była organizatorami zamachu z 1945 roku). W wyniku przewrotu władzę w kraju objął Carlos Delgado Chalbaud, który wziął udział w puczu 1945 roku a następnie Marcos Pérez Jiménez. Rządy dyktatora przerwało zbrojne powstanie z 1958 roku. Głową państwa został przedstawiciel armii Wolfgang Larrazábal, zyskał on znaczną popularność w społeczeństwie. 14 grudnia 1958, na dwa tygodnie przed planowanymi wyborami prezydenckimi, odszedł ze sprawowanej funkcji przewodniczącego junty. W wyborach starli się ze sobą Betancourt i Larrazábal. Konkurent Betancourta zyskał poparcie Republikańskiej Unii Demokratycznej i Komunistycznej Partii Wenezueli, Betancourt natomiast reprezentował Akcję Demokratyczną. Betancourt zdobył 1 284 092 głosów wygrywając tym samym wybory, jego kontrkandydat zdobył natomiast 902 tysiące głosów.
W październiku 1958 roku doszło do porozumienia trzech największych partii Wenezueli - Akcji Demokratycznej która przyjęła socjaldemokratyczny program, Republikańskiej Unii Demokratycznej oraz chadeckiej Partii Społeczno-Chrześcijańskiej (COPEI). Na skutek antykomunistycznej linii Betancourta z porozumienia wykluczono Komunistyczną Partię Wenezueli. Działacze tych partii spotkali się w rezydencji Rafaela Caldery, gdzie ustalili oni wspólną strategię i zdecydowali o niedopuszczeniu w kraju do rewolucji ani zamachu stanu. Partie te doprowadziły do zmiany konstytucji wenezuelskiej w 1961, wprowadzając do niej zapisy rozszerzające kompetencje prezydenta. Przywódcy AD a więc w tej liczbie Betancourt, URD i COPEI ustalili iż w ciągu pięciu kolejnych lat, tj. podczas kadencji prezydenta, który miał być wybrany w grudniu, kierowane przez nich organizacje będą działały według zasad: respektowania wyników wszystkich wyborów, szacunku dla konstytucji, niezależnie od wyników wyborów, zwycięska partia będzie tworzyła rząd jedności narodowej z udziałem przedstawicieli pozostałych sygnatariuszy porozumienia, każdy rząd jedności narodowej będzie realizował program oparty na wspólnie ustalonych założeniach. Początkowo założenia te miały pozostawać w mocy jedynie pięć lat, w rzeczywistości przetrwały do zwycięstwa Rafaela Caldery w wyborach prezydenckich w 1993, lub według innych do 1999, gdy prezydentem wybrany został Hugo Chávez. 24 czerwca 1960 Betancourt przetrwał próbę zamachu na swoje życie, zorganizowaną przez dominikańskiego dyktatora Rafaela Trujillo, który ściągnął na siebie z tego powodu gwałtowne pogorszenie stosunków z innymi państwami. Druga kadencja Betancourta były okresem zmagania się z ruchem partyzanckim i podziałami gospodarczo-politycznymi - w 1962 roku Rewolucyjny Ruch Lewicy (utworzony w dużej mierze przez byłych członków Akcji Demokratycznej) zorganizował nieudane powstanie znane jako "El Carupanazo", miesiąc później w Puerto Cabello, batalion wojska powstał przeciwko rządowi, wydarzenie to przeszło do historii jako "Porteñazo" w wyniku tejże rebelii zginęło około 400 osób. Prezydent pomimo zmagań z partyzantką dokonał wielu istotnych reform - rozszerzył programy opieki społecznej, zwiększył wydatki na edukację, opowiadał się za zagranicznymi inwestycjami i podejmował starania w celu zwiększenia zróżnicowania gospodarki, by ograniczyć jej zależność od eksportu ropy naftowej.

</doc>
<doc id="2756040" url="https://pl.wikipedia.org/wiki?curid=2756040" title="Acarana">
Acarana



</doc>
<doc id="2756042" url="https://pl.wikipedia.org/wiki?curid=2756042" title="Platycanthus">
Platycanthus



</doc>
<doc id="2756043" url="https://pl.wikipedia.org/wiki?curid=2756043" title="Jerzy Machlejd">
Jerzy Machlejd

Jerzy Artur Machlejd, ps. "JAM" (ur. 3 lutego 1901 w Warszawie, zm. 1940 w Charkowie) – polski polityk, doktor nauk prawnych, oficer rezerwy kawalerii Wojska Polskiego. Ofiara zbrodni katyńskiej.
Życiorys.
Wywodził się z rodziny o korzeniach szkockich. Jego antenaci należeli do klanu MacLeodów. Był synem warszawskiego przedsiębiorcy z branży ogrodniczej Artura Machlejda, bratankiem pastora luterańskiego Juliana Machlejda, bratem inżyniera ogrodnictwa Józefa Machlejda i wnukiem browarnika Karola Machlejda.
Ukończył Gimnazjum Męskie im. Mikołaja Reja w Warszawie. Studiował na Wydziale Prawa Uniwersytetu Warszawskiego. W czasie studiów prawniczych był sędzią i członkiem Rady Nadzorczej Bratniej Pomocy, skarbnikiem Koła Prawników, a także prezesem Konferencji Delegatów Kół Naukowych i członkiem korporacji akademickiej Welecja. W 1924 roku uzyskał tytuł magistra. W 1934 roku zakończył przewód i obronił pracę doktorską na temat rewolucji francuskiej. 
Pracował na dyrektorskim stanowisku w Zakładach Ogrodniczych Ulrichów. Był sędzią Sądu Okręgowego w Warszawie, członkiem Rady i Zarządu Stowarzyszeń Kupców Polskich, członkiem Komisji Odwoławczej Warszawskiej Izby Skarbowej. 
W listopadzie 1918 roku jako gimnazjalista służył w ochotniczym batalionie harcerskim Wojska Polskiego. W czasie wojny polsko-bolszewickiej zgłosił się na ochotnika do służby wojskowej. Służył w 2 baterii 9 dywizjonu artylerii konnej. Po zakończeniu studiów uniwersyteckich od 1924 roku był kawalerzystą w 7 pułku ułanów w Mińsku Mazowieckim. W 1925 roku ukończył Szkołę Podchorążych Rezerwy Kawalerii przy 2 Dywizji Kawalerii w Ostrołęce. Odbył ćwiczenia rezerwy w: 7 pułku ułanów (1930), 1 pułku szwoleżerów (1933) i Składnicy Materiału Intendenckiego w Brześciu (1936). Na stopień podporucznika został mianowany ze starszeństwem z 1 stycznia 1931 i 70. lokatą w korpusie oficerów rezerwy kawalerii. W 1934 posiadał przydział w rezerwie do 2 pułku ułanów.
Poseł na Sejm II RP V kadencji. Członek klubu parlamentarnego OZN. Pracował w komisjach sejmowych: budżetowej, przemysłowo-handlowej, rolnej i dla zmiany ordynacji wyborczej. 
Interesował się historią, geografią i poezją. Prowadził badania genealogiczne rodziny Machlejdów. W 1937 roku odbył podróż do Szkocji, podczas której odwiedził gniazdo swojego rodu – zamek Dunvegan na wyspie Skye. Nawiązał bliskie kontakty z wieloma brytyjskimi przedstawicielami klanu MacLeodów. W 1929 roku opublikował pod pseudonimem "JAM" tomik wierszy "Mowa kwiatów". Wspólnie z antropogeografem Bogdanem Zaborskim był autorem mapy narodowościowej kresów północno-wschodnich i Litwy. Pozostawił po sobie nieukończoną pracę naukową o pochodzeniu nazw miast polskich. 
Po agresji III Rzeszy na Polskę we wrześniu 1939 roku zgłosił się na ochotnika do Wojska Polskiego, mimo że jako parlamentarzysta nie był objęty mobilizacją. Po agresji ZSRR na Polskę dostał się do niewoli radzieckiej. Przebywał w obozie w Starobielsku. Wiosną 1940 zamordowany przez NKWD w Charkowie, pochowany potajemnie w masowej mogile w Piatichatkach. Obecnie spoczywa na Cmentarzu Ofiar Totalitaryzmu w Charkowie. Symboliczny grób znajduje się na cmentarzu ewangelicko-augsburskim w Warszawie (aleja A, grób 29). Ponadto upamiętnia go tabliczka kommemoratywna w kaplicy katyńskiej katedry polowej Wojska Polskiego w Warszawie.
5 października 2007 roku Minister Obrony Narodowej Aleksander Szczygło mianował go pośmiertnie do stopnia kapitana. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2756044" url="https://pl.wikipedia.org/wiki?curid=2756044" title="Teatr Narodowy w Tiranie">
Teatr Narodowy w Tiranie

Teatr Narodowy w Tiranie () – narodowa scena Albanii, znajdująca się w dawnym budynku Kinoteatru "Kosowa", wzniesionego w 1939 w Tiranie.
Historia.
W kwietniu 1944 decyzją Sztabu Głównego Armii Narodowowyzwoleńczej został powołany do życia Centralny Teatr Armii Narodowowyzwoleńczej (Teatri Qendror i Ushtrisë Nacionalçlirimtare), który początkowo skupiał w swoich szeregach 16 aktorów, w tym dwie kobiety. W kwietniu 1945 odbywał się w Tiranie II kongres Młodzieży Antyfaszystowskiej. Dla jego uczczenia zebrano grupę 50 aktorów z teatru partyzanckiego, która pod kierunkiem Sokrata Mio przygotowała spektakl "Topaz", na motywach dramatu Marcela Pagnola. Datę premiery (29 kwietnia 1945) uznano z czasem za początek działalności Teatru Narodowego. W maju 1945 ukazało się ogłoszenie w gazetach codziennych, zachęcające utalentowanych amatorów do wstępowania w szeregi tworzonego od podstaw teatru. W tym samym czasie teatr przyjął nazwę Zawodowego Teatru Państwowego (Teatri Profesionist i Shtetit). 25 maja 1945, już na scenie dawnego Kinoteatru "Kosowa" (wzniesionego w 1939 przez włoskie władze okupacyjne) odbyła się premiera sztuki "Kochanek", na motywach dramatu Janko Veselinovicia. Spektakl reżyserowali Božo Nikolić i Sokrat Mio.
W 1946 funkcję głównego reżysera teatru objął Pandi Stillu, który ukończył kurs dla reżyserów teatralnych w Bukareszcie. Kadrę aktorską zasiliła grupa artystów, występujących dotąd w teatrze wojskowym (Loro Kovaçi, Marie Logoreci, Violeta Manushi, Besa Imami). W tym samym roku zrealizowano 10 premier. W 1947 funkcję dyrektora objął Kolё Jakova. Z teatrem ściśle współpracował doradca radziecki w ministerstwie kultury, znany reżyser Władimir Fiodorowicz Dudin. Z jego inicjatywy w 1947 uruchomiono przy teatrze kursy aktorskie (na bazie tych kursów powstała Wyższa Szkoła Aktorska im. Aleksandra Moisiu). W ciągu pierwszych pięciu lat działalności teatru odbyło się 110 przedstawień, które obejrzało 60 747 widzów.
Do roku 1991 teatr niezmiennie działał w konwencji socrealistycznej, zmiany nastąpiły dopiero w 1991 wraz z objęciem stanowiska dyrektora teatru przez Roberta Ndrenikę. Wymiar symboliczny miało wystawienie 29 marca 1991 sztuki "Wizyta starszej pani" Friedricha Dürrenmatta, co uznano za pierwszą próbę rozliczenia komunistycznej przeszłości przez scenę narodową. Od 1947 scena działała pod nazwą Teatru Ludowego (Teatri Popullor), która w 1991 przybrała dzisiejszą formę Teatr Narodowy (Teatri Kombëtar). W 1999 dalsze użytkowanie budynku, w którym znajduje się teatr stanęło pod znakiem zapytania. Dla teatru zaczął się okres przebudowy i ograniczonej do minimum działalności scenicznej. Po przebudowie i powiększeniu budynek teatru został ponownie oddany do użytku w 2004. Obecnie funkcję dyrektora teatru pełni Hervin Çuli. W 2018 rząd Ediego Ramy zdecydował o wyburzeniu budynku teatru i włączenia go do planowanego centrum handlowego, które ma powstać w centrum miasta. Projekt wywołał protesty środowisk artystycznych. 17 maja 2020 rano budynek został zburzony.
Repertuar.
Wśród sztuk wystawianych przez scenę narodową dominowały dramaty autorów albańskich i rosyjskich. Do 1989 na liście najpopularniejszych sztuk wystawianych na tej scenie pierwsze miejsca zajmują dramaty albańskie: "Prefekt" Besima Levonji (295 przedstawień), "Karnawał w Korczy" Spiro Çomory (285 przedstawień) i "Dziewczyna z gór" (265 przedstawień). Co najmniej dwukrotnie wystawiano autorów polskich: we wrześniu 1962 odbyła się premiera "Moralności Pani Dulskiej" Gabrieli Zapolskiej, a w czerwcu 1998 dramatu "Letni dzień" Sławomira Mrożka.

</doc>
<doc id="2756046" url="https://pl.wikipedia.org/wiki?curid=2756046" title="Kurtamia">
Kurtamia



</doc>
<doc id="2756047" url="https://pl.wikipedia.org/wiki?curid=2756047" title="TOZ-Jedies">
TOZ-Jedies

TOZ−Jedies (Wiadomości TOZu) – miesięcznik w języku jidysz poświęcony zagadnieniu ochrony zdrowia ludności żydowskiej w Polsce, wydawany w Warszawie w latach 1927−1939.
Periodyk wydawany był przez Towarzystwo Ochrony Zdrowia Ludności Żydowskiej w Polsce (TOZ). Od 1932 roku część artykułów miała streszczenia w języku polskim. Redaktorem był Lejb Wulman, potem Szmul Lakierman. Z czasopismem współpracowali m.in. Jakub Appenszlak, Salomon Czortkower, Henryk Higier, Ludwik Hirszfeld, Emanuel Ringelblum, Cemach Szabad, Abraham Wirszubski.

</doc>
<doc id="2756048" url="https://pl.wikipedia.org/wiki?curid=2756048" title="Niemiecka Kompania Zmotoryzowana">
Niemiecka Kompania Zmotoryzowana

Niemiecka Kompania Zmotoryzowana (wł. "Compagnia Autocarrata Tedesca", niem. "Deutsche Motorisierte Kompanie") – mały oddział wojskowy sformowany przez Włochów z niemieckich ochotników w czasie kampanii wschodnioafrykańskiej podczas II wojny światowej.
Historia oddziału.
Po wybuchu II wojny światowej w Europie, niemieccy obywatele przebywający we francuskich i brytyjskich koloniach w Afryce kierowali się na tereny kontrolowane przez sojusznicze Włochy. Do Włoskiej Afryki Wschodniej przybyło przed 10 czerwca 1940 od około 140 do 150 Niemców, głównie z Tanganiki i Kenii. Znaczna część z nich przypłynęła na pokładzie włoskiego statku "Piave". W portach włoskich kolonii ukryło się również kilka niemieckich statków handlowych. Po przystąpieniu Włoch do wojny Niemcy wyrazili chęć walki u boku sojuszników przeciwko Brytyjczykom. Włoskie dowództwo nie pozostało obojętne i zaczęło formować oddział wojskowy, który ostatecznie osiągnął siłę kompanii.
Większość Niemców miała dotychczas słabe przeszkolenie wojskowe lub nie przeszła go w ogóle. Niemców wyposażono we włoskie mundury i broń. Na uzbrojenie ochotników składały się pistolety Glisenti, karabiny Carcano, karabiny maszynowe Breda i Schwarzlose. Oddziałowi przydzielono też kilka zaimprowizowanych wozów opancerzonych i ciężarówek. Szkolenie jednostka przeszła w erytrejskim mieście Asmara.
2 lipca 1940 została ostatecznie sformowana Niemiecka Kompania Zmotoryzowana. Gubernator Erytrei, generał Luigi Frusci zanotował w raporcie: Dowódcą został niemiecki oficer rezerwy, porucznik Gustav Hamel, który brał udział w walkach I wojny światowej. Symbolem oddziału stała się trójkątna flaga, nadana mu przez generała Frusciego. Po jednej stronie znajdowała się na niej flaga Włoch, po drugiej flaga III Rzeszy.
Istnienie jednostki było szeroko wykorzystywane przez włoską propagandę w audycjach radiowych nadawanych z Addis Abeby.
Kompanię włączono w strukturę jednego z włoskich batalionów zmotoryzowanych. W listopadzie 1940 Niemcy po raz pierwszy wzięli udział w akcjach na pograniczu Erytrei i Sudanu. W 1941 uczestniczyli w bitwach o Agordat i Keren. W czasie odwrotu wojsk włoskich do Asmary "Compagnia Autocarrata Tedesca", jako ariergarda, prowadziła działania osłaniające. 
W styczniu 1941 na stanowisku dowódcy kompanii Hamela zastąpił przybyły samolotem z Niemiec podporucznik Heinz Werner Schmidt. Jednak już w marcu opuścił on jednostkę odlatując do Libii, gdzie został przydzielony jako adiutant generała Erwina Rommla, dowódcy Afrika Korps.
Reszta żołnierzy, która przetrwała zajęcie Erytrei przez wojska alianckie dołączyła do wojsk dowodzonych przez księcia Amedeo d’Aostę. Pod jego dowództwem służyli podczas bitwy pod Amba Alagi w maju 1941, gdzie oddział został kompletnie zniszczony.
Według Heinza Wernera Schmidta tylko kilkorgu z niemieckich ochotników udało się uciec z Afryki Wschodniej i dotrzeć na pokładzie czterech włoskich okrętów podwodnych do włoskiej bazy morskiej Betasom w Bordeaux.

</doc>
<doc id="2756051" url="https://pl.wikipedia.org/wiki?curid=2756051" title="Uruguaysuchus">
Uruguaysuchus

Uruguaysuchus – rodzaj krokodylomorfa z kladu Notosuchia. Wiek osadów formacji Guichón, z której pochodzą jego szczątki, jest trudny do ustalenia – prawdopodobnie powstały one w „środkowej” kredzie.
Budowa.
"Uruguaysuchus" był niewielkim krokodylomorfem – holotyp mierzy około 1,2 m długości, jego tułów pokrywały osteodermy. Dokładne poznanie jego osteologii jest niemożliwe, ponieważ holotyp, będący najbardziej kompletnym okazem, jest niedostępny do badań. Podobnie jak wiele innych Notosuchia, "Uruguaysuchus" cechuje się heterodontycznym uzębieniem, z 1–2 zębami przypominającymi siekacze, 1 analogicznym do kła, około dwukrotnie większym od pozostałych zębów, i 9–10 zakłowymi w szczęce, w żuchwie natomiast znajdowało się 6–7 zębów podobnych do siekaczy i 10–11 zębów położonych za nimi. Prawdopodobnie liczba zębów w szczękach mogła różnić się pomiędzy osobnikami tego samego gatunku. Pysk "Uruguaysuchus" miał w przybliżeniu kształt szufli.
Systematyka.
Całkowicie przegrodzone nozdrza wewnętrzne, dobrze wykształcone wyrostki przedni i tylny na bocznej krawędzi kości zewnętrznoskrzydłowej, kość zębowa nie sięgająca poniżej okna żuchwowego, brak przegród międzyzębodołowych ("interalveolar septa"), lekko wydłużona faseta stawowa ("glenoid facet"), na której nie występuje tylny grzebień oraz udział kości nadkątowej w fasecie stawowej to kombinacja cech występująca u bazalnych przedstawicieli Notosuchia, obecna również u "Uruguaysuchus". Carlos Rusconi zaklasyfikował "Uruguaysuchus" do odrębnej rodziny Uruguaysuchidae, przy czym uważał ją za blisko spokrewnioną z Notosuchidae. W 1971 roku, w pracy nazywającej Notosuchia, Zulma Gasparini zaliczyła do Uruguaysuchidae również rodzaj "Araripesuchus". Późniejsze analizy kladystyczne zwykle umiejscawiały oba te rodzaje w zbliżonych miejscach drzewa filogenetycznego, choć nie jako taksony siostrzane: np. według Sereno i Larssona (2009) "Uruguaysuchus" był bliżej spokrewniony z "Anatosuchus" i "Simosuchus", a według Turnera i Serticha (2010) cztery gatunki "Araripesuchus" tworzą parafiletyczną grupę zewnętrzną dla kladu obejmującego "Uruguaysuchus" i większość pozostałych przedstawicieli Notosuchia. Z kolei według analizy Soto i współpracowników (2011), pierwszej uwzględniającej nowy okaz "Uruguaysuchus", te dwa rodzaje tworzą monofiletyczną rodzinę Uruguaysuchidae, choć wsparcie dla takiej hipotezy jest względnie słabe. Autorzy nie wykluczyli możliwości, że "Uruguaysuchus" może być bliżej spokrewniony z bardziej zaawansowanymi Notosuchia.
Z dwóch gatunków nazwanych przez Rusconiego, Soto i in. akceptują tylko "U. aznarezi", a holotyp "U. terrai" uznają za okaz młodociany "U. aznarezi". Różnica w liczbie zębów pomiędzy nimi prawdopodobnie wynika z wewnątrzgatunkowej zmienności, a nie różnic filogenetycznych.
Paleobiologia.
Połączone stawowo szkielety kilku osobników odnaleziono na powierzchni około 2 m2, co sugeruje, że zginęły one w wyniku obsunięcia się ściany nory, w której przebywały. Do kopania "Uruguaysuchus" mógł wykorzystywać łopatowaty pysk, jednak w obliczu braku cech morfologicznych jednoznacznie dowodzących zdolności do rycia nor pozostaje to spekulacją. Heterodontyzm i duże różnice pomiędzy zębami przypominającymi siekacze a „zakłowymi” sugerują, że "Uruguaysuchus" był wszystkożerny.
Historia odkryć.
Podczas drążenia studni w pobliżu Guichón w 1932 roku natrafiono na częściowe szkielety należące do co najmniej siedmiu krokodylomorfów. Agronom Jorge Aznárez przesłał je do zbadania paleontologowi Lucasowi Kraglievichovi, który jednak wkrótce zmarł. Jego żona przekazała je innemu paleontologowi – Carlosowi Rusconiemu, który w 1933 roku opublikował obszerny opis szczątków. Na podstawie tych skamieniałości Rusconi wyróżnił dwa gatunki krokodylomorfów: "Uruguaysuchus aznarezi" i "U. terrai". Okazy holotypowe obu tych gatunków od dawna znajduje się w prywatnej kolekcji Aznárezów i są niedostępne do badań naukowych, natomiast paratypy zaginęły. Kolejny okaz pochodzący z tej samej lokalizacji odnaleziono jednak w zbiorach Facultad de Ciencias w Montevideo i szczegółowo opisano w 2011 roku.

</doc>
<doc id="2756052" url="https://pl.wikipedia.org/wiki?curid=2756052" title="Uruguaysuchus aznarezi">
Uruguaysuchus aznarezi



</doc>
