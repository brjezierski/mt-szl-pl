<doc id="2784911" url="https://pl.wikipedia.org/wiki?curid=2784911" title="Jos De Bakker">
Jos De Bakker

Joseph Anna "Jos" De Bakker (ur. 27 maja 1934 w Borgerhout) – belgijski kolarz torowy i szosowy, czterokrotny medalista torowych mistrzostw świata.
Kariera.
W 1952 roku Jos De Bakker wystartował na igrzyskach olimpijskich w Helsinkach, gdzie rywalizację w wyścigu na 1 km zakończył na dziewiątej pozycji. Był to jego jedyny występ olimpijski, bowiem w 1956 roku przeszedł na zawodowstwo. Na mistrzostwach świata w Lipsku w 1960 roku zajął trzecie miejsce w sprincie indywidualnym zawodowców, ulegając jedynie Włochowi Antonio Maspesowi i Szwajcarowi Oscarowi Plattnerowi. Wynik ten Belg powtórzył jeszcze trzykrotnie: na MŚ w Zurychu (1961), MŚ w Liège (1963) oraz na MŚ w Paryżu (1964). Wielokrotnie zdobywał medale torowych mistrzostw kraju, w tym 13 złotych. Startował również w wyścigach szosowych, ale bez większych sukcesów.

</doc>
<doc id="2784913" url="https://pl.wikipedia.org/wiki?curid=2784913" title="Jean Walschaerts">
Jean Walschaerts

Jean Walschaerts (ur. 19 maja 1943 w Berchem) – belgijski kolarz torowy i szosowy, dwukrotny medalista torowych mistrzostw świata.
Kariera.
Największy sukces w karierze Jean Walschaerts osiągnął w 1963 roku, kiedy zwyciężył w indywidualnym wyścigu na dochodzenie amatorów podczas torowych mistrzostw świata w Liège. W zawodach tych bezpośrednio wyprzedził Stanisława Moskwina z ZSRR oraz Hugh Portera z Wielkiej Brytanii. Na rozgrywanych rok później mistrzostwach świata w Paryżu Walschaerts był drugi w wyścigu ze startu zatrzymanego amatorów, ulegając jedynie Holendrowi Jacobowi Oudkerkowi. Kilkakrotnie zdobywał medale torowych mistrzostw kraju, w tym złoty w derny w 1965 roku. Nigdy nie wystąpił na igrzyskach olimpijskich. Startował również w wyścigach szosowych, jednak bez większych sukcesów.

</doc>
<doc id="2784915" url="https://pl.wikipedia.org/wiki?curid=2784915" title="Wkład bankowy">
Wkład bankowy



</doc>
<doc id="2784916" url="https://pl.wikipedia.org/wiki?curid=2784916" title="Daniel Salmon">
Daniel Salmon

Daniel Salmon (ur. 3 grudnia 1940 w Paryżu, zm. 1 lutego 2017 w Plouha) – francuski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Daniel Salmon osiągnął w 1964 roku, kiedy zdobył brązowy medal w wyścigu ze startu zatrzymanego amatorów podczas torowych mistrzostw świata w Paryżu. W zawodach tych wyprzedzili go jedynie Holender Jacob Oudkerk oraz Belg Jean Walschaerts. Był to jedyny medal wywalczony przez Salmona na międzynarodowej imprezie tej rangi. Kilkakrotnie zdobywał medale torowych mistrzostw kraju, choć nigdy nie zwyciężył. Nigdy też nie wystąpił na igrzyskach olimpijskich. Startował za to w wyścigach szosowych, zajmując między innymi trzecie miejsce w klasyfikacji generalnej francuskiego Tour de Picardie i belgijskiego Omloop der Vlaamse Gewesten w 1965 roku.

</doc>
<doc id="2784917" url="https://pl.wikipedia.org/wiki?curid=2784917" title="Aaron Wilbraham">
Aaron Wilbraham

Aaron Thomas Wilbraham (ur. 21 października 1979 w Knutsford) - angielski piłkarz występujący na pozycji napastnika.

</doc>
<doc id="2784919" url="https://pl.wikipedia.org/wiki?curid=2784919" title="Zbigniew Nowak (generał)">
Zbigniew Nowak (generał)

Zbigniew Nowak (ur. 5 października 1926 w Wyszkowie, w powiecie dolińskim, zm. 14 lutego 2020 w Warszawie) – generał broni Wojska Polskiego, zastępca szefa Sztabu Generalnego WP (1969–1974), Główny Inspektor Techniki WP (1969–1989), wiceminister obrony narodowej (1976–1989).
Życiorys.
Syn Józefa i Joanny. 1 maja 1944 wstąpił do WP. Odbył przeszkolenie w Ośrodku Formowania 1 Armii WP w Sumach, następnie skończył szkołę oficerską w Riazaniu. 17 marca 1945 promowany w Krakowie na stopień podporucznika w korpusie oficerów piechoty i wyznaczony na dowódcę plutonu ciężkich karabinów maszynowych w 2 Samodzielnym Batalionie Miotaczy Ognia. Przebył szlak bojowy 1 Armii WP od Pomorza Zachodniego do okolic Berlina (udział w wojnie zakończył 8 maja 1945 40 km na zachód od Berlina). Po wojnie był w stopniu porucznika pomocnikiem szefa sztabu w 2 samodzielnym batalionie miotaczy ognia. Ukończył kurs dowódców pułku Centrum Wyszkolenia Piechoty w Rembertowie i został awansowany do stopnia kapitana (1949). Następnie służył na stanowisku starszego pomocnika w oddziale wyszkolenia i oficera do zleceń Dowództwa Wojsk Lądowych. W latach 1950–1954 studiował w Akademii Obrony Przeciwchemicznej w Moskwie i został inżynierem tej specjalności w stopniu majora. Od 1954 roku służył w Szefostwie Obrony Chemicznej MON. Absolwent wydziałów chemii na Uniwersytecie Warszawskim (inżynier od 1956) i studiów magisterskich na Politechnice Warszawskiej (1966). W 1960 awansowany do stopnia pułkownika. Służył kolejno na stanowiskach szefa sztabu Szefostwa Służby Chemicznej MON (1957–1958), komendanta Ośrodka Badawczego Sprzętu Chemicznego (1958–1964) oraz szefa Wojsk Chemicznych MON (1964–1967). 
W październiku 1967 awansowany uchwałą Rady Państwa PRL do stopnia generała brygady. Nominację wręczył w Belwederze przewodniczący Rady Państwa PRL Edward Ochab. W 1969 został zastępcą szefa Sztabu Generalnego i Głównym Inspektorem Planowania i Techniki oraz awansował do stopnia generała dywizji (nominację otrzymał z rąk przewodniczącego Rady Państwa Mariana Spychalskiego). W 1970 roku ukończył Kurs Operacyjno-Strategiczny Wojskowej Akademii Sztabu Generalnego Sił Zbrojnych ZSRR im. Woroszyłowa w Moskwie. W 1974 został Głównym Inspektorem Techniki WP. W październiku 1976 roku powołany na stanowisko wiceministra obrony narodowej, które piastował do lipca 1989 r. Jako wiceminister obrony narodowej był odpowiedzialny za pion planowania i techniki wojskowej. W październiku 1977 awansowany uchwałą Rady Państwa PRL do stopnia generała broni. Akt nominacyjny otrzymał z rąk I sekretarza KC PZPR Edwarda Gierka. 
W latach 1970–1989 reprezentował ludowe Wojsko Polskie jako członek Wojskowej Rady Naukowo-Technicznej Dowództwa Zjednoczonych Sił Zbrojnych Państw-Uczestników Układu Warszawskiego oraz członek delegacji Rządu PRL w Wojskowej Komisji Przemysłu Obronnego Rady Wzajemnej Pomocy Gospodarczej.
Od 27 września 1947 członek Polskiej Partii Robotniczej, od 15 grudnia 1948 członek PZPR. W latach 1980–1986 zastępca członka KC PZPR. Po odwołaniu w lipcu 1989 ze stanowiska wiceministra obrony narodowej pozostawał w dyspozycji MON. 20 grudnia 1990 w wieku 64 lat został przeniesiony w stan spoczynku. 
Zmarł w Warszawie i został pochowany na Cmentarzu Wojskowym na Powązkach (kwatera F IV, rząd 8, grób 8). Pogrzeb odbył się bez asysty wojskowej.
Życie prywatne.
Mieszkał w Warszawie. Żonaty, 1 syn, 1 córka.

</doc>
<doc id="2784921" url="https://pl.wikipedia.org/wiki?curid=2784921" title="Omamica alkoholowa">
Omamica alkoholowa



</doc>
<doc id="2784922" url="https://pl.wikipedia.org/wiki?curid=2784922" title="Twierdzenie Cantora o zupełności">
Twierdzenie Cantora o zupełności

Twierdzenie Cantora – twierdzenie teorii przestrzeni metrycznych autorstwa Georga Cantora będące warunkiem koniecznym i dostatecznym zupełności danej przestrzeni metrycznej: każdy zstępujący ciąg niepustych zbiorów domkniętych o średnicach dążących do zera ma granicę (tj. niepuste przecięcie; zob. zbiory rozłączne).
Dla przestrzeni metryzowalnych pokryciowa definicja zwartości jest równoważna następującej definicji za pomocą ciągów zbiorów: każdy zstępujący ciąg niepustych zbiorów domkniętych ma granicę (tj. niepuste przecięcie). Warunek Cantora jest słabszy niż przytoczona definicja, dlatego "każda metryzowalna przestrzeń zwarta jest zupełna". Powyższej obserwacji można również dowieść, powołując się na równoważną (dla przestrzeni metryzowalnych) powyższym definicjom definicję ciągową: z każdego ciągu punktów przestrzeni można wybrać podciąg zbieżny w tej przestrzeni; oraz wykorzystaną w dowodzie własność ciągów Cauchy’ego: punkt skupienia ciągu Cauchy’ego jest jego granicą.

</doc>
<doc id="2784925" url="https://pl.wikipedia.org/wiki?curid=2784925" title="Instytut Filozofii Uniwersytetu im. Adama Mickiewicza">
Instytut Filozofii Uniwersytetu im. Adama Mickiewicza

Insty­tut Filo­zofii UAM - jednostka naukowo-dydaktyczna założona w sty­czniu 1970 roku, która wchodzi w skład Wydzi­ału Nauk Społecznych UAM. Instytut Filozofii UAM w 2019 roku został przekształcony w Wydział Filozoficzny Uniwersytetu im. Adama Mickiewicza w Poznaniu.
Wcześniej - od utworzenia Uni­w­er­sytetu Poznańskiego w 1918 roku - pod­sta­wowymi jed­nos­tkami orga­ni­za­cyjnymi, w ramach których upraw­iano filozofię, były kat­edry.
Rada Naukowa Insty­tutu Filo­zofii posi­adała uprawnienia do nadawa­nia stop­nia dok­tora oraz dok­tora habil­i­towanego w zakre­sie filo­zofii. Insty­tut prowadził 3-letnie studia pierwszego stopnia, 2-letnie stacjonarne stu­dia uzupełniające magister­skie oraz stu­dia dok­toranckie. Pon­adto Insty­tut ksz­tałcił w spec­jal­noś­ci­ach: życie pub­liczne, komu­nikacja społeczna oraz etyka. Pra­cown­icy Instytutu prowadzili ponadto zaję­cia z różnych dziedzin filo­zofii na wielu kierunk­ach studiów uniwersyteckich.
W Insty­tu­cie działało Stu­denck­ie Koło Naukowe Filo­zofów, które wydaje pismo filo­zoficzne "Pretek­sty", pub­liku­jące prace najbardziej uzdol­nionych studentów.
W Insty­tu­cie zatrud­nionych było ponad pięćdziesięciu pra­cown­ików naukowych i admin­is­tra­cyjnych, pracu­ją­cych w ramach 11 zakładów i jednej pracowni. Uzu­pełnie­niem kadry dydak­ty­cznej Insty­tutu jest blisko 30 dok­toran­tów ksz­tałcą­cych się w ramach studium doktoranckiego.
Prob­lematyka badaw­cza pode­j­mowana przez pra­cown­ików Insty­tutu obe­j­mowała zróżni­cow­any obszar dociekań filozoficznych i metodologicznych. Tematy badaw­cze real­i­zowane w Insty­tu­cie to m.in.: prob­lem per­cepcji w fil­ozofii i kognitywistyce, metoda ide­al­iza­cji, metafizy­czny sta­tus świadomości, filo­zofia niemiecka XVIII-XX wieku, przeo­braże­nia w myśli zachod­nioeu­rope­jskiej cza­sów nowożytnych, wybrane prob­lemy filo­zofii religii, etyka eko­log­iczna, kan­tyzm w Polsce, kultura nowoczesna a post­nowoczesna, post­mod­ern­izm, racjon­al­ność dzi­ałań, filo­zofia grecka, filo­zofia Wschodu, współczesna filo­zofia amerykańska, aksjolo­gia ogólna, filo­zoficzne aspekty fem­i­nizmu, filo­zofia poli­tyki, filo­zofia fizyki i matem­atyki, metodolo­gia teorii rozwoju bio­log­icznego, metodolog­iczne aspekty prak­tyki badaw­czej chemii, społeczne uwarunk­owa­nia twór­c­zości naukowej i roz­woju nauki, poznaw­czy sta­tus wiedzy naukowej, logika ogólna, logika pytań.
Pra­cown­icy Insty­tutu Filo­zofii prowadzili dzi­ałal­ność redak­cyjną i wydawniczą o charak­terze między­nar­o­dowym i kra­jowym. Zasięg między­nar­o­dowy posi­ada pismo "Lin­gua ac Com­mu­ni­tas", którego redak­torem naczel­nym jest prof. Bolesław Andrze­jew­ski. Pub­likowane są w nim artykuły w języku ang­iel­skim i niemieckim poświę­cone prob­le­mom sze­roko rozumianej filo­zoficznej reflek­sji nad językiem jako środ­kiem komu­nikacji. Działa ponadto Wydawnictwo Naukowe IF UAM kierowane przez prof. Tadeusza Buk­sińskiego, które przez dziewięć lat od daty pow­sta­nia opub­likowało kilka­dziesiąt pozy­cji książkowych.
Insty­tut Filo­zofii współpracował z poz­nańskim odd­zi­ałem Pol­skiego Towarzystwa Filo­zoficznego oraz Poznańskim Towarzys­t­wem Przy­jaciół Nauk.

</doc>
<doc id="2784926" url="https://pl.wikipedia.org/wiki?curid=2784926" title="Armin Baron von Foelkersam">
Armin Baron von Foelkersam



</doc>
<doc id="2784927" url="https://pl.wikipedia.org/wiki?curid=2784927" title="Amphiprion percula">
Amphiprion percula



</doc>
<doc id="2784928" url="https://pl.wikipedia.org/wiki?curid=2784928" title="Ryba ukwiałowa">
Ryba ukwiałowa



</doc>
<doc id="2784934" url="https://pl.wikipedia.org/wiki?curid=2784934" title="Teodozjusz (Kowerninski)">
Teodozjusz (Kowerninski)



</doc>
<doc id="2784936" url="https://pl.wikipedia.org/wiki?curid=2784936" title="Pseudhymenochirus">
Pseudhymenochirus



</doc>
<doc id="2784937" url="https://pl.wikipedia.org/wiki?curid=2784937" title="Macrias">
Macrias



</doc>
<doc id="2784939" url="https://pl.wikipedia.org/wiki?curid=2784939" title="Bartłomiej Sienkiewicz">
Bartłomiej Sienkiewicz

Bartłomiej Henryk Sienkiewicz (ur. 29 lipca 1961 w Kielcach) – polski historyk, publicysta i polityk, w latach 1990–2002 funkcjonariusz Urzędu Ochrony Państwa; współtwórca Ośrodka Studiów Wschodnich (1990), w latach 2013–2014 minister spraw wewnętrznych i koordynator służb specjalnych, poseł na Sejm IX kadencji.
Życiorys.
Młodość i wykształcenie.
W latach 80. współpracował z opozycją demokratyczną. Od 1981 związany z Niezależną Oficyną Studentów w Krakowie, zajmował się drukiem i dystrybucją wydawnictw drugiego obiegu. Działał w Niezależnym Zrzeszeniu Studentów, gdzie m.in. był członkiem redakcji „Biuletynu Niezależnego Zrzeszenia Studentów”. W styczniu 1982 został zatrzymany i przez 3 dni osadzony jako podejrzany o „utrudnianie postępowania karnego” (sprawa została umorzona). W latach 1987–1988 był trzykrotnie karany grzywną przez kolegia do spraw wykroczeń za udział w zajściach ulicznych, „zakłócenia porządku publicznego” i kolportaż ulotek. W 1988 znalazł się w komitecie organizacyjnym Międzynarodowej Konferencji Praw Człowieka w Krakowie. W 1988 był jednym z 23 sygnatariuszy deklaracji "Tezy programowe środowiska «Czas przyszły»", grupy działaczy Ruchu Wolność i Pokój, skupionej wokół Jacka Czaputowicza i pisma „Czas Przyszły”.
Ukończył w 1987 studia na Wydziale Filozoficzno-Historycznym Uniwersytetu Jagiellońskiego.
Działalność zawodowa.
Był funkcjonariuszem Urzędu Ochrony Państwa od powołania tej instytucji do 2002. Pełnił funkcję głównego doradcy zarządu wywiadu UOP, był też w składzie kierownictwa komórek analitycznych urzędu. Służbę zakończył w stopniu podpułkownika. Był współpracownikiem ministrów spraw wewnętrznych Krzysztofa Kozłowskiego i Andrzeja Milczanowskiego.
Jest współzałożycielem Ośrodka Studiów Wschodnich, był jego wicedyrektorem zajmującym się problematyką wschodnią (1991–1993, 1995–2001), został też przewodniczącym rady tej instytucji.
Po odejściu ze struktur administracji państwowej w latach 2002–2013 prowadził własną działalność gospodarczą w branży doradczej w zakresie oceny ryzyka inwestycyjnego. Został stałym współpracownikiem „Tygodnika Powszechnego”, a także publicystą prasy codziennej. W 2012 był nominowany do nagrody Grand Press w kategorii „publicystyka” za swój tekst "Ambaras z polskością".
Wykładał w Akademii Obrony Narodowej w Warszawie. Był również członkiem rady Polskiego Instytutu Spraw Międzynarodowych oraz członkiem rady Centralnego Ośrodka Szkolenia Agencji Bezpieczeństwa Wewnętrznego.
Działalność polityczna.
20 lutego 2013 premier Donald Tusk ogłosił nominację Bartłomieja Sienkiewicza na stanowisko ministra spraw wewnętrznych. Urząd objął 25 lutego. Objął także funkcję koordynatora służb specjalnych – 28 lutego 2013 prezes Rady Ministrów przekazał mu nadzór i zadanie koordynowania działań Agencji Bezpieczeństwa Wewnętrznego, Agencji Wywiadu, CBA oraz wywiadu i kontrwywiadu wojskowego.
W czerwcu 2014 tygodnik „Wprost” ujawnił nielegalnie nagraną rozmowę z lipca 2013 pomiędzy Bartłomiejem Sienkiewiczem a Markiem Belką i Sławomirem Cytryckim, której przedmiotem były m.in. zmiany w ustawie o NBP i ewentualna zmiana ministra finansów. 22 września 2014 zakończył urzędowanie na stanowisku ministra. Od lutego do czerwca 2015 był dyrektorem Instytutu Obywatelskiego, think tanku Platformy Obywatelskiej.
W wyborach w 2019 uzyskał mandat posła na Sejm IX kadencji, kandydując jako lider listy Koalicji Obywatelskiej w okręgu kieleckim i otrzymując 35 009 głosów. Po wyborach przystąpił do PO i w styczniu 2020 zgłosił swoją kandydaturę na przewodniczącego partii. W wyniku głosowania w tym samym miesiącu zajął ostatnie miejsce wśród czterech kandydatów.
Odznaczony Krzyżem Wolności i Solidarności (2015).
Życie prywatne.
Jest synem Juliusza i Aliny Sienkiewiczów oraz prawnukiem Henryka Sienkiewicza. Żonaty, ma trzech synów i córkę.

</doc>
<doc id="2784940" url="https://pl.wikipedia.org/wiki?curid=2784940" title="Stanisław Dobiasz">
Stanisław Dobiasz

Stanisław Dobiasz (ur. 29 kwietnia 1912, zm. 1995) – urodził się 29 kwietnia 1912 r. w Głuchowie w rodzinie robotniczej. We wczesnym dzieciństwie przeniósł się wraz z rodzicami do Warszawy i związał się z tym miastem na zawsze. Dzieciństwo i młodość spędził na Powiślu, zdobywając między chłopcami z ferajny doświadczenie życiowe, a wśród warszawskich rzemieślników przyszły zawód ślusarza. W czasie II wojny światowej walczył w szeregach Wojska Polskiego. Po wojnie przystąpił do odbudowy stolicy, wykonując wiele skomplikowanych prac m.in. przy pomnikach warszawskich, Starym Mieście i Belwederze.
Stanisław Dobiasz przez wielu lat zajmował się amatorsko malarstwem, rzeźbą i metaloplastyką. Miał organizowane wystawy w Polsce i poza granicami kraju, ponadto wydał dwa pamiętniki – "Chłopcy z ferajny Godlaka" i "Zostało nas czterech z ferajny" oraz powieści – "Nienawidzę Seneki" i "Po wojnie pod kolumną Zygmunta". Zmarł w 1995.

</doc>
<doc id="2784942" url="https://pl.wikipedia.org/wiki?curid=2784942" title="Charta der deutschen Heimatvertriebenen">
Charta der deutschen Heimatvertriebenen



</doc>
<doc id="2784945" url="https://pl.wikipedia.org/wiki?curid=2784945" title="Wydział Socjologii Uniwersytetu im. Adama Mickiewicza w Poznaniu">
Wydział Socjologii Uniwersytetu im. Adama Mickiewicza w Poznaniu

Wydział Socjologii Uniwersytetu im. Adama Mickiewicza w Poznaniu (Wydział Socjologii UAM) – jednostka naukowo-dydaktyczna funkcjonująca w ramach szkoły dziedzinowej Nauk Społecznych Uniwersytetu im. Adama Mickiewicza w Poznaniu. Prowadzi studia na kierunkach socjologia i praca socjalna, posiada uprawnienia do nadawania stopni naukowych doktora i doktora habilitowanego. Prowadzone na Wydziale studia pierwszego i drugiego stopnia na kierunku socjologia otrzymały w 2013 r. ocenę wyróżniającą Polskiej Komisji Akredytacyjnej oceniającej jakość kształcenia na polskich uczelniach. 
Studia.
Wydział prowadzi studia na kierunkach socjologia (pierwszego i drugiego stopnia w trybie stacjonarnym) oraz praca socjalna (pierwszego i drugiego stopnia w trybie stacjonarnym). Studia pierwszego stopnia kończą się uzyskaniem tytułu licencjata, natomiast drugiego stopnia – tytułu magistra. Istnieje możliwość kontynuowania studiów na trzecim stopniu, w ramach Szkoły Doktorskiej Szkoły Nauk Społecznych UAM. Po ukończeniu studiów doktoranckich i obronie pracy doktorskiej przyznawany jest stopień naukowy doktora nauk społecznych w zakresie socjologii. 
Od roku akademickiego 2016/2017 na Wydziale Socjologii obowiązuje nowy program, którego podstawą są zajęcia prowadzone w ramach modułów specjalizacyjnych. Na studiach pierwszego stopnia obowiązujące moduły to: Badania rynkowe – marketing – zachowania konsumenckie, Kultura i media, Socjologia stosowana w sferze publicznej. Moduły na studiach drugiego stopnia to: Innowacje społeczne, Relacje w organizacjach, Zarządzanie lokalne.
W 2013 r. Polska Komisja Akredytacyjna przyznała prowadzonym w Wydziale Socjologii UAM studiom socjologicznym pierwszego i drugiego stopnia ocenę wyróżniającą. Według danych dostępnych na stronie internetowej PKA jest to jedyna w Polsce taka ocena przyznana kierunkowi socjologia nauczanemu na obu stopniach kształcenia.
W rankingu "Perspektyw" studia socjologiczne prowadzone na Wydziale Socjologii UAM znalazły się w 2020 r. na trzecim miejscu wśród wszystkich jednostek akademickich nauczających w Polsce socjologii.
Przy Wydziale funkcjonuje Koło Naukowe Studentów Socjologii UAM oraz Koło Naukowe Studentów Pracy Socjalnej UAM.
Historia.
Rys ogólny.
Historia poznańskiej socjologii sięga 1920, gdy w ramach Uniwersytetu Poznańskiego powołana została Katedra Socjologii i Filozofii Kultury. Jej kierownikiem został prof. Florian Znaniecki, jeden z głównych przedstawicieli socjologii humanistycznej, współautor (wspólnie z Williamem Thomasem) książki "Chłop polski w Europie i Ameryce", późniejszy przewodniczący Amerykańskiego Towarzystwa Socjologicznego. Znaniecki uczynił z Poznania centrum polskiej socjologii. 
W 1920 roku utworzone zostało Seminarium Socjologiczne, dzięki któremu studenci poznańskiego uniwersytetu mogli uczyć się socjologii w ramach kierunku "Nauki Filozoficzne i Pedagogiczne". Od 1927 w ramach Wydziału Humanistycznego socjologia została wyodrębniona jako osobny kierunek studiów. Były to pierwsze studia socjologiczne w Polsce (drugie założono w Warszawie w 1934).
W 1925 dzięki staraniom Znanieckiego do najstarszego polskiego czasopisma prawniczego dodano dział socjologiczny, tworząc "Ruch Prawniczy, Ekonomiczny i Socjologiczny". W 1930 założył pierwsze poświęcone całkowicie socjologii polskie czasopismo naukowe (Przegląd Socjologiczny). Posiadając liczne kontakty międzynarodowe, Znaniecki aktywizował wymianę myśli z socjologią zachodnią, głównie amerykańską i brytyjską. W kwietniu 1930 zorganizował w Poznaniu pierwszy Zjazd Socjologów Polskich, inicjując aktywność zjazdową polskich socjologów, trwającą do dziś. W 1921 roku założył w Poznaniu Instytut Socjologiczny, organizację pozarządową zajmującą się rozwojem socjologii, która w 1927 została przekształcona w ogólnokrajowy Polski Instytut Socjologiczny.
Odbudowy poznańskiej socjologii po II wojnie światowej podjął się uczeń Znanieckiego, Tadeusz Szczurkiewicz. Uwarunkowania polityczne sprawiły, że w 1952 zaprzestano nauczania na kierunku socjologia. Sytuacja poprawiła się w 1957, jednak studia socjologiczne zostały reaktywowane jako odrębny kierunek dopiero w 1968. W 1992 w Instytucie Socjologii UAM, obok dotychczasowych studiów socjologicznych, uruchomione zostały studia na kierunku praca socjalna. Od 2007, zgodnie z zaleceniami procesu bolońskiego, studia w zakresie socjologii i pracy socjalnej prowadzone są w systemie dwustopniowym. 
W 1998 Instytut Socjologii uzyskał uprawnienia do nadawania stopnia naukowego doktora nauk humanistycznych (obecnie – nauk społecznych) w zakresie socjologii, a w 2012 – stopnia naukowego doktora habilitowanego nauk społecznych w zakresie socjologii. 
Zmiany instytucjonalne.
Działalność naukowa i dydaktyczna poznańskich socjologów przyjmowała w ciągu lat następujące formy instytucjonalne:
1. Katedra Socjologii i Filozofii Kultury (1920-1939)
2. Katedra Socjologii (1945-1952)
3. Katedra Historii Myśli Społecznej (1952-1957)
4. Katedra Socjologii (1957-1969)
5. Instytut Socjologii (1969-2019)
6. Wydział Socjologii (2019-dziś)
Poznańska socjologia funkcjonowała na uniwersytecie w ramach następujących wyższych rangą jednostek administracyjnych:
1. Wydział Filozoficzny (1919-1925)
2. Wydział Humanistyczny (1925-1951)
3. Wydział Filozoficzno-Historyczny (1951-1975)
4. Wydział Nauk Społecznych (1975-2019)
5. Szkoła Nauk Społecznych (2019-dziś)
Poznańska szkoła socjologiczna.
Florian Znaniecki założył w Poznaniu szkołę naukową, działającą w ramach metodologii socjologii humanistycznej. Przyjmując główne założenia metodologiczne swojego patrona, poznańscy badacze zajmowali się na analizą sposobów postrzegania i przeżywania świata przez jednostkę ludzką. Unikali przy tym dyskusji natury teoretycznej, skupiając się na empirycznym poznawaniu rzeczywistości społecznej. Utrzymywali liczne kontakty międzynarodowe. Rozwój poznańskiej szkoły socjologicznej przerwał wybuch II wojny światowej. Do najbardziej znanych przedstawicieli tej szkoły zaliczyć należy: Tadeusza Szczurkiewicza, Józefa Chałasińskiego, Franciszka Mirka, Wiesława Kryńskiego, Władysława Okińskiego, Teodora Abla oraz Jana Szczepańskiego. Z poznańską szkołą socjologiczną stale współpracowali m.in.: Czesław Znamierowski, Jan Stanisław Bystroń, Ludwika Dobrzyńska-Rybicka, Kazimierz Tymieniecki, Michał Sobeski, Ludwik Jaxa-Bykowski i Stefan Błachowski.
Władze.
Kierownicy Katedry.
1. Prof. zw. dr Florian Znaniecki (1920-1939)
2. Prof. dr hab. Tadeusz Szczurkiewicz (1945-1957)
3. Prof. dr hab. Stanisław Kowalski (1957-1961) 
4. Prof. zw. dr hab. Władysław Markiewicz (1962-1969)
Dyrektorzy Instytutu.
4. Prof. zw. dr hab. Władysław Markiewicz (1969-1972)
5. Prof. dr hab. Andrzej Kwilecki (1972-1981)
6. Prof. zw. dr hab. Zygmunt Dulczewski (1981-1984)
7. Prof. dr hab. Marek Ziółkowski (1984-1993)
8. Prof. UAM dr hab. Jan Włodarek (1993-2005)
9. Prof. UAM dr hab. Krzysztof Podemski (2005-2008)
10. Prof. dr hab. Rafał Drozdowski (2008-2016)
11. Prof. UAM dr hab. Aldona Żurek (2016-2019)
Dziekani Wydziału.
11. Prof. UAM dr hab. Aldona Żurek (2019-dziś)
Aktualne władze:
Struktura organizacyjna.
W skład kadry naukowo-dydaktycznej wchodzi 21 samodzielnych pracowników naukowych, 25 adiunktów ze stopniem doktora oraz 1 starszy wykładowca. 
Od 1 stycznia 2020, Wydział Socjologii UAM składa się z 5 zakładów oraz 1 pracowni:
Działalność naukowa.
Główne kierunki badań naukowych prowadzonych na Wydziale to: socjologia kultury, badania dynamiki społecznej, socjologia codzienności, badania jakości życia, przemiany współczesnego życia rodzinnego, współczesne nurty pracy socjalnej, socjologia miasta, socjologia wizualna, socjologia młodzieży, socjologia religii, socjologia przedmiotów. 
Z Wydziałem ściśle współpracują Poznański Oddział Polskiego Towarzystwa Socjologicznego oraz Fundacja Naukowa im. Floriana Znanieckiego. Przy Wydziale wydawane jest czasopismo „Roczniki Socjologii Rodziny”.
Pracownicy i doktoranci Wydziału systematycznie uzyskują nagrody za działalność naukową (m.in. Nagroda Prezesa Rady Ministrów, stypendium Fundacji na rzecz Nauki Polskiej, stypendium Fundacji Rodziny Kulczyków, stypendium Fundacji UAM).

</doc>
<doc id="2784946" url="https://pl.wikipedia.org/wiki?curid=2784946" title="Wiktor Romanow">
Wiktor Romanow

Wiktor Jegorowicz Romanow (ros. Виктор Егорович Романов, ur. 15 września 1937 w Leningradzie) – radziecki kolarz torowy, brązowy medalista olimpijski oraz dwukrotny medalista mistrzostw świata.
Kariera.
Pierwszy sukces w karierze Wiktor Romanow osiągnął w 1960 roku, kiedy wspólnie ze Stanisławem Moskwinem, Leonidem Kołumbietem i Arnoldem Belgardtem zdobył brązowy medal w drużynowym wyścigu na dochodzenie podczas igrzysk olimpijskich w Rzymie. W tym samym składzie radziecka drużyna zajęła ponownie trzecie miejsce na mistrzostwach świata w Mediolanie, a na rozgrywanych rok później mistrzostwach w Liège razem z Moskwinem, Belgardtem i Siergiejem Tierieszczenkowem zdobył złoty medal.

</doc>
<doc id="2784947" url="https://pl.wikipedia.org/wiki?curid=2784947" title="Klemens Großimlinghaus">
Klemens Großimlinghaus

Klemens Großimlinghaus (ur. 6 grudnia 1941 w Krefeld – zm. 27 czerwca 1991 tamże) – niemiecki kolarz torowy i szosowy reprezentujący Niemcy Zachodnie, srebrny medalista torowych mistrzostw świata.
Kariera.
Największy sukces w karierze Klemens Großimlinghaus osiągnął w 1963 roku, kiedy wspólnie z Lotharem Claesgesem, Karl-Heinzem Henrichsem i Ernstem Strengiem zdobył srebrny medal w drużynowym wyścigu na dochodzenie podczas torowych mistrzostw świata w Liège. Był to jedyny medal wywalczony przez Großimlinghausa na międzynarodowej imprezie tej rangi. Wielokrotnie zdobywał medale torowych mistrzostw kraju, w tym cztery złote. W 1967 roku zdobył także brązowy medal mistrzostw kraju w szosowym wyścigu ze startu wspólnego. Nigdy jednak nie wystąpił na igrzyskach olimpijskich. Startował także w wyścigach szosowych, ale bez większych sukcesów.

</doc>
<doc id="2784949" url="https://pl.wikipedia.org/wiki?curid=2784949" title="Bulwary Krakowa">
Bulwary Krakowa



</doc>
<doc id="2784951" url="https://pl.wikipedia.org/wiki?curid=2784951" title="Roast Fish Collie Weed &amp; Corn Bread">
Roast Fish Collie Weed &amp; Corn Bread

Roast Fish Collie Weed &amp; Corn Bread – album jamajskiego muzyka Lee „Scratch” Perry’ego, wydany w 1978 roku. Na skutek konfliktu z wytwórnią Perry nagrał, wyprodukował i zaśpiewał na albumie samodzielnie w swoim studiu Black Ark. Album ma eksperymentalny charakter.

</doc>
<doc id="2784956" url="https://pl.wikipedia.org/wiki?curid=2784956" title="Wacław Czyżewski (generał)">
Wacław Czyżewski (generał)

Wacław Czyżewski, właśc. Wacław Raś, ps. "Kora", "Im" (ur. 25 kwietnia 1917 w Kolonii Zielonce, zm. 30 stycznia 2002 w Warszawie) – polski dowódca wojskowy, oficer Gwardii Ludowej i Armii Ludowej, generał dywizji Wojska Polskiego, zastępca dowódcy Śląskiego Okręgu Wojskowego (1959–1963), zastępca komendanta Wojskowej Akademii Technicznej (1963–1968), szef polskiej misji w Międzynarodowej Komisji Kontroli i Nadzoru w Korei (1968–1969), szef Wojsk Obrony Wewnętrznej (1970–1974), zastępca Głównego Inspektora Obrony Terytorialnej (1974–1984), działacz komunistyczny.
Życiorys.
Urodził się 25 kwietnia 1917 w Kolonii Zielonce w powiecie kraśnickim. W latach 30. XX wieku pracował w Warszawie jako murarz i był związany z ruchem komunistycznym – działał w Związku Młodzieży Wiejskiej RP „Wici” i Związku Zawodowym Robotników Budowlanych pozostającym pod wpływami KPP; podawane przez niego samego w życiorysach informacje o przynależności do KZMP i KPP są niepewne. 12 sierpnia 1940 aresztowany przez Niemców podczas łapanki, zbiegł z transportu kolejowego.
Od 1941 działacz RChOB, następnie jeden z organizatorów i działaczy PPR na Lubelszczyźnie. Oficer Gwardii Ludowej i Armii Ludowej, komisarz poczty, sekretarz okręgu i szef wydziału w Obwodzie AL Lublin. Komendant ochrony Sztabu Głównego AL i dowódca ochrony osobistej gen. Michała Roli-Żymierskiego.
Od 1944 w Wojsku Polskim, komendant ochrony SG, od 1946 dowódca pułku piechoty. Na początku lat 50. zwolniony z wojska i poddany represjom, po październiku 1956 powrócił do służby. W 1957 awansowany na generała brygady, a w 1970 na generała dywizji.
Dowódca 1 Dywizji Zmechanizowanej (1956–1959), zastępca dowódcy Śląskiego Okręgu Wojskowego ds. liniowych (1959–1963), zastępca komendanta Wojskowej Akademii Technicznej ds. liniowych (1963–1968), szef polskiej misji w Międzynarodowej Komisji Kontroli i Nadzoru w Korei (1968–1969), szef Wojsk Obrony Wewnętrznej (1970–1974), a od 1974 roku zastępca Głównego Inspektora Obrony Terytorialnej ds. organizacji paramilitarnych. Od 1984 w stanie spoczynku. Oficjalnie pożegnany przez ministra obrony narodowej, gen. broni Floriana Siwickiego w związku z zakończeniem zawodowej służby wojskowej.
Działacz PPR i PZPR. Od maja 1972 do 1985 wiceprezes Zarządu Głównego Związku Bojowników o Wolność i Demokrację. Wydał wspomnienia z lat okupacji ("Więc zarepetuj broń"). W latach 80. stał na czele Komitetu Budowy Pomnika „Poległym w Służbie i Obronie Polski Ludowej”, który został odsłonięty w Warszawie 22 lipca 1985 roku.
Jego synem jest Piotr Czyżewski, w rządzie Leszka Millera minister skarbu państwa. 
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:

</doc>
<doc id="2784959" url="https://pl.wikipedia.org/wiki?curid=2784959" title="Lubow Riabczenko">
Lubow Riabczenko



</doc>
<doc id="2784966" url="https://pl.wikipedia.org/wiki?curid=2784966" title="Budynek Szkoły Muzycznej w Przeworsku">
Budynek Szkoły Muzycznej w Przeworsku

Budynek Szkoły Muzycznej w Przeworsku ("Kamienica Zborowskiego") – zabytkowy budynek w Przeworsku znajdujący się przy ul. Krakowskiej 2 (dawniej 20) na zbiegu z ul. Konopnickiej.
Historia.
Kamienica wzniesiona przez przeworskiego adwokata Bolesława Zborowskiego według projektu Józefa Zająca - mistrza murarskiego z Jarosławia. W chwili oddania do użytku w 1912 była jedyną prywatną kamienicą powstałą na terenie miasta od początku XX wieku. Pierwotnie zamieszkiwana przez właściciela i jego rodzinę. W 1935 willa została zakupiona, rozbudowana i zaadaptowana na potrzeby Starostwa Powiatowego w Przeworsku. W 1971 władze miasta przekazały obiekt Państwowej Szkole Muzycznej I stopnia im. Mieczysława Karłowicza. Po kapitalnym remoncie, 18 pomieszczeń przeznaczono na sale lekcyjne, zaś 3 do celów administracyjnych.
Architektura.
Kamienica została wzniesiona w duchu eklektyzmu. Charakteryzuje się urozmaiconą bryłą i bogatym wystrojem elewacji.

</doc>
<doc id="2784968" url="https://pl.wikipedia.org/wiki?curid=2784968" title="Hieronim (Wołczański)">
Hieronim (Wołczański)

Hieronim, nazwisko świeckie Wołczański (zm. 14 października 1754 w Mohylewie) – biskup prawosławny I Rzeczypospolitej, działający w jurysdykcji Rosyjskiego Kościoła Prawosławnego. 
Życiorys.
Był absolwentem Akademii Mohylańskiej w Kijowie, w tym samym mieście rozpoczął życie mnisze. Od 1734 był przełożonym monasteru Świętego Ducha w Wilnie. Uzyskał wtedy godność archimandryty i w ciągu kolejnych ośmiu lat bronił praw prawosławnej społeczności Wilna przed ograniczaniem jej swobód. 
W 1742 archimandryta Hieronim został "locum tenens" eparchii mścisławskiej, mohylewskiej i orszańskiej, której ordynariuszem był dotąd jego rodzony brat Józef. Poseł rosyjski w Warszawie zabiegał o wydanie dla niego królewskiego przywileju na wymienione biskupstwo. Ostatecznie przywilej ten został wydany 2 października 1744, tj. w tym samym dniu, gdy w Moskwie odbyła się chirotonia biskupia archimandryty Hieronima. 27 stycznia 1745 hierarcha dotarł do Mohylewa i został uroczyście powitany w mieście przez prawosławną społeczność i przedstawicieli władz miasta. 
Natychmiast po objęciu urzędu Hieronim (Wołczański) podjął starania o odzyskanie 124 świątyń na terenie eparchii, które w latach 1734–1742 zostały siłowo przejęte przez unitów. Kierował do króla Augusta III Sasa supliki, w których skarżył się na postępowanie duchownych katolickich napadających na prawosławne cerkwie i klasztory. W kilku przypadkach król wezwał duchownych tych na sąd królewski. W większości sytuacji biskup Hieronim nie był jednak w stanie przeciwstawić się siłowemu odbieraniu prawosławnym parafii i dążeniu unitów do pełnej likwidacji Kościoła prawosławnego. W październiku 1754 duchowny skierował do Świątobliwego Synodu Rządzącego emocjonalny list, w którym prosił o materialne wsparcie przez Rosyjski Kościół Prawosławny jedynej administratury prawosławnej w Rzeczypospolitej. Krótko po tym nieoczekiwanie zmarł.

</doc>
<doc id="2784969" url="https://pl.wikipedia.org/wiki?curid=2784969" title="Honorowi Obywatele Miasta Zabrze">
Honorowi Obywatele Miasta Zabrze



</doc>
<doc id="2784970" url="https://pl.wikipedia.org/wiki?curid=2784970" title="Honorowi Obywatele Zabrza">
Honorowi Obywatele Zabrza



</doc>
<doc id="2784971" url="https://pl.wikipedia.org/wiki?curid=2784971" title="Sylvain Bailly">
Sylvain Bailly



</doc>
<doc id="2784972" url="https://pl.wikipedia.org/wiki?curid=2784972" title="Diecezja Evansville">
Diecezja Evansville

Diecezja Evansville (łac. "Dioecesis Evansvicensis", ang. "Diocese of Evansville") jest diecezją Kościoła rzymskokatolickiego w metropolii Indianapolis w Stanach Zjednoczonych. Swym zasięgiem obejmuje południowo-zachodnią część stanu Indiana. 
Historia.
Diecezja została kanonicznie erygowana 21 października 1944 roku przez papieża Piusa XII. Wyodrębniono ją z diecezji Indianapolis, która tego samego dnia podniesiona została do rangi archidiecezji metropolitalnej. Pierwszym ordynariuszem został kapłan archidiecezji Cincinnati Henry Joseph Grimmelsmann (1890-1972). Na terenie diecezji znajduje się miasto Vincennes, pierwsza siedziba biskupia późniejszej diecezji Indianapolis, wraz z protokatedrą św. Franciszka Ksawerego (zbudowaną w roku 1826).

</doc>
<doc id="2784974" url="https://pl.wikipedia.org/wiki?curid=2784974" title="Lubow Rjabczenko">
Lubow Rjabczenko



</doc>
<doc id="2784975" url="https://pl.wikipedia.org/wiki?curid=2784975" title="Biskupi Evansville">
Biskupi Evansville



</doc>
<doc id="2784976" url="https://pl.wikipedia.org/wiki?curid=2784976" title="Hotel Nadmorski w Sopocie">
Hotel Nadmorski w Sopocie



</doc>
<doc id="2784980" url="https://pl.wikipedia.org/wiki?curid=2784980" title="Irena Szumiel">
Irena Szumiel

Irena Izabella Szumiel (ur. 10 lutego 1936 w Warszawie zm. 4 marca 2023 w Sulejówku) – polska uczona, specjalistka w zakresie biologii medycznej i radiobiologii, profesor nauk przyrodniczych.
Życiorys.
W 1960 ukończyła biologię na Uniwersytecie Warszawskim. W 1965 na tej samej uczelni uzyskała stopień doktora nauk biologicznych, a w 1978 stopień doktora habilitowanego. Tytuł profesora nauk przyrodniczych otrzymała w 1990. Od 1960 do 1968 pracowała w Katedrze Biochemii UW, następnie została pracownikiem naukowym Instytutu Badań Jądrowych, a w 1982 powstałego na jego bazie Instytutu Chemii i Techniki Jądrowej. Od 1990 do 2007 kierowała Zakładem Radiobiologii i Ochrony Zdrowia IChTJ. Powoływana w skład rad redakcyjnych różnych periodyków naukowych, tj. „Postępy Biochemii”, „Nukleonika”, „International Journal of Radiation Biology” i „Radiation Research”. Przewodniczyła Komisji Ochrony Radiologicznej i Radiobiologii działającej w ramach Komitetu Fizyki Medycznej Polskiej Akademii Nauk. W pracy naukowej zajmowała się m.in. badaniami w dziedzinie radiobiologii komórkowej, sześciokrotnie była nagradzana przez Polskie Towarzystwo Badań Radiacyjnych.
Odznaczona m.in. Krzyżem Kawalerskim (2005) i Krzyżem Oficerskim (2011) Orderu Odrodzenia Polski. Pochowana na cmentarzu Bródnowskim w Warszawie (kwatera 45I/5/11).

</doc>
<doc id="2784982" url="https://pl.wikipedia.org/wiki?curid=2784982" title="Bahrajn na Letnich Igrzyskach Paraolimpijskich 2012">
Bahrajn na Letnich Igrzyskach Paraolimpijskich 2012

Bahrajn na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji.
Dla reprezentacji Bahrajnu był to ósmy start w igrzyskach paraolimpijskich (poprzednio w 1984, 1988, 1992, 1996, 2000, 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2784984" url="https://pl.wikipedia.org/wiki?curid=2784984" title="Brodatogama brodata">
Brodatogama brodata

Brodatogama brodata, agama brodata ("Pogona barbata") – gatunek gada z rodziny agamowatych (Agamidae).
Występowanie.
Występuje we wschodniej i południowo-wschodniej Australii.
Cechy morfologiczne.
Osiąga do 55 cm długości, samica trochę mniejsza do 50 cm, z czego połowę stanowi ogon. Łuski niewielkie, szorstkie, na bokach tułowia i na grzbiecie znajdują się rzędy większych, ostrych łusek. Na bokach głowy i gardle łuski są szczególnie duże i mocno kolczaste, gdy podrażniony lub przestraszony samiec nadyma podgardle, tworzą one kolczastą grzywę mającą znaczenie odstraszające. Podobne zachowanie występuje w okresie godowym – w ten sam sposób samiec zwraca uwagę samicy i pokazuje gotowość do kopulacji.
Ubarwienie zmienne, spokojna jaszczurka ma barwę żółtoszarą lub oliwkowobrązową, podrażniona staje się jaskrawożółta z pomarańczowymi kreskami, szyja u samca czarna.
Hodowla.
Terrarium.
Agama brodata powinna przebywać w terrarium wielkości 120 x 60 x 60 cm (dla jednego osobnika). Dopuszczalne są zarówno terraria szklane oraz drewniane. Środowisko w terrarium powinno jak najbardziej przypominać jej naturalne – temp. od 25–40 stopni, wilgotność różnorodna – od 40% do nawet 60%. Ważne jest, by zwierzę miało cały czas dostęp do świeżej wody. Istotna jest też wentylacja wykonana z siatki wentylacyjnej, kratek bądź kółek wentylacyjnych lub blachy perforowanej, najlepiej z dwóch boków terrarium. 
Wyposażenie terrarium nie musi być bogate. Powinno ono zawierać tzw. wyspę ciepła, składającą się z lampy UVB oraz lampy grzewczej zamontowanej ok. 30–40 cm od płaszczyzny, na której agama będzie wypoczywać. Jako podłoże można stosować np. ręczniki papierowe lub podłoże kukurydziane. Nie zaleca się stosowania drewienek bukowych, piasku, drobnych kamieni oraz włókna kokosowego.
Odżywianie.
Żywi się stawonogami, głównie owadami. U młodych osobników, które mają duże zapotrzebowanie na białko, dominującym składnikiem diety powinien być pokarm zwierzęcy, m.in. karaczany, świerszcze, okazjonalnie mączniki, rzadko drewnojady. Z biegiem czasu można do diety włączać również zioła, owoce i warzywa, np. roszponkę, rukolę, starty ogórek, truskawki.
Oswajanie.
Młode agamy brodate są bojaźliwe. Im większa agama, tym mniej jest strachliwa. Jest to zwierzę ciekawskie, lubi nasłuchiwać i przyglądać się. Z dorosłymi osobnikami można wychodzić na dwór w cieplejsze dni.
Wylinka.
Wylinka zrzucana jest w wyniku wzrostu ciała – u młodych osobników występuje zwykle nie częściej niż raz na dwa tygodnie. Im więcej agama jest karmiona, tym częściej zrzuca wylinkę. W okresie jej zrzucania gad staje się strachliwy i chowa się, potrzebuje wtedy większej wilgotności (pomaga mu przy zrzuceniu kawałków skóry). Agamy trzeba obserwować podczas wylinki, ponieważ zdarzają się przypadki martwicy palców czy końcówki ogona, gdy wylinka źle schodzi. Nie można zrywać odstających fragmentów skóry, gdyż w ten sposób możemy uszkodzić skórę zwierzęcia.

</doc>
<doc id="2784985" url="https://pl.wikipedia.org/wiki?curid=2784985" title="Moscow Challenge 2012">
Moscow Challenge 2012

Moscow Challenge 2012 – mityng lekkoatletyczny, który odbył się 11 czerwca na Łużnikach w Moskwie. Mityng był kolejną odsłoną cyklu World Challenge Meetings rozgrywanego pod egidą IAAF. Zawody były ostatnimi przed rozpoczętą dzień później renowacja moskiewskiego stadionu, która związana jest z organizowanymi tutaj w sierpniu 2013 lekkoatletycznymi mistrzostwami świata. 
Rekordy.
Podczas mityngu ustanowiono 1 krajowy rekord w kategorii seniorów:

</doc>
<doc id="2784987" url="https://pl.wikipedia.org/wiki?curid=2784987" title="Strömsund">
Strömsund

Strömsund – miejscowość ("tätort") w Szwecji, w regionie administracyjnym ("län") Jämtland. Siedziba władz ("centralort") gminy Strömsund. 
Strömsund położony jest nad Russfjärden, najdalej na południe wysuniętą odnogą jeziora Ströms Vattudal, ok. 100 km na północ od Östersund, w północnej części prowincji historycznej ("landskap") Jämtland. Przez miejscowość, stanowiącą handlowe i gospodarcze centrum północnego Jämtland, przebiega droga E45 i linia kolejowa Kristinehamn – Gällivare (Inlandsbanan). Droga E45 prowadzi po oddanym do użytku w 1956 r. moście wantowym "Strömsundsbron", łączącym oba brzegi jeziora Ströms Vattudal. Wizerunek mostu znalazł się w herbie gminy Strömsund. 
W 2010 r. Strömsund liczył 3589 mieszkańców.

</doc>
<doc id="2784988" url="https://pl.wikipedia.org/wiki?curid=2784988" title="Jim Stewart">
Jim Stewart

James "Jim" Garven Stewart (ur. 9 marca 1954 w Kilwinning) – szkocki piłkarz występujący podczas kariery na pozycji bramkarza.
Kariera klubowa.
Jim Stewart zawodową karierę rozpoczynał w 1972 roku w szkockim klubie Kilmarnock. W 1978 przeszedł do pierwszoligowego angielskiego Middlesbrough. Mając problemy z wywalczeniem miejsca w podstawowym składzie "Boro" odszedł do Rangers. Z "The Gers" zdobył Puchar Szkocji w 1981 oraz dwukrotnie Puchar Ligi Szkockiej w 1982 i 1984. W latach 1984-1986 był zawodnikiem St. Mirren. Karierę piłkarską zakończył w 1986 w trzecioligowym Partick Thistle.
Kariera reprezentacyjna.
W reprezentacji Szkocji Stewart zadebiutował 15 czerwca 1977 w wygranym 4-2 towarzyskim meczu z Chile. Drugi i zarazem ostatni raz w reprezentacji wystąpił 25 października 1978 w wygranym 3-2 meczu eliminacji Euro 80 z Norwegią. Wcześniej w 1974 był powołany do kadry na Mistrzostwa Świata, na których był rezerwowym.

</doc>
<doc id="2784989" url="https://pl.wikipedia.org/wiki?curid=2784989" title="Zimowe Mistrzostwa Rosji w Rzutach 2012">
Zimowe Mistrzostwa Rosji w Rzutach 2012

Zimowe Mistrzostwa Rosji w Rzutach 2012 – zawody lekkoatletyczne, które rozegrano w Soczi od 27 do 29 lutego.
W konkursie oszczepniczek drugie miejsce zajęła Łada Czernowa (59,47), jednak jej rezultat został anulowany z powodu wykrycia u zawodniczki niedozwolonych środków dopingujących.

</doc>
<doc id="2784991" url="https://pl.wikipedia.org/wiki?curid=2784991" title="Rezerwat przyrody Jezioro Borki">
Rezerwat przyrody Jezioro Borki



</doc>
<doc id="2785018" url="https://pl.wikipedia.org/wiki?curid=2785018" title="Oksana Gromowa">
Oksana Gromowa

Oksana Gromowa (ur. 3 września 1980) – rosyjska lekkoatletka specjalizująca się w rzucie oszczepem, która na początku kariery odnosiła sukcesy w pchnięciu kulą.
Na mistrzostwach Europy juniorów w Rydze, w sierpniu 1999, wywalczyła srebrny medal w rywalizacji kulomiotek przegrywając jedynie z Białorusinką Nadzieją Astapczuk. Od 2000 skupiła się na rzucie oszczepem, w którym reprezentowała Rosję w meczach międzypaństwowych, pucharze Europy oraz zimowym pucharze w rzutach lekkoatletycznych.
Medalistka mistrzostw Rosji.
Rekordy życiowe: pchnięcie kulą – 16,54 (17 maja 1999, Krasnodar); rzut oszczepem – 61,12 (1 marca 2003, Gioia Tauro). 

</doc>
<doc id="2785022" url="https://pl.wikipedia.org/wiki?curid=2785022" title="Wiktorija Sudaruszkina">
Wiktorija Sudaruszkina

Wiktorija Sudaruszkina, ros. "Виктория Викторовна Сударушкина" (ur. 2 września 1990) – rosyjska lekkoatletka specjalizująca się w rzucie oszczepem.
Ósma zawodniczka mistrzostw Europy juniorów w Nowym Sadzie (2009).
Medalistka mistrzostw Rosji oraz reprezentantka kraju w zimowym pucharze Europy w rzutach.
Rekord życiowy: 62,78 (24 lutego 2015, Adler).

</doc>
<doc id="2785024" url="https://pl.wikipedia.org/wiki?curid=2785024" title="Mistrzostwa Polski w curlingu na wózkach">
Mistrzostwa Polski w curlingu na wózkach

Mistrzostwa Polski w curlingu na wózkach – zawody curlingowe, wyłaniające najlepszą drużynę niepełnosprawnych w kraju. Rozegrano je dotychczas raz, w roku 2008.

</doc>
<doc id="2785025" url="https://pl.wikipedia.org/wiki?curid=2785025" title="Jean Swiatek">
Jean Swiatek

Jean Swiatek (ur. 11 grudnia 1921 w Dusznikach, zm. 17 maja 2017 w Bordeaux) – piłkarz francuski polskiego pochodzenia grający na pozycji obrońcy. Długoletni zawodnik Girondins Bordeaux.
Urodził się w Polsce jako Jan Świątek, jednak dorastał we Francji. W latach 1944–1955 był piłkarzem Bordeaux. W 1950 został mistrzem Francji, w 1952 finalistą krajowego pucharu. W reprezentacji Francji debiutował 24 grudnia 1944 roku w wygranym 3:1 meczu z Belgią. Do 1950 wystąpił w 5 oficjalnych spotkaniach drużyny narodowej.

</doc>
<doc id="2785027" url="https://pl.wikipedia.org/wiki?curid=2785027" title="Klasyfikacja medalowa Letnich Igrzysk Paraolimpijskich 1960">
Klasyfikacja medalowa Letnich Igrzysk Paraolimpijskich 1960

Klasyfikacja medalowa Letnich Igrzysk Paraolimpijskich 1960
Gospodarzem igrzysk były Włochy.

</doc>
<doc id="2785032" url="https://pl.wikipedia.org/wiki?curid=2785032" title="Monaster Świętego Ducha w Bujniczach">
Monaster Świętego Ducha w Bujniczach

Monaster Świętego Ducha, Monaster Zstąpienia Ducha Świętego na Apostołów – prawosławny klasztor w Bujniczach, funkcjonujący od 1633 (lub nawet 1593) do 1919, początkowo jako męski, zaś od 1835 jako żeński. 
Historia.
Monaster męski.
Według Antoniego Mironowicza monaster został ufundowany przez Bohdana Sołomereckiego, starostę krzyczewskiego, w 1593. Z kolei Dmitrij Koczetow i M. Fiedosienko podają, że projekt utworzenia klasztoru należy datować dopiero na rok 1626, zaś Bohdan Sołomerecki pragnął w ten sposób przeciwdziałać postępom unii brzeskiej. Śmierć starosty krzyczewskiego uniemożliwiła mu jednak realizację planów fundacji monasteru. Powrócili do nich dopiero podkomorzy mścisławski Bohdan Stetkiewicz i jego żona Helena zd. Sołomerecka, dziedziczący po nim majątek. Oni też w 1633 utworzyli fundusz przeznaczony dla przyszłej męskiej wspólnoty mniszej, włączając do niego 19 dziesięcin ziem w pobliżu miasteczka Bujnicze oraz wsie Chołm i Kościanka. Organizacją życia monastycznego miał zająć się przełożony Monasteru Kuteińskiego ihumen Joel (Trucewicz). Monaster w Bujniczach był filią tejże wspólnoty. Niejednokrotnie zakonnicy jednego z monasterów na stałe lub czasowo przenosili się do drugiego. W 1644 w Bujniczach żyło ok. 200 mnichów. Wcześniej, przed 1635, w monasterze rozpoczęła działalność drukarnia zorganizowana przez Spirydona Sobola. Od 1652 do 1759 monaster pozostawał w konflikcie o majątki w Chołmie i Kościance z monasterem Wniebowstąpienia Pańskiego w Barkołabowie. 
Majątek monasteru w Bujniczach został zdewastowany przez wojska kozackie Iwana Zołotareńki podczas wojny polsko-rosyjskiej, w 1654. Kolejnych strat obiekt doznał podczas wojny północnej, w 1708. Żołnierze szwedzcy zniszczyli wówczas drewnianą cerkiew Zaśnięcia Matki Bożej w celu pozyskania materiału na budowę mostów. Odbudowa monasteru ze zniszczeń trwała dziesięć lat. W 1718 klasztor zamieszkiwało sześciu mnichów. W XVII–XVIII w. przełożeni klasztoru wielokrotnie uskarżali się również na ataki na monaster i jego majątek ze strony miejscowej katolickiej szlachty. W końcu XVIII w. w klasztorze pozostawało pięciu mnichów, trzech posłuszników i diakon. Przełożeni monasteru wielokrotnie kierowali do konsystorza eparchii białoruskiej skargi na członków wspólnoty, zarzucając im włóczęgostwo, pijaństwo i awanturnictwo. W 1798 Świątobliwy Synod Rządzący podporządkował monaster klasztorowi Objawienia Pańskiego w Mohylewie. Na początku XIX w. w Bujniczach przebywało już 145 mnichów. 
W 1812 archimandryta Joazaf, razem z innymi przełożonym klasztorów w eparchii mohylewskiej, wypełniając ukaz biskupa mohylewskiego Warłaama, złożył przysięgę wierności cesarzowi francuskiemu Napoleonowi I. W 1833 wspólnotę tworzyło 71 mnichów.
Monaster żeński.
6 lipca 1835, na wniosek biskupa mohylewskiego Gabriela, monaster w Bujniczach został przekształcony we wspólnotę żeńską, z filią w Barkołabowie. Większość mniszek zostało sprowadzonych do Bujnicz właśnie z tego monasteru. W 1835 klasztor utrzymywał się z majątku ziemskiego (1300 dziesięcin), siedem lat później dobra te zostały w większości (poza 200 dziesięcinami) znacjonalizowane, a monaster, jako wspólnota monastyczna II klasy, otrzymywał stosowne wsparcie państwowe. Mniszki prowadziły zakład dla panien pochodzących z rodzin duchownych, od 1846 także szpital, a następnie także dwuklasową szkołę dla dziewcząt, do której przyjmowano kandydatki bez względu na pochodzenie. Na początku XX w. w monasterze przebywało 18 mniszek i 55 posłusznic.
Po rewolucji październikowej.
W 1919 komitet wykonawczy mohylewskiej rady miejskiej przekazał cały majątek monasteru nowo powstałej spółdzielni wiejskiej. Część mniszek pozostało w monasterze jako członkinie odrębnej spółdzielni pracy; nadal żyły według reguły klasztornej. Ostatnie zakonnice zostały zmuszone do opuszczenia klasztoru w latach 1929 i 1930. Następnie w zabudowaniach monasterskich powstały klub i kancelaria kołchozu, zaś po 1948 – magazyny zboża.
Architektura.
Początkowo jedyną świątynią monasterską w Bujniczach była drewniana cerkiew Świętego Ducha. Do 1652 wzniesiono drugą pod wezwaniem św. Mikołaja. Równocześnie ukończono prace nad wzniesieniem kompleksu obiektów mieszkalnych i gospodarczych. Koczetow i Fiedosienko podają, że do 1637 w monasterze zbudowano także cerkiew Zaśnięcia Matki Bożej, która w końcu stulecia, z powodu złego stanu technicznego, została rozebrana i zastąpiona nową świątynią pod tym samym wezwaniem. Po jej zniszczeniu przez Szwedów w 1718 powstała murowana cerkiew św. Mikołaja. Przechowywany w niej wizerunek patrona zyskał sławę cudownego i był ważnym celem pielgrzymkowym. W XVII w. rozpoczęto budowę głównego soboru monasterskiego pod wezwaniem Świętego Ducha, która z powodu finansowych trudności wspólnoty została ukończona dopiero w II poł. kolejnego stulecia. 
W 1895 wskutek pożaru cerkiew św. Mikołaja została poważnie uszkodzona. Po pięciu latach obiekt odbudowano. W 1899 w monasterze wzniesiono także kamienny refektarz, dzwonnicę i mur okalający cały kompleks. 
Świątynie klasztorne i inne obiekty monasterskie uległy całkowitemu zniszczeniu (lub też uległy zatarciu wszystkie ich pierwotne cechy) po 1930.

</doc>
<doc id="2785041" url="https://pl.wikipedia.org/wiki?curid=2785041" title="Gizela Agnieszka Anhalt-Köthen">
Gizela Agnieszka Anhalt-Köthen

Gisela Agnes (ur. 21 września 1722 w Köthen, zm. 20 kwietnia 1751 w Dessau) – księżniczka Anhalt-Köthen z dynastii askańskiej, poprzez małżeństwo księżna Anhalt-Dessau.
Urodziła się jako córka księcia Anhalt-Köthen Leopolda i jego pierwszej żony księżnej Fryderyki Henrietty.
25 maja 1737 w Bernburgu poślubiła przyszłego księcia Anhalt-Dessau Leopolda II. Para miała siedmioro dzieci:

</doc>
<doc id="2785043" url="https://pl.wikipedia.org/wiki?curid=2785043" title="Jean de Bertrand (zm. 1432)">
Jean de Bertrand (zm. 1432)

Jean des Bertrandis (ur. ?, zm. 1432) – sabaudzki duchowny okresu wielkiej schizmy zachodniej, biskup.
Ukończył studia prawnicze z tytułem doktora praw i został kanonikiem w Genewie. Miał zaledwie święcenia subdiakonatu, gdy 14 grudnia 1408 „awinioński” Benedykt XIII wyznaczył go biskupem genewskim, następcą zmarłego Guillaume de Lornay. Wkrótce potem jednak porzucił obediencję Benedykta XIII i wziął udział w soborze w Konstancji (1414–1418). Był jednym z reprezentantów tzw. „nacji galijskiej” na konklawe 1417, które poprzez wybór papieża Marcina V doprowadziło do zakończenia schizmy. Nowy papież 23 września 1418 promował go na arcybiskupa Tarentaise. Sprawował tę funkcję aż do śmierci.

</doc>
<doc id="2785045" url="https://pl.wikipedia.org/wiki?curid=2785045" title="Puchar Europy w bobslejach 2012/2013">
Puchar Europy w bobslejach 2012/2013

Puchar Europy w bobslejach 2012/2013 rozpoczął się 14 listopada 2012 roku w Igls, a zakończył 20 stycznia 2013 roku w Königssee.

</doc>
<doc id="2785047" url="https://pl.wikipedia.org/wiki?curid=2785047" title="Vännäs">
Vännäs

Vännäs – miejscowość ("tätort") w północnej Szwecji, w regionie administracyjnym ("län") Västerbotten. Siedziba władz ("centralort") gminy Vännäs. W 2018 roku liczyła 4466 mieszkańców.
Miejscowość położona jest w prowincji historycznej ("landskap") Västerbotten nad rzeką Umeälven, ok. 30 km na zachód od Umeå. Miejscowość położona jest przy linii kolejowej Bräcke – Boden (Stambanan genom övre Norrland), zbudowanej pod koniec XIX w., co przyczyniło się do rozwoju miejscowości. W pobliżu Vännäs przebiega droga E12 oraz droga krajowa nr 92 ("Riksväg 92"; Umeå – Dorotea).

</doc>
<doc id="2785049" url="https://pl.wikipedia.org/wiki?curid=2785049" title="Czagan (jezioro)">
Czagan (jezioro)



</doc>
<doc id="2785054" url="https://pl.wikipedia.org/wiki?curid=2785054" title="Czagan (dopływ Irtyszu)">
Czagan (dopływ Irtyszu)



</doc>
<doc id="2785055" url="https://pl.wikipedia.org/wiki?curid=2785055" title="Czagan (dopływ Uralu)">
Czagan (dopływ Uralu)



</doc>
<doc id="2785056" url="https://pl.wikipedia.org/wiki?curid=2785056" title="Aszczysu (dopływ Czaganu)">
Aszczysu (dopływ Czaganu)



</doc>
<doc id="2785058" url="https://pl.wikipedia.org/wiki?curid=2785058" title="Aszczysu (dopływ Alkamergen)">
Aszczysu (dopływ Alkamergen)



</doc>
<doc id="2785060" url="https://pl.wikipedia.org/wiki?curid=2785060" title="Bermudy na Letnich Igrzyskach Paraolimpijskich 2012">
Bermudy na Letnich Igrzyskach Paraolimpijskich 2012

Bermudy na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji. 
Dla reprezentacji Bermudy był to piąty start w igrzyskach paraolimpijskich (poprzednio w 1996, 2000, 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2785064" url="https://pl.wikipedia.org/wiki?curid=2785064" title="Buguń">
Buguń



</doc>
<doc id="2785067" url="https://pl.wikipedia.org/wiki?curid=2785067" title="Périgord">
Périgord

Périgord – kraina historyczna w południowo-zachodniej Francji, w północnej Akwitanii, na terenie współczesnego departamentu Dordogne, częściowo także Lot i Garonna. Głównymi miastami Périgordu są Périgueux (historyczna stolica krainy) oraz Bergerac.
Périgord jest nizinną, silnie zalesioną krainą, położoną na zachód od Masywu Centralnego, poprzecinaną dolinami rzek Dordogne, Lot oraz innych dopływów Garonny.
W starożytności kraina zamieszkana była przez galijskie plemię Petrocorii. W IX wieku Périgord został hrabstwem, należącym do książąt Akwitanii. W czasie wojny stuletniej hrabstwo przejściowo znajdowało się w posiadaniu Królestwa Anglii. W XVI wieku włączony do Królestwa Nawarry, Périgord ostatecznie powrócił do Francji w 1607 roku, do czasu rewolucji stanowiąc część prowincji Gujenny.
Regionalnymi specjalnościami kulinarnymi są trufle oraz "foie gras". Cenione są także miejscowe borowiki i kurki. Znaczące w średniowieczu winnice perigordzkie zostały w latach 1876–1883 spustoszone przez filokserę. 

</doc>
<doc id="2785068" url="https://pl.wikipedia.org/wiki?curid=2785068" title="Perigord">
Perigord



</doc>
<doc id="2785069" url="https://pl.wikipedia.org/wiki?curid=2785069" title="Tunezja na Letnich Igrzyskach Olimpijskich 2012">
Tunezja na Letnich Igrzyskach Olimpijskich 2012

Tunezję na Letnich Igrzyskach Olimpijskich 2012, które odbyły się w Londynie, reprezentowało 84 zawodników. Zdobyli oni 3 medale: 1 złoty, 1 srebrny i 1 brązowy, zajmując 45 miejsce w klasyfikacji medalowej.
Był to trzynasty start reprezentacji Tunezji na letnich igrzyskach olimpijskich.
Reprezentanci.
Koszykówka.
Reprezentacja Tunezji brała udział w rozgrywkach grupy A turnieju olimpijskiego, przegrywając wszystkie pięć spotkań i zajmując w niej ostatnie miejsce. Nie awansowała do dalszej fazy rozgrywek.
Grupa A
Skład
Trener: Adel Tlatli
Piłka ręczna.
Reprezentacja Tunezji brała udział w rozgrywkach grupy A turnieju olimpijskiego, wygrywając dwa mecze i przegrywając trzy. Awansowała w ten sposób do dalszej fazy turnieju, gdzie w 1/4 finału uległa Chorwacji.
Faza grupowa
Grupa A
Tabela
Wyniki
Ćwierćfinał
Skład
Siatkówka.
Siatkówka halowa.
Drużyna Tunezji grała w grupie B turnieju siatkarskiego mężczyzn, przegrywając wszystkie mecze i zajmując ostatnie, 6. miejsce. Nie awansowała do dalszych rozgrywek.
Grupa B
Tabela
Wyniki spotkań
Skład:
Trener: Fethi MkaouerAsystent: Riadh Hedhili
Strzelectwo.
Kobiety

</doc>
<doc id="2785071" url="https://pl.wikipedia.org/wiki?curid=2785071" title="Holmsund">
Holmsund

Holmsund – miejscowość ("tätort") w północnej Szwecji, w regionie administracyjnym ("län") Västerbotten. Druga pod względem zaludnienia miejscowość ("tätort") gminy Umeå.
W 2015 roku Holmsund liczył 5962 mieszkańców.
Geografia.
Holmsund położony jest w prowincji historycznej ("landskap") Västerbotten, na półwyspie Lövön u ujścia rzeki Umeälven do cieśniny Kvarken Północny (część Zatoki Botnickiej), około 15 km na południe od Umeå.
Około 1 km na zachód od półwyspu Lövön i Holmsund leży wyspa Obbolaön z położoną na niej miejscowością Obbola. Oba tätorty oraz niewielka wyspa Holmen połączone są ze sobą mostem przebiegającym nad Österfjärden, stanowiącym jedną z dwóch odnóg ujścia rzeki Umeälven. Most ("Obbolabron"), o długości 1381 m, został otwarty w 1989 roku.
Historia.
Historia Holmsund sięga połowy XIX w., kiedy wokół założonego w 1848 roku punktu przeładunku spławianego rzeką Umeälven drewna i zbudowanego w 1857 roku pierwszego tartaku parowego ("Sandviks ångsåg") z czasem rozwinęła się osada przemysłowa. Okres swojej świetności zakłady przemysłu drzewnego i Holmsund przeżyły po 1945 roku, korzystając z powojennej koniunktury.
Najstarsza część miejscowości, obszar Västerbacken, została zachowana i jako obszar zabytkowy znajduje się pod ochroną. Na zachowaną zabudowę Västerbacken składają się pochodzące z 2. połowy XIX w. mieszkania robotników, budynek kościoła, plebanii i szkoły, położone w miejscu dawnego punktu przeładunku drewna w rejonie obecnego portu.
Przynależność administracyjna.
W 1894 roku Djupviken, stanowiące obecnie część Holmsund, nadano status "municipalsamhälle" ("Djupvikens municipalsamhälle") w ramach gminy wiejskiej Umeå ("Umeå landskommun"). W 1918 roku utworzono gminę wiejską Holmsund ("Holmsunds landskommun"), w której skład weszło Djupviken. W 1933 roku utworzono "Holmsunds municipalsamhälle", w skład którego włączono m.in. Djupviken. W 1947 roku gmina wiejska Holmsund (w jej skład wchodziło też "Obbola municipalsamhälle", utworzone w 1939 roku) została przekształcona w "köping" ("Holmsunds köping"). W wyniku reformy administracyjnej w 1971 roku utworzono gminę Holmsund ("Holmsunds kommun"), która w 1974 roku została włączona w skład obecnej gminy Umeå.
Demografia.
Liczba ludności tätortu Holmsund w latach 1960–2015:
Gospodarka.
Holmsund był ośrodkiem przemysłu drzewnego. Historia miejscowości od 2. połowy XIX w. związana była z działającymi tam tartakami. Pod koniec 2012 roku koncern Svenska Cellulosa AB SCA Timber wydał oficjalny komunikat o zamknięciu swoich zakładów w Holmsund, co nastąpiło latem 2013 roku.
Komunikacja i transport.
Transport morski.
W 1920 roku do Holmsund przeniesiono port morski Umeå ("Umeå hamn"). Współcześnie jest to jeden z największych portów w północnej Skandynawii. Od 1 stycznia 2015 roku port w Holmsund oraz port w Vaasa są zarządzane przez spółkę Kvarkenhamnar AB (Kvarken Ports Ltd.), której właścicielami są gmina Umeå i miasto Vaasa.
Z Holmsund odchodzi regularne połączenie promowe do Vaasa w Finlandii.
Drogi.
W Holmsund kończy się szwedzki odcinek, biegnącej z Norwegii przez północną Szwecję do Finlandii, trasy europejskiej E12. Odcinek przez Zatokę Botnicką (Holmsund – Vaasa) obsługiwany jest przez połączenie promowe.
Koleje.
W 1921 roku, w związku z przeniesieniem portu Umeå do Holmsund, oddano do użytku (oficjalnie otwartą w 1922 roku) linię kolejową łączącą Holmsund z Umeå (i dalej z Vännäs). Odcinek Holmsund – Umeå obsługuje od 1968 roku jedynie ruch towarowy. W 1992 roku linia została zelektryfikowana.
Osoby związane z Holmsund.
W Holmsund dorastała piosenkarka Lisa Miskovsky.

</doc>
<doc id="2785074" url="https://pl.wikipedia.org/wiki?curid=2785074" title="Jacques de Gelu">
Jacques de Gelu

Jacques de Gelu (zm. 7 września 1432) – francuski duchowny katolicki. Arcybiskup Tours (7 listopada 1414 do 30 lipca 1427) i Embrun (od 30 lipca 1427 aż do śmierci). Uczestnik Soboru w Konstancji i konklawe 1417 jako przedstawiciel tzw. "nacji galijskiej". 

</doc>
<doc id="2785076" url="https://pl.wikipedia.org/wiki?curid=2785076" title="Simon de Dominis">
Simon de Dominis

Simon de Dominis (zm. przed 7 maja 1423) – biskup diecezji Trogir w Dalmacji w latach 1403–1423. Uczestnik Soboru w Konstancji i konklawe 1417 jako przedstawiciel tzw. „nacji germańskiej”.

</doc>
<doc id="2785078" url="https://pl.wikipedia.org/wiki?curid=2785078" title="Linn Farish">
Linn Farish

Linn Farish (ur. 3 października 1901 w Rumsey w Kalifornii, zm. 11 września 1944 w Grecji) – amerykański żołnierz, geolog i sportowiec, olimpijczyk, zdobywca złotego medalu w turnieju rugby union na Letnich Igrzyskach Olimpijskich w 1924 roku w Paryżu.
Życiorys.
Sportowiec.
Podczas studiów geologicznych na Stanford University występował w barwach Stanford Cardinal w futbolu amerykańskim i rugby union.
Z reprezentacją Stanów Zjednoczonych zagrał w turnieju rugby union na Letnich Igrzyskach Olimpijskich 1924. Wystąpił w jednym meczu tych zawodów – 18 maja Amerykanie pokonali na Stade de Colombes Francuzów 17–3, a Farish zdobył dwa z pięciu przyłożeń swojego zespołu. Wygrywając oba pojedynki Amerykanie zwyciężyli w turnieju zdobywając tym samym złote medale igrzysk.
Był to jego jedyny występ w reprezentacji kraju, a wraz z pozostałymi amerykańskimi złotymi medalistami w rugby union został w 2012 roku przyjęty do IRB Hall of Fame.
Był żonaty z Norą (z domu Jenkins).
Geolog.
Po ukończeniu studiów pracował jako geolog i konsultant w dziedzinie wydobywania ropy naftowej na terenie Stanów Zjednoczonych, Meksyku, Kanady oraz Persji, publikując również w branżowych periodykach.
Żołnierz.
Po wybuchu II wojny światowej, a przed przystąpieniem do niej USA, zaciągnął się do kanadyjskiej armii. Służył w "Royal Engineers" w Persji, przeszedł szkolenie spadochronowe w brytyjskim Special Operations Executive, a następnie został zwerbowany do Office of Strategic Services w stopniu majora.
Po raz pierwszy został przerzucony do okupowanej Jugosławii we wrześniu 1943 roku w celu wytyczenia polowych lotnisk do ewakuacji alianckich lotników zestrzelonych na Bałkanach. Jego drugim zadaniem podczas tej misji było nawiązanie kontaktu z Narodową Armią Wyzwolenia Jugosławii, którą dowodził Josip Broz Tito, w celu oszacowania, którą z walczących z Niemcami jugosłowiańskich grup powinny wesprzeć Stany Zjednoczone. Jako amerykański łącznik przy brytyjskiej misji brygadiera Fitzroya Macleana spędził sześć tygodni w sztabie komunistycznej partyzantki.
Po powrocie do Włoch w październiku 1943 roku napisał raport, który trafił do najwyższych kół władzy w USA. Pod wpływem propagandy, której doświadczył w sztabie Tito, opisał w nim komunistyczną partyzantkę jako jedyną formację walczącą z Niemcami i Włochami, deprecjonując jednocześnie wartość czetników Dragoljuba Mihailovicia i zarzucając im kolaborację z okupantem. Wezwany do Waszyngtonu przedstawił relację prezydentowi Rooseveltowi oraz najwyższym przedstawicielom wojska i Departamentu Stanu, która wraz z brytyjskim naciskiem doprowadziła do przesunięcia amerykańskiego poparcia w stronę Tito. Na konferencji teherańskiej postanowiono zatem o wsparciu komunistycznej partyzantki jugosłowiańskiej, cofnięciu wsparcia dla czetników i odstąpieniu od planu desantu na Bałkanach.
Jeszcze dwukrotnie udawał się z kilkutygodniową misją do Jugosławii – w styczniu i kwietniu 1944 roku. Podczas nich nie tylko przekonywał Tito do pomocy w odszukiwaniu i ratowaniu zestrzelonych alianckich lotników, ale i w większości tych operacji ratunkowych brał osobiście udział. Jego wyczyny podczas służby w Jugosławii przyniosły mu w kręgach OSS przydomek "Lawrence z Jugosławii".
W swoim ostatnim raporcie z połowy 1944 roku zmienił swoje twierdzenia dotyczące sytuacji politycznej w Jugosławii, został on już jednak zlekceważony.
Zginął we wrześniu 1944 roku w katastrofie lotniczej na terenie Grecji. Po jego śmierci uchylono cenzurę dotyczącą tajnych akcji, by ujawnić jego nazwisko i osiągnięcia opinii publicznej.
Pośmiertnie został odznaczony Krzyżem za Wybitną Służbę, a także Purple Heart.
Jego nazwisko pojawiło się na "The Yolo County Courthouse Memorial" – tablicy pamięci poległych mieszkańców hrabstwa Yolo, a także na znajdującej się w siedzibie CIA tablicy upamiętniającej poległych podczas II wojny światowej oficerów OSS.
Odszyfrowane przez Projekt Venona radzieckie depesze z okresu II wojny światowej wskazywały na Farisha jako informatora o kryptonimie "Attila".

</doc>
<doc id="2785079" url="https://pl.wikipedia.org/wiki?curid=2785079" title="Zofia von Mecklemburg-Schwerin">
Zofia von Mecklemburg-Schwerin



</doc>
<doc id="2785080" url="https://pl.wikipedia.org/wiki?curid=2785080" title="Wymiary geometryczne">
Wymiary geometryczne



</doc>
<doc id="2785082" url="https://pl.wikipedia.org/wiki?curid=2785082" title="Żabińskie Góry">
Żabińskie Góry

Żabińskie Góry – pasmo ozów zlokalizowane w gminie Brodnica (powiat śremski).
Polodowcowe pasmo ma około 10 kilometrów długości i 500-700 metrów szerokości, rozciągając się z zachodu na wschód, od Żabna na zachodzie do Ludwikowa na wschodzie. Obszar jest w większości zalesiony. Najwyższe wzniesienie (bezimienne) ma 103 m n.p.m. Różnica wysokości względnej wynosi około 40 metrów. W pobliżu Żabna, na stoku Żabińskich Gór, znajduje się cmentarz ewangelicki z XIX/XX wieku. Od strony Górki (z południa) prowadzi w pasmo zabytkowa aleja. Przez Góry przebiega czerwony szlak turystyczny z Żabna do Drużyny, Wielkopolska Droga św. Jakuba oraz szlak rowerowy EuroVelo nr 9. Poszczególne stoki są dobrymi punktami widokowymi na okolicę.

</doc>
<doc id="2785084" url="https://pl.wikipedia.org/wiki?curid=2785084" title="Giacomo Bonaventura">
Giacomo Bonaventura

Giacomo "Jack" Bonaventura (ur. 22 sierpnia 1989 w San Severino Marche) – włoski piłkarz występujący na pozycji pomocnika we włoskim klubie ACF Fiorentina. Wcześniej zawodnik Atalanty Bergamo i AC Milan.
Kariera klubowa.
Giacomo Bonaventura zawodową karierę rozpoczął w 2007 roku w Atalancie BC. Rozegrał tam tylko dwa spotkania, po czym trafił do Pergocreme. W nowej drużynie wystąpił tylko w czterech meczach i strzelił jednego gola. Następnie wrócił do Atalanty BC. W tym klubie zagrał tylko jeden mecz. Klub Atalanta BC zdecydował się wypożyczyć Giacomo Bonaventurę do Calcio Padova, gdzie rozegrał 15 meczów i nie strzelił żadnego gola. Po okresie wypożyczenia ponownie wrócił do Atalanty BC. Od 2010 Bonaventura wystąpił w 57 meczach i 11 razy wpisywał się na listę strzelców. Od 2014 roku występuje w barwach AC Milanu.
Kariera reprezentacyjna.
Bonaventura ma za sobą występy w młodzieżowych reprezentacjach Włoch. Grał w zespołach do lat 19, do lat 20 dla których łącznie rozegrał 16 meczów i strzelił 10 goli.

</doc>
<doc id="2785086" url="https://pl.wikipedia.org/wiki?curid=2785086" title="Alejandro Faurlín">
Alejandro Faurlín

Alejandro Damián Faurlín (ur. 9 sierpnia 1986 w Rosario) – argentyński piłkarz występujący na pozycji środkowego pomocnika w RCD Mallorca.

</doc>
<doc id="2785092" url="https://pl.wikipedia.org/wiki?curid=2785092" title="Marceli Jurkiewicz">
Marceli Jurkiewicz

Marceli Jurkiewicz (ur. około 1735, zm. 10 czerwca 1791 w Stężycy) – polski franciszkanin i kaznodzieja.
Życiorys.
Urodził się około roku 1735. W wieku 18 lat wstąpił do nowicjatu krakowskich franciszkanów. Zakonne studia o charakterze filozoficzno-teologicznym odbywał w Lublinie, Krakowie i Warszawie. Na przełomie lat 1756/1757 (zimą) przyjął święcenia kapłańskie, a 2 lub 3 lata później został wyznaczony na profesora filozofii w piotrkowskim studium zakonnym. W roku 1763 (lub rok później) otrzymał zakonny stopień doktora i objął stanowisko regensa poznańskiego studium zakonnego. W roku 1765 był już kaznodzieją obradującego w Poznaniu Trybunału Koronnego. Pięć lat później (wiosną 1770), dzięki wsparciu i zaproszeniu biskupa A. S. Młodziejowskiego, głosił kazania wielkopostne w kolegiacie warszawskiej, zwanej wówczas "pierwszą w Królestwie kazalnicą". Wkrótce potem (13 maja) wyjechał z Warszawy do Kalisza, gdzie złożył do druku wygłaszane w stolicy kazania. We wrześniu roku 1770 kapituła prowincjonalna wyznaczyła go regensem warszawskiego studium zakonnego, a stanowisko to piastował przez 4 kolejne lata. W latach 1782–1783 był kaznodzieją obradującego w Piotrkowie Trybunalskim Trybunału Koronnego. Trzy lata później (1786) powierzono mu nadzór nad budową kościoła franciszkańskiego w Stężycy, gdzie też pełnił w następnych latach funkcję gwardiana (przełożonego) zakonu.
Zmarł w Stężycy 10 czerwca roku 1791.

</doc>
<doc id="2785094" url="https://pl.wikipedia.org/wiki?curid=2785094" title="Zamach na Aleksieja Lizariewa">
Zamach na Aleksieja Lizariewa

Zamach na Aleksieja Lizariewa, szefa misji handlowej ZSRR, miał miejsce 4 maja 1928 r.
4 maja 1928, kiedy szef sowieckiej misji handlowej Aleksiej S. Lizariew powracał samochodem z siedziby misji do domu, na skrzyżowaniu ulicy Marszałkowskiej z ulicą Wilczą w Warszawie oddano w jego kierunku 2 strzały z rewolweru. Dokonał tego młody biały emigrant rosyjski Jurij L. Wojciechowski. Strzelał z samochodu jadącego za Sowietami, ale niecelnie. Szkło z rozbitego lusterka poraniło jedynie A. S. Lizariewa w rękę. W tej sytuacji zamachowiec, wyskakując ze swojego auta, zaczął uciekać na piechotę. Schronił się w pobliskiej siedzibie Domu Rosyjskiego, oświadczając, że zabił sowieckiego przedstawiciela handlowego i gonią go komuniści. Wkrótce oddał się w ręce przybyłego policjanta, przekazując mu rewolwer, z którego strzelał. Wynikiem zamachu były aresztowania białych emigrantów i rewizje w siedzibach organizacji rosyjskich, przeprowadzone 6 maja. Tego samego dnia władze Rosji Sowieckiej ogłosiły „kategoryczny protest przeciw biernemu zachowaniu polskich władz w stosunku do terrorystycznych organizacji biełoemigrantów”. Jednocześnie wydano oświadczenie, że nieudany zamach był skierowany przeciw sowieckiemu posłowi Dmitrijowi W. Bogomołowowi, a A. S. Lizariew padł jego ofiarą przez pomyłkę. Reakcja większości polskiej prasy na zamach była negatywna, w odróżnieniu od zamachu na sowieckiego posła Piotra Wojkowa 7 czerwca 1927, kiedy gazety popierały zamachowca Borysa Kowerdę. Pisano m.in. o zagrożeniu wybuchem wojny z ZSRR. 11 maja Ministerstwo Spraw Zagranicznych II RP ogłosiło zamiar wydalenia z kraju części aresztowanych emigrantów rosyjskich. Proces przeciwko J. Wojciechowskiemu rozpoczął się 28 grudnia w warszawskim sądzie okręgowym. Jego głównym obrońcą był mecenas Marian Niedzielski, który wcześniej występował też w imieniu B. F. Kowerdy. 31 grudnia zamachowiec został skazany na karę 10 lat więzienia. Odbywał ją w więzieniu mokotowskim w Warszawie. W 1929 karę zmniejszono do 5 lat. W 1933 J.L. Wojciechowski wyszedł na wolność.

</doc>
<doc id="2785098" url="https://pl.wikipedia.org/wiki?curid=2785098" title="Lekkoatletyka na Letnich Igrzyskach Paraolimpijskich 2004 – rzut oszczepem kl. F11 mężczyzn">
Lekkoatletyka na Letnich Igrzyskach Paraolimpijskich 2004 – rzut oszczepem kl. F11 mężczyzn

W rzucie oszczepem kl. F11 (zawodnicy niewidomi) mężczyzn podczas Letnich Igrzysk Paraolimpijskich 2004 rywalizowało ze sobą 13 zawodników.
W zawodach zwyciężył Austriak Bil Marinkovic. Wynikiem 49,33, ustanowił nowy rekord świata. Na medalowych pozycjach uplasowali się także Niemiec Siegmund Hegeholz oraz Japończyk Mineho Ozaki.

</doc>
<doc id="2785100" url="https://pl.wikipedia.org/wiki?curid=2785100" title="Ludwik Franciszek Maciejowski">
Ludwik Franciszek Maciejowski

Ludwik Franciszek Maciejowski (ur. 26 listopada 1883 w Grybowie, zm. w kwietniu 1940 w Charkowie) – podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Syn Antoniego i Julii z Kuźniarów. W 1902 roku ukończył Seminarium Nauczycielskie w Sokalu. Następnie pracował jako nauczyciel. Przeszedł szkolenie wojskowe w armii Austro-Węgier i w 1912 roku został mianowany podporucznikiem rezerwy. Przed wybuchem I wojny światowej należał do Drużyn Bartoszowych.
W 1914 roku został powołany do armii Austro-Węgier. Służył w 9 pułku piechoty Austro-Węgier, a następnie w 20 pułku piechoty Austro-Węgier, był trzykrotnie ranny. Walczył na froncie włoskim. Należał do konspiracyjnej organizacji „Wolność” 1918. Na przełomie października i listopada 1918 roku brał udział w przejęciu władzy nad 20 pułkiem piechoty Austro-Węgier, a następnie doprowadzeniu pułku ze Słowenii do Nowego Sącza.
W 1918 roku wstąpił do Wojska Polskiego. Brał udział w wojnie polsko-ukraińskiej, wojnie polsko-czechosłowackiej oraz wojnie polsko-bolszewickiej w szeregach 1 pułku strzelców podhalańskich.
Po zakończeniu działań wojennych pozostał w wojsku i został zweryfikowany do stopnia majora piechoty ze starszeństwem z dniem 1 czerwca 1919 roku. Do 1925 roku służył w 1 pułku strzelców podhalańskich, będąc m.in. dowódcą I baonu. W 1924 roku został awansowany na stopień podpułkownika piechoty ze starszeństwem z dniem 15 sierpnia 1924 roku. W 1925 roku został przeniesiony do 71 pułku piechoty na stanowisko zastępcy dowódcy pułku, a następnie do 45 pułku piechoty Strzelców Kresowych w Równem na takie samo stanowisko.
12 marca 1929 został wyznaczony na stanowisko dowódcy 25 pułku piechoty w Piotrkowie. 28 stycznia 1931 został zwolniony ze stanowiska dowódcy pułku i oddany do dyspozycji dowódcy Okręgu Korpusu Nr IV. W 1931 roku przeszedł do rezerwy. Po przejściu do rezerwy zamieszkał w miejscowości Stepań niedaleko Sarn. 
W czasie kampanii wrześniowej, po agresji ZSRR na Polskę 21 września 1939 dostał się do niewoli sowieckiej pod Maniewiczami. Wiosną 1940 został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2785101" url="https://pl.wikipedia.org/wiki?curid=2785101" title="Mel (skala)">
Mel (skala)

Mel – skala wysokości dźwięku mierzona metodą akustyki psychologicznej określającej subiektywny odbiór poziomu dźwięku przez ucho ludzkie względem obiektywnej skali pomiaru częstotliwości dźwięku w hercach.
Historia.
Skala określona została w 1937 roku przez S. Stevensa, J. Volkmana oraz E. Newmana. Nazwa pochodzi od pierwszych trzech liter słowa , melodia. W 1946 r. S. Stevens opublikował pracę pt. "On the Theory of Scales of Measurement", co zainicjowało rozwój pomiarów psychofizycznych metodami skalowania.
Jednostką częstotliwości w tej skali jest mel. Zależność między skalą mel i Hz ma charakter nieliniowy i określa się ją wzorem:
Na podstawie pomiarów przyjęto założenie, że ton o częstotliwości 1000 Hz przy poziomie ciśnienia akustycznego 40 dB powyżej progu słyszalności ma 1000 meli. Liczba meli jest proporcjonalna do wysokości danego dźwięku przy określonej jego częstotliwości i głośności.
Ze względu na to, że skala melowa wyraża subiektywne odczucie dźwięku, nie istnieje tylko jedna tego typu skala. Popularna formuła wyliczania skali może być wyrażona wzorem:
lub jego inwersją:

</doc>
<doc id="2785102" url="https://pl.wikipedia.org/wiki?curid=2785102" title="Lekkoatletyka na Letnich Igrzyskach Paraolimpijskich 2004 – rzut oszczepem kl. F12 mężczyzn">
Lekkoatletyka na Letnich Igrzyskach Paraolimpijskich 2004 – rzut oszczepem kl. F12 mężczyzn

W rzucie oszczepem kl. F12 (zawodnicy niedowidzący) mężczyzn podczas Letnich Igrzysk Paraolimpijskich 2004 rywalizowało ze sobą 13 zawodników.

</doc>
<doc id="2785104" url="https://pl.wikipedia.org/wiki?curid=2785104" title="Michał Jurkowski">
Michał Jurkowski

Michał Jurkowski (ur. 1765 lub 1766, zm. około 15 lutego 1833 w Krzemieńcu) – polski filolog klasyczny i poeta.
Życiorys.
Urodził się w rodzinie ziemiańskiej (we Lwowskiem), jako syn Maksymiliana. Pierwsze nauki pobierał we lwowskim gimnazjum, wstępując później na tamtejszy uniwersytet. W roku 1789 (16 kwietnia) otrzymał, w drodze konkursu, posadę "nauczyciela niższych klas gramatykalnych" w Gimnazjum Zamojskim. Półtora roku później (16 września 1790) awansował na stanowisko nauczyciela poetyki, prowadząc te zajęcia przez 10 lat. W roku 1799 (27 września) przeniesiono go na stanowisko równorzędne z dotychczasowym, do Gimnazjum Tarnowskiego, gdzie uczył młodzież także języka greckiego. Po 2,5 roku został powołany na stanowisko nauczyciela języka greckiego, otrzymując jednocześnie funkcję zastępcy prefekta krakowskich Szkół Przygłównych, zorganizowanych wówczas w gimnazjum akademickie. W latach 1803-1805 pełnił rolę seniora bursy Jeruzalem. Jesienią roku 1805 T. Czacki zaangażował go jako profesora języka i literatury greckiej w nowo otwartym Gimnazjum Wołyńskim, gdzie prowadził zajęcia przez ćwierć wieku, aż do końca istnienia uczelni (pierwsze wykłady wygłosił 1 listopada, a nominacja profesorska nosiła datę 15 października). W Krzemieńcu prowadził także stancję dla uczniów.
Zmarł w Krzemieńcu, jako emeryt, około 15 lutego roku 1833.

</doc>
<doc id="2785107" url="https://pl.wikipedia.org/wiki?curid=2785107" title="Lekkoatletyka na Letnich Igrzyskach Paraolimpijskich 2004 – rzut oszczepem kl. F13 mężczyzn">
Lekkoatletyka na Letnich Igrzyskach Paraolimpijskich 2004 – rzut oszczepem kl. F13 mężczyzn

W rzucie oszczepem kl. F13 (zawodnicy niedowidzący) mężczyzn podczas Letnich Igrzysk Paraolimpijskich 2004 rywalizowało ze sobą 6 zawodników.

</doc>
<doc id="2785109" url="https://pl.wikipedia.org/wiki?curid=2785109" title="Droga olbrzymów (film)">
Droga olbrzymów (film)

Droga olbrzymów (ang. "The Big Trail") – amerykański western z 1930 roku z Johnem Wayne’em w roli przywódcy osadników udających się na kolonizację Dzikiego Zachodu. Film był jednym z pierwszych, w których John Wayne grał główną rolę. Został zrealizowany w erze Pre-Code.

</doc>
<doc id="2785111" url="https://pl.wikipedia.org/wiki?curid=2785111" title="Lekkoatletyka na Letnich Igrzyskach Paraolimpijskich 2004 – rzut oszczepem kl. F35 mężczyzn">
Lekkoatletyka na Letnich Igrzyskach Paraolimpijskich 2004 – rzut oszczepem kl. F35 mężczyzn

W rzucie oszczepem kl. F35 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 9 zawodników.

</doc>
<doc id="2785113" url="https://pl.wikipedia.org/wiki?curid=2785113" title="Rosyjski Komitet Opiekuńczy nad emigrantami w Polsce">
Rosyjski Komitet Opiekuńczy nad emigrantami w Polsce

Rosyjski Komitet Opiekuńczy nad emigrantami w Polsce (ros. Русский Попечительный Комитет об эмигрантах в Польше) – emigracyjna organizacja rosyjska w okresie międzywojennym w Polsce
Komitet został utworzony w sierpniu 1921 r. w Warszawie. Działał pod auspicjami Ligi Narodów. Na jego czele w 1922 r. stanął Ł. K. Iwanowski, zaś w 1924 r. zastąpił go I. E. Butenko. W latach 30. funkcję przewodniczącego objął Nikołaj A. Pliemiannikow. Do zadań Komitetu należała pomoc prawna i materialna białym emigrantom rosyjskim, którzy przebywali w Polsce. W jego skład wchodziły oddziały: finansowy, kontrolny, ogólny i administracyjny. Komitet działał do lipca 1940 r., kiedy decyzją niemieckich władz okupacyjnych Generalnego Gubernatorstwa jego działalność została zakończona.

</doc>
<doc id="2785114" url="https://pl.wikipedia.org/wiki?curid=2785114" title="Lekkoatletyka na Letnich Igrzyskach Paraolimpijskich 2004 – rzut oszczepem kl. F37 mężczyzn">
Lekkoatletyka na Letnich Igrzyskach Paraolimpijskich 2004 – rzut oszczepem kl. F37 mężczyzn

W rzucie oszczepem kl. F37 (zawodnicy stojący z porażeniem mózgowym) mężczyzn podczas Letnich Igrzysk Paraolimpijskich 2004 rywalizowało ze sobą 8 zawodników. 
W zawodach zwyciężył Ken Churchill. Wynikiem 48,09, ustanowił nowy rekord świata. Na medalowych pozycjach uplasowali się także Australijczyk Kieran Ault oraz Polak Jacek Przebierała.

</doc>
<doc id="2785116" url="https://pl.wikipedia.org/wiki?curid=2785116" title="Giacomo Nizzolo">
Giacomo Nizzolo

Giacomo Nizzolo (ur. 30 stycznia 1989 w Mediolanie) – włoski kolarz szosowy i torowy.
Osiągnięcia.
Kolarstwo szosowe.
Opracowano na podstawie:
Kolarstwo torowe.
Opracowano na podstawie:

</doc>
<doc id="2785117" url="https://pl.wikipedia.org/wiki?curid=2785117" title="Petecki (przedsiębiorstwo)">
Petecki (przedsiębiorstwo)

Petecki sp. z o.o. – polski producent okien i drzwi wykonanych z PVC i Aluminium. Została założona w roku 1995 przez Ignacego Peteckiego.
Firma jest jednym z największych rodzimych producentów i oferuje swe produkty na rynku polskim i w innych krajach Unii Europejskiej. Do najważniejszych odbiorców należą: Niemcy, Francja, Czechy, Austria, Włochy, Belgia i Holandia i Węgry.
W skład Grupy wchodzą trzy podmioty: Petecki P.P.H.U, Petecki sp. z o.o. oraz Petecki Investment, do których należą cztery zakłady produkcyjne o łącznej powierzchni hal przekraczającej 26 000 m², zatrudniająca ponad 700 wykwalifikowanych pracowników. Zakłady produkcyjne mieszczą się w Łodzi, Łasku, Gostyninie oraz w Chrapczewie.

</doc>
<doc id="2785119" url="https://pl.wikipedia.org/wiki?curid=2785119" title="Johan Upmark (brydżysta)">
Johan Upmark (brydżysta)

Johan Upmark (ur. 1977) – szwedzki brydżysta z tytułem World Life Master (WBF).
Jego partnerem brydżowym jest Per-Ola Cullin.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2785122" url="https://pl.wikipedia.org/wiki?curid=2785122" title="Apostolos Welios">
Apostolos Welios

Apostolos Welios (ur. 8 stycznia 1992 w Salonikach) – grecki piłkarz występujący na pozycji napastnika w angielskim klubie Nottingham Forest oraz w reprezentacji Grecji. Wychowanek Iraklísu, w swojej karierze grał także w takich zespołach jak Everton, Blackpool, Lierse oraz Vestsjælland.

</doc>
<doc id="2785123" url="https://pl.wikipedia.org/wiki?curid=2785123" title="Henk Nijdam">
Henk Nijdam

Hendrik "Henk" Nijdam (ur. 26 września 1935 w Haren, zm. 30 kwietnia 2009 w Bredzie) – holenderski kolarz torowy i szosowy, czterokrotny medalista torowych mistrzostw świata.
Kariera.
Pierwszy sukces w karierze Henk Nijdam osiągnął w 1957 roku, kiedy zwyciężył w szosowym kryterium w Alkmaarze. Na rozgrywanych trzy lata później torowych mistrzostwach świata w Lipsku zdobył srebrny medal w indywidualnym wyścigu na dochodzenie – wyprzedził go tylko Francuz Marcel Delattre. W tym samym roku wystąpił na igrzyskach olimpijskich w Rzymie, gdzie wraz z kolegami z reprezentacji zajął piąte miejsce w drużynowym wyścigu na dochodzenie. W 1961 roku zdobył indywidualnie złoty medal w rywalizacji amatorów podczas mistrzostw świata w Zurychu. W 1962 roku przeszedł na zawodowstwo i już na mistrzostwach świata w Mediolanie został mistrzem świata w swej koronnej konkurencji. Ostatni medal wywalczył na rozgrywanych w 1963 roku mistrzostwach świata w Liègem gdzie zajął trzecie miejsce za Włochem Leandro Fagginem i swym rodakiem Peterem Postem. Wielokrotnie zdobywał medale torowych mistrzostw kraju, w tym sześć złotych. Startował również w wyścigach szosowych, wygrywając po jednym etapie Tour de France w 1964 i 1966 roku, ale w klasyfikacji generalnej zajmował odległe pozycje. W 1966 roku wygrał także trzy etapy Vuelta a España, a rok później kolejny, mimo to w klasyfikacji końcowej nie zmieścił się w pierwszej dwudziestce.
Jego syn Jelle Nijdam również był kolarzem.

</doc>
<doc id="2785124" url="https://pl.wikipedia.org/wiki?curid=2785124" title="Dallas (serial telewizyjny 2012)">
Dallas (serial telewizyjny 2012)

Dallas (2012-2014) – amerykańska opera mydlana stworzona przez Davida Jacobsa. Wyprodukowana przez Warner Horizon Television. Jest kontynuacją opery mydlanej o tej samej nazwie, która emitowana była na kanale CBS w latach 1978-91.
4 października 2014 roku stacja TNT ogłosiła zakończenie serialu po trzech sezonach.
Fabuła.
Serial koncentruje się wokół Ewingów, zamożnej rodziny posiadającej ranczo ze złożem ropy.

</doc>
<doc id="2785127" url="https://pl.wikipedia.org/wiki?curid=2785127" title="Operacja górnośląska (15-31 marca 1945)">
Operacja górnośląska (15-31 marca 1945)



</doc>
<doc id="2785128" url="https://pl.wikipedia.org/wiki?curid=2785128" title="Stadion Bunyodkor w Taszkencie">
Stadion Bunyodkor w Taszkencie

Stadion Bunyodkor – stadion piłkarski w stolicy Uzbekistanu, Taszkencie. Obiekt powstał w miejsce dawnego stadionu MHSK. Jego budowa rozpoczęła się pod koniec 2008 roku od rozbiórki starej, lekkoatletycznej areny, a inauguracja stadionu nastąpiła 31 sierpnia 2012 roku. Na obiekcie swoje spotkania rozgrywa Bunyodkor Taszkent, ma on służyć także reprezentacji Uzbekistanu.

</doc>
<doc id="2785129" url="https://pl.wikipedia.org/wiki?curid=2785129" title="Małgorzata Weiser">
Małgorzata Weiser

Małgorzata Bieniasz-Krzywiec, z d. Krzyżan, primo voto Weiser (ur. 13 maja 1968) – polska lekkoatletka, która specjalizowała się w rzucie dyskiem. 
29 kwietnia 1994 w Słubicach wynikiem 30,48 ustanowiła pierwszy (nieoficjalny) rekord Polski w rzucie młotem kobiet.
Kariera.
Wielokrotna finalistka mistrzostw Polski w rzucie dyskiem, brązowa medalistka w tej konkurencji na mistrzostwach Polski seniorów w 1993. Startowała także w pchnięciu kulą.
Medalistka mistrzostw świata weteranów w różnych konkurencjach.
Z zawodu policjantka, startowała z powodzeniem w tzw. pięcioboju policyjnym, a także pchnięciu kulą na mistrzostwach Polski Służb Mundurowych w Lekkiej Atletyce.
Rekord życiowy w rzucie dyskiem: 52,96 (28 września 1990, Słubice).

</doc>
<doc id="2785134" url="https://pl.wikipedia.org/wiki?curid=2785134" title="Rycerze Gwiazdy">
Rycerze Gwiazdy

Rycerze Gwiazdy na Wschodzie Warszawy – kapituła szkocka czynna w latach 1819-1821.

</doc>
<doc id="2785136" url="https://pl.wikipedia.org/wiki?curid=2785136" title="Gabriel (Gorodkow)">
Gabriel (Gorodkow)

Gabriel, imię świeckie Jegor Iwanowicz Gorodkow (ur. 17 kwietnia 1785 w Gorodkowiczach, zm. 7 kwietnia 1862) – rosyjski biskup prawosławny, święty czczony lokalnie w eparchii riazańskiej Rosyjskiego Kościoła Prawosławnego.
Ukończył seminarium duchowne w Riazaniu. W 1814 ukończył wyższe studia teologiczne w Petersburskiej Akademii Duchownej z tytułem magistra nauk teologicznych. Został zatrudniony jako wykładowca w seminarium duchownym w Riazaniu. Wieczyste śluby mnisze złożył w roku następnym, wtedy też przyjął święcenia kapłańskie. W 1816 otrzymał godność archimandryty i został przełożonym monasteru Trójcy Świętej w Riazaniu. W roku następnym na krótko został inspektorem seminarium duchownego w Riazaniu, lecz jeszcze w tym samym roku został przeniesiony na stanowisko rektora seminarium duchownego w Orle w celu przeprowadzenia jego reformy wewnętrznej wynikającej z ukazów Świątobliwego Synodu Rządzącego. Równocześnie został przełożony monasteru Zaśnięcia Matki Bożej w Orle. W 1819 został przeniesiony na stanowisko rektora seminarium duchownego w Niżnym Nowogrodzie, które łączył z obowiązkami przełożonego monasteru św. Makarego Żółtowodzkiego, zaś od 1821 - Pieczerskiego Monasteru Wniebowstąpienia Pańskiego w Niżnym Nowogrodzie.
20 maja 1828 przyjął chirotonię biskupią i objął katedrę kałuską i borowską. Po trzech latach został biskupem mohylewskim i witebskim. Działał na rzecz likwidacji Kościoła unickiego na terenie swojej eparchii. Osobiście przyczynił się do przyjęcia prawosławia przez 6 tys. unitów. W 1833 otrzymał godność arcybiskupią. W 1837 przeniesiony ponownie, na katedrę riazańską. W latach 1841-1843 był kadencyjnym członkiem Świątobliwego Synodu Rządzącego. Cieszył się powszechnym szacunkiem ze strony wiernych, jak również członków innych Kościołów. W eparchii riazańskiej przeprowadził szereg remontów cerkwi, organizował również budowę nowych świątyń. W 1853 otworzył w Riazaniu szkołę dla dziewcząt z rodzin duchownych.
W 1858 odszedł w stan spoczynku i zamieszkał w monasterze św. Olgi w ujeździe riazańskim, gdzie mieszkał na prawach przełożonego. Przyczyną jego rezygnacji z katedry był incydent, do jakiego doszło w czasie obiadu w jednym z żeńskich monasterów eparchii, gdy nieznany człowiek wszedł do refektarza i uderzył biskupa. Gabriel (Gorodkow) zmarł cztery lata później i został pochowany na terenie klasztoru.
Autor przekładu psalmów oraz pieśni paraliturgicznych.
W 1999 został kanonizowany jako święty czczony lokalnie w eparchii riazańskiej. Od 2002 jest czczony także w Soborze Świętych Białoruskich.

</doc>
<doc id="2785139" url="https://pl.wikipedia.org/wiki?curid=2785139" title="Rolf Johansson">
Rolf Johansson

Rolf Johansson (ur. 21 lipca 1944 w Sztokholmie) – szwedzki niepełnosprawny sportowiec, wielokrotny medalista letnich i zimowych igrzysk paraolimpijskich. Łącznie wystąpił na 11 igrzyskach dla niepełnosprawnych zdobywając 13 medali, w tym dwa złote. Rywalizował w lekkoatletyce, koszykówce, hokeju, łyżwiarstwie szybkim i curlingu.
Uprawianie sportu zaczął w wieku 15 lat od siatkówki na siedząco (grał w szwedzkiej pierwszej lidze) i koszykówki.
Curling.
Johansson w curling gra od 2001, reprezentuje Södertälje Curlingklubb. Pełnił funkcję rezerwowego na Mistrzostwach Świata 2004, podczas których Szwedzi zajęli 7. miejsce. Rok później zagrywał w zespole Jalle Jungnella 3. i 4. kamienie. Szwedzka ekipa wygrała Round Robin w swojej grupie przegrywając tylko jedno spotkanie – 2:10 przeciwko Korei Południowej (Kim Hak-sung). W półfinale drużyna uległa 1:7 Duńczykom (Kenneth Ørbæk) i ostatecznie zajęła 4. miejsce, przegrywając mecz o brąz ze Szwajcarią (Urs Bucher) 0:10.
W 2006 Johansson reprezentował Szwecję na Zimowych Igrzyskach Paraolimpijskich w Turynie. Do turnieju został zgłoszony na drugiej pozycji; zagrał jedynie w czterech meczach fazy grupowej – w dalszej rywalizacji zastąpił go Bernt Sjöberg. Szwedzi zdobyli brązowe medale, wygrywając 10:2 ostatni mecz przeciwko Norwegii (Geir Arne Skogstad).
Hokej na siedząco.
Rolf Johansson jest jednym z pionierów tej dyscypliny sportu – to dzięki niemu dotarła ona do Kanady. Hokej na wózkach zadebiutował jako dyscyplina medalowa na Zimowych Igrzyskach Paraolimpijskich 1994. Szwedzi dotarli do finału, w którym pokonali 1:0 Norwegię. W Nagano 1998 obrońcy tytułów ulegli w meczu półfinałowym 1:2 Kanadzie, uplasowali się jednak na najniższym stopniu podium zwyciężając 10:1 nad Estonią.
Lekkoatletyka.
Lekkoatletyka była główną konkurencją Rolfa Johanssona; podczas pięciu igrzysk paraolimpijskich odnotował 15 startów. Jego koronnym dystansem było 100 metrów oraz slalom. W latach 1971–1984 siedmiokrotnie poprawiał rekord świata na dystansie stu metrów. Startował przeważnie w wyścigach na wózkach; raz uczestniczył w konkursie rzutu oszczepem (1972, 45. miejsce).
W 1972 zdobył brązowy medal w wyścigu na 100 metrów. W następnym występie zdobył, z czasem 19,8 sekundy, tytuł mistrzowski i ustanowił rekord świata. Podczas zawodów w 1976 zajął również 3. miejsce w slalomie oraz 2. w sztafecie 4×60 m. W Igrzyskach Paraolimpijskich 1980, w wyścigu na 100 m lepszy był tylko B. Parks. W latach 1984 i 1988 zdobywał srebrne medale w slalomie.
24 razy startował w Maratonie Sztokholmskim; trzykrotnie był drugi na mecie.
Łyżwiarstwo szybkie na siedząco.
Dwukrotnie na zimowych igrzyskach paraolimpijskich brał udział w rywalizacji łyżwiarzy szybkich. Rywalizował na wszystkich możliwych dystansach grupy II. W 1980 z czasami 16:36 i 1:26:46 wywalczył brązowe medale na 100 i 500 metrów; na dystansie 1 500 m uplasował się na 4. miejscu.
Cztery lata później nie udało się mu stanąć na podium; najwyższą, 4. pozycję zajął z czasem 16:30 w biegu na 100 metrów. W pozostałych startach na 500, 1 000 i 1 500 odnotował gorsze wyniki.
Koszykówka na wózkach.
Johansson reprezentował Szwecję na igrzyskach paraolimpijskich pięć razy z rzędu, od 1972 do 1988. W 1972 Szwedzi zajęli 3. miejsce w grupie A. Po czterech latach dotarli do ćwierćfinału, w którym ulegli 40:61 Francuzom. W 1980 dotarli do drugiej rundy rozgrywek. Podczas kolejnego występu w 1984 zespół Trzech Koron wygrał rywalizację grupy D, w ćwierćfinale pokonał Meksyk 77:59, uległ jednak Francji w meczu półfinałowym dwoma punktami (62:64). Szwedzi z turnieju w Nowym Jorku wrócili z brązowymi medalami – w meczu o 3. miejsce pokonali gospodarzy 82:80. Uczestnictwo w 1988 ekipa szwedzka zakończyła w ćwierćfinałach.

</doc>
<doc id="2785142" url="https://pl.wikipedia.org/wiki?curid=2785142" title="Piast Trzech Słupów Sarmackich">
Piast Trzech Słupów Sarmackich

Piast Trzech Słupów Sarmackich (niem. "Piast zu den drei Sarmatischen Säulen") na Wschodzie Poznania – loża wolnomularska założona w 1812 przez radcę Wernickego. 24 kwietnia 1820 zlała się z polską lożą Stałość, później uzyskała nową nazwę "zum Tempel der Eintracht".

</doc>
<doc id="2785144" url="https://pl.wikipedia.org/wiki?curid=2785144" title="Français et Polonais Réunis">
Français et Polonais Réunis

Français et Polonais Réunis (Bracia Francuzi i Polacy Zjednoczeni) na Wschodzie Poznania – loża wolnomularska założona przez Wielki Wschód Polski 1 stycznia 1808 roku. Po upadku Napoleona została zamknięta. Wznowiła pracę pod nazwą "Standhaftigkeit", 9 grudnia 1815 roku podległa wielkiej loży "zu den drei Weltkugeln".
8 listopada 1810 roku założyła lożę adopcyjną Ogród Edenu.

</doc>
<doc id="2785145" url="https://pl.wikipedia.org/wiki?curid=2785145" title="Loża adopcyjna">
Loża adopcyjna



</doc>
<doc id="2785147" url="https://pl.wikipedia.org/wiki?curid=2785147" title="Français et Polonais réunis">
Français et Polonais réunis



</doc>
<doc id="2785148" url="https://pl.wikipedia.org/wiki?curid=2785148" title="Clive Rowlands">
Clive Rowlands

Clive Rowlands (ur. 14 maja 1938 w Cwmtwrch) – walijski rugbysta i trener, czternastokrotny reprezentant Walii. Selekcjoner reprezentacji Walii w latach 1968–1974.
Kariera reprezentacyjna.
Clive Rowlands wystąpił w reprezentacji Walii czternaście razy, zdobywając 3 punkty za jeden drop gol (w meczu przeciwko Szkocji 2 lutego 1963). Zadebiutował w meczu z Anglią 19 stycznia 1963 w Cardiff. Pierwsze reprezentacyjne zwycięstwo odniósł 2 lutego 1963 w meczu ze Szkocją podczas Pucharu Pięciu Narodów. Ostatni mecz w reprezentacji zagrał 27 marca 1965 przeciwko Francji.
Kariera trenerska.
Clive Rowlands został wybrany w 1968 na selekcjonera reprezentacji Walii w rugby union. Reprezentacja pod jego wodzą wygrała osiemnaście testmeczów, cztery zremisowała oraz siedem przegrała.

</doc>
<doc id="2785149" url="https://pl.wikipedia.org/wiki?curid=2785149" title="Zdzisław Nikodem">
Zdzisław Nikodem

Zdzisław Nikodem (ur. 10 września 1931 w Kiwercach na Wołyniu, zm. 21 września 2012 w Warszawie) śpiewak operowy, tenor.
Kariera.
W latach 1954-61 studiował w Państwowej Wyższej Szkole Muzycznej w Warszawie. Jeszcze w trakcie studiów podjął pracę w Operze Narodowej w Warszawie.
W 1957 roku po raz pierwszy wystąpił na scenie. Była to rola hrabiego Almaviva w Cyruliku sewilskim Gioacchino Rossiniego. W latach 1957-71 był solistą Opery Warszawskiej i Teatru Wielkiego w Warszawie.
Od 1961 roku występował również w Warszawskiej Operze Kameralnej. Karierę artystyczną zakończył w 2009 roku. W 2001 roku przyjął z rąk prezydenta Aleksandra Kwaśniewskiego Krzyż Oficerski Orderu Odrodzenia Polski. Pochowany na cmentarzu Powązki Wojskowe w Warszawie (kwatera B29 kolumb.-6-33).
Osiągnięcia.
Laureat polskich konkursów w Katowicach (1956) i w Warszawie (1958). Laureat konkursów międzynarodowych w Moskwie (1957) i w Tuluzie (1959).

</doc>
<doc id="2785153" url="https://pl.wikipedia.org/wiki?curid=2785153" title="Tessen">
Tessen



</doc>
<doc id="2785163" url="https://pl.wikipedia.org/wiki?curid=2785163" title="Keon-Woo Park">
Keon-Woo Park



</doc>
<doc id="2785165" url="https://pl.wikipedia.org/wiki?curid=2785165" title="Ho-Won Jeong">
Ho-Won Jeong



</doc>
<doc id="2785167" url="https://pl.wikipedia.org/wiki?curid=2785167" title="Wojewoda (tytuł)">
Wojewoda (tytuł)

Wojewoda – tytuł arystokratyczny odnoszący do jurysdykcji ziemskiej, występujący w państwach Europy wschodniej, będący faktycznie dawną, słowiańską/wołoską formą księcia (rzadziej spotykane tłumaczenie to "diuk").
Wojewoda, a łaciński "dux".
Tytuł wojewody od początków państwowości słowiańskich był odpowiednikiem zachodnioeuropejskiego księcia ziemskiego (odpowiedniki w niesłowiańskich językach to: łac. - "dux", ang. "duke", fr. "duc", wł. "duca"). Tytuł wojewody posiadał jednak znaczące różnice w zakresie praw i obowiązków od swojego zachodniego odpowiednika. Wynikało to z indywidualnych cech systemu feudalnego w danych państwach. W Polsce tytuł wojewody wykształcił się jako tytuł wysokiego urzędnika, zwierzchnika administracji województwa, o ograniczanych z czasem funkcjach wojskowych. 
W Czechach i na Węgrzech tytuł ten pozostał odpowiednikiem zachodnioeuropejskich tytułów księcia. 
Etymologia.
Etymologia tytuł książęcego wśród Słowian jest jednak podobna do etymologii łacińskiej. Tytuł "dux" przysługiwał dowódcy w czasach imperium rzymskiego. "Duce, ducere" tłumaczone jest jako "przewodzić". Wśród Słowian np. w języku czeskim tytuł księcia ziemskiego tłumaczy się jako wojewoda. Wyraz pochodzi od słów "wój" oraz "wodzić" (prowadzić), a więc całość oznacza "tego, który przewodzi wojskiem". Podobnie diuk w języku niemieckim to "Herzog" – od "herzen" – "przewodzić". 
Tytuł wojewody był używany np. przez namiestników Siedmiogrodu (przed XV wiekiem.), czy też władców Mołdawii i Wołoszczyzny. W jęz. polskim przyjęło się jednak określenie hospodar jako alternatywa wobec tytułów władców tych państw. W innych językach najczęściej upraszcza się kwestię tytułów powyższych państw, określając ich mianem książąt.

</doc>
<doc id="2785168" url="https://pl.wikipedia.org/wiki?curid=2785168" title="Kościół św. Jakuba Apostoła w Żabnie">
Kościół św. Jakuba Apostoła w Żabnie

Kościół św. Jakuba Apostoła - zabytkowy, drewniany kościół parafialny, zlokalizowany w centrum Żabna (powiat śremski).
Kościół zbudowano w 1789 (data na belce nad chórem) na planie krzyża, a poświęcono w 1792. Fundatorem był Jakub Biliński - właściciel wsi. Obiekt zbudowano w konstrukcji sumikowo-łątkowej i oszalowano. Posiada jedną nawę. W trzykondygnacyjnej wieży z kruchtą wisi dzwon z 1799. Wyposażenie jest późnobarokowe i pochodzi z 1790. Większość polichromii namalowano w 1956. W ołtarzu głównym XVIII-wieczne obrazy św. Jakuba Apostoła i św. Katarzyny. 
Przy kościele znajduje się cmentarz, a na nim m.in. grób ks. kanonika Zbigniewa Stępczyńskiego (29.3.1933-19.1.2000), proboszcza w Żabnie w latach 1972-2000, dziekana śremskiego i twórcy Uniwersytetu Ludowego w im. ks. Antoniego Ludwiczaka w Żabnie oraz klasycystyczny pomnik z 1813.

</doc>
<doc id="2785169" url="https://pl.wikipedia.org/wiki?curid=2785169" title="Ryszard Krystek">
Ryszard Krystek

Ryszard Krystek (ur. 24 października 1941 w Justynówce, zm. 19 stycznia 2017 w Warszawie) – polski inżynier, profesor nauk technicznych, specjalizujący się w zagadnieniach związanych z inżynierią ruchu drogowego, wykładowca akademicki, wiceminister infrastruktury w latach 2004–2005.
Życiorys.
Syn Stanisława i Marii. W 1966 ukończył studia na Wydziale Budownictwa Lądowego Politechniki Gdańskiej. Uzyskiwał następnie stopnie naukowe doktora i doktora habilitowanego na podstawie rozpraw związanych z teorią i zarządzaniem ruchem drogowym. Zawodowo związany z macierzystą uczelnią, w pierwszej połowie lat 80. przez kilka lat był także wykładowcą inżynierii ruchu drogowego na Uniwersytecie Technicznym w Oranie, zaś na początku lat 90. kierował studium doktoranckim tego uniwersytetu. W 1985 został dyrektorem Instytutu Inżynierii Komunikacyjnej w Politechnice Gdańskiej, a rok później kierownikiem Katedry Inżynierii Drogowej PG. W 1988 otrzymał tytuł naukowy profesora nadzwyczajnego, a w 1993 został profesorem zwyczajnym. W 1999 został wybrany na dziekana Wydziału Inżynierii Lądowej Politechniki Gdańskiej. Podjął pracę naukową także w stołecznym Instytucie Transportu Samochodowego (został członkiem rady naukowej i zastępcą dyrektora ds. naukowych). Był członkiem Komitetu Transportu Polskiej Akademii Nauk. W latach 90. kierował zespołami przygotowującymi programy poprawy bezpieczeństwa ruchu drogowego w Polsce (GAMBIT 96 i GAMBIT 2000). Był pierwszym prezesem zarządu Fundacji Rozwoju Inżynierii Lądowej. Od 2004 do 2005 zajmował stanowisko podsekretarza stanu w Ministerstwie Infrastruktury w rządzie Marka Belki.
Był członkiem polskiej Komisji Badania Wypadków Lotniczych Lotnictwa Państwowego, badającej pod przewodnictwem Jerzego Millera przyczyny katastrofy lotniczej Tu-154 w Smoleńsku.
Odznaczony m.in. Krzyżem Kawalerskim (2001) i Krzyżem Oficerskim (2011) Orderu Odrodzenia Polski.
Pochowany na cmentarzu katolickim w Sopocie (kwatera D3/A/4).

</doc>
<doc id="2785170" url="https://pl.wikipedia.org/wiki?curid=2785170" title="Ansŏng">
Ansŏng



</doc>
<doc id="2785173" url="https://pl.wikipedia.org/wiki?curid=2785173" title="Kyŏnggi">
Kyŏnggi



</doc>
<doc id="2785174" url="https://pl.wikipedia.org/wiki?curid=2785174" title="Egzekucja w Babicach">
Egzekucja w Babicach

Egzekucja w Babicach – masowa egzekucja osób pochodzenia żydowskiego przeprowadzona przez okupantów niemieckich w 1942 roku. Jej ofiarą padło 110 mieszkańców getta warszawskiego, oskarżonych o nieprzestrzeganie rozmaitych rozporządzeń okupanta (w tym pewna liczba kobiet). Egzekucja najprawdopodobniej miała miejsce w podwarszawskich Babicach. Historycy wskazują jej datę na 3 czerwca lub 1–2 lipca 1942.
Preludium.
Wiosną 1942 roku Niemcy zaostrzyli terror wobec ludności żydowskiej zgromadzonej w getcie warszawskim. W nocy z 17 na 18 kwietnia 1942 Gestapo wyprowadziło z mieszkań 52 Żydów, których następnie rozstrzelano na ulicach getta. W gronie ofiar znalazło się wielu działaczy społecznych i politycznych oraz członków ruchu oporu. Nasiliły się także represje za nieprzestrzeganie rozmaitych rozporządzeń okupanta. Owe akty terroru poprzedziły wielką akcję deportacyjną warszawskich Żydów do obozu zagłady w Treblince (rozpoczętą 22 lipca 1942) stąd historycy przyjmują zazwyczaj, że ich celem było zastraszenie mieszkańców getta oraz sparaliżowanie środowisk związanych z żydowskim ruchem oporu.
Egzekucja 110 więźniów „Gęsiówki”.
Jedną z największych zbrodni popełnionych przez Niemców w okresie bezpośrednio poprzedzającym wielką akcję deportacyjną była egzekucja 110 więźniów Aresztu Centralnego przy ul. Gęsiej („Gęsiówka”). Ofiarami były osoby oskarżone o nieprzestrzeganie rozmaitych rozporządzeń okupanta – szmugiel, pobyt bez zezwolenia „po aryjskiej stronie” Warszawy, a nawet uchybienie zasadom obrony przeciwlotniczej (OPL). W gronie zamordowanych znalazło się m.in. 10 funkcjonariuszy Żydowskiej Służby Porządkowej oraz 10 kobiet (w tym dwie w ciąży). Niepowodzeniem zakończyły się starania Adama Czerniakowa, prezesa Judenratu w getcie warszawskim, który próbował odroczyć egzekucję i wykupić skazanych.
Fakt egzekucji podano do wiadomości publicznej. Na murach getta pojawiło się bowiem obwieszczenie podpisane przez niemieckiego komisarza ds. getta, Heinza Auerswalda, w którym informowano, iż 110 Żydów zostało rozstrzelanych „za nieposłuszeństwo wobec władzy” – nieprzestrzeganie zarządzeń niemieckich, czynny opór, użycie siły wobec niemieckiego policjanta.
Zazwyczaj przyjmuje się, że egzekucji więźniów „Gęsiówki” dokonano w podwarszawskich Babicach. Nie jest natomiast pewna data egzekucji. W raporcie Delegatury Rządu na Kraj znalazła się informacja, iż skazańców „wywieziono samochodami do Babic i tam rozstrzelano 1 lipca 1942 o 4:00 nad ranem”. Niektóre źródła podają także datę 2 lipca 1942. Z kolei Władysław Bartoszewski i Emanuel Ringelblum utrzymywali, iż egzekucja miała miejsce w czerwcu 1942 (prawdopodobnie w dniu 3 czerwca).

</doc>
<doc id="2785175" url="https://pl.wikipedia.org/wiki?curid=2785175" title="Kościół św. Marii Magdaleny w Starym Oleśnie">
Kościół św. Marii Magdaleny w Starym Oleśnie

Kościół św. Marii Magdaleny w Starym Oleśnie – zabytkowa drewniana świątynia pod wezwaniem Marii Magdaleny, jedna z najstarszych w powiecie oleskim.
Kościół stanowi jeden z 70 starych, drewnianych kościółków Śląska Opolskiego, będących na szlaku drewnianego budownictwa sakralnego, który w całości znajduje się w województwie opolskim.
Historia.
Kościół został zbudowany w 1680 roku przez oo.Augustianów z Olesna.
Do 1910 roku wioski: Stare Olesno, Gronowice i Ciarka obsługiwali oo. Augustiani. Od 1911 roku Stare Olesno wraz z sąsiednimi wioskami stało się samodzielną parafią.
Kościółek został w latach 1955-1957 i w 1959 roku gruntownie odnowiony. 
Architektura.
Orientowany, drewniany o konstrukcji zrębowej z wieżą o konstrukcji słupowej. Prezbiterium jest zamknięte ścianą prostą. Od północy szersza nawa prostokątna z wieżą od zachodu, po bokach której są dwa nowe składziki. Prezbiterium nakryte pozornym sklepieniem kolebkowym z płaskimi odcinkami. W nawie widoczny jest strop płaski.
Wnętrze nowo oszalowane. Tęcza o ściętych górą narożnikach. Chór wsparty na dwóch słupach. Okna sklepione półkoliście. Na zewnątrz ściany obite gontem. Dachy są siodłowe również obite gontem. Wieża o ścianach pochyłych, szalkowana o nieznacznie nadwieszoną izbicą o ścianach pionowych, nakryta jest ośmiobocznym namiotowym dachem gontowym. Izbica okienka o wykroju kwadratu przenikającego się czworoliściem. Nad nawą sześcioboczna wieżyczka na sygnaturkę, nakryta jest daszkiem namiotowym gontowym. W północnym składziku odrzwia przeniesione zostały z wejścia od nawy pod wieżą z nadprożem wyciętym w kształcie oślego grzbietu.
Wewnątrz kościółka znajduje się obraz Matki Boskiej z XVII w. oraz stacje drogi krzyżowej o charakterze ludowym z XIX w.
Świątynia należy do Szlaku Drewnianego Budownictwa Sakralnego.

</doc>
<doc id="2785177" url="https://pl.wikipedia.org/wiki?curid=2785177" title="Armand Ella">
Armand Ella

Armand Ella Ken (ur. 23 lutego 1993) – kameruński piłkarz występujący na pozycji środkowego pomocnika w ukraińskim klubie Bukowyna Czerniowce.
Kariera klubowa.
Wychowanek klubu FC Barcelona. W Futbolowej Akademii La Masia był uważany za największą wschodzącą gwiazdę „Dumy Katalonii”. Mówiono, że będzie lepszy niż Thierry Henry.
Karierę piłkarską rozpoczął w FC Barcelona Juvenil A. 31 sierpnia 2012 podpisał kontrakt z ukraińskimi Karpatami Lwów. 24 stycznia 2014 został wypożyczony na pół roku do węgierskiego Rákóczi Kaposvár, gdzie wystąpił tylko w dwóch meczach Pucharu Ligi. 30 czerwca 2014 po wygaśnięciu kontraktu opuścił lwowski klub. 6 listopada 2014 roku Ella podpisał roczny kontrakt z I-ligową Sandecją Nowy Sącz, który obowiązywał do 31 grudnia 2015. Ostatecznie Ella opuścił Sandecje 18 lutego 2016 roku kiedy to rozwiązał kontrakt za porozumieniem stron. W klubie z Małopolski zawodnik rozegrał 11 spotkań w I-lidze, podczas których zdobył 3 bramki. Ponownie reprezentował barwy nowosądeckiego zespołu w sezonie 2020/2021. 14 czerwca 2021 poinformowano o odejściu zawodnika wraz z zakończeniem kontraktu.
Kariera reprezentacyjna.
W reprezentacji Kamerunu do lat 20 rozegrał 8 meczów oraz strzelił 3 gole.

</doc>
<doc id="2785178" url="https://pl.wikipedia.org/wiki?curid=2785178" title="Irena (dziewica)">
Irena (dziewica)

Św. Irena (zm. 21 lutego 379) - święta Kościoła katolickiego.
Życiorys.
Była siostrą Damazego I. Kiedy jej brat został papieżem i doszło do wybuchu zamieszek wobec równoczesnego wyboru Ursyna, przez całą noc modliła się na grobach męczenników.
Złożyła śluby czystości. Zmarła w opinii świętości, a do współczesności zachowało się jej epitafium. Stała się też bohaterką utworu "De virginitate" autorstwa Damazego I. Jest czczona jako święta. Wspomnienie liturgiczne obchodzone jest w "dies natalis".

</doc>
<doc id="2785179" url="https://pl.wikipedia.org/wiki?curid=2785179" title="Kuri">
Kuri



</doc>
<doc id="2785183" url="https://pl.wikipedia.org/wiki?curid=2785183" title="Ŭiwang">
Ŭiwang



</doc>
<doc id="2785186" url="https://pl.wikipedia.org/wiki?curid=2785186" title="MTO Besky(i)dy">
MTO Besky(i)dy



</doc>
<doc id="2785187" url="https://pl.wikipedia.org/wiki?curid=2785187" title="MTO Beskidy">
MTO Beskidy



</doc>
<doc id="2785188" url="https://pl.wikipedia.org/wiki?curid=2785188" title="MTO Beskydy">
MTO Beskydy



</doc>
<doc id="2785189" url="https://pl.wikipedia.org/wiki?curid=2785189" title="P'och'ŏn">
P'och'ŏn



</doc>
<doc id="2785191" url="https://pl.wikipedia.org/wiki?curid=2785191" title="P'yŏngt'aek">
P'yŏngt'aek



</doc>
<doc id="2785192" url="https://pl.wikipedia.org/wiki?curid=2785192" title="Irena Portugalska">
Irena Portugalska

Irena Portugalska, port. "Sant Iria (Irene)" (zm. 653) – portugalska święta Kościoła katolickiego, czczona w dawnym rzymskim mieście Scallabis Castrum, które od niej przybrało obecną nazwę Santarém (wcześniej: Sancta Irena, Irenopolis).
Jej wspomnienie liturgiczne obchodzone jest 20 października za Martyrologium Rzymskim (1938).
Według legendy z XV wieku, Irena była mniszką, o niezwykłej urodzie, w klasztorze Nabentia (dzis. Tomar).
Zginąć miała z rąk zamachowca nasłanego przez odrzuconego kandydata do jej ręki. Jej ciało zostało wrzucone do Nabanis ("Nabão"), dopływu Tagu i miało dopłynąć do Scallabis, gdzie spoczęło na dnie rzeki. Na cześć Ireny została wybudowana bazylika w dzis. Santarém.
Obecnie przyjmuje się, że kult świętej powstał w związku ze zbudowaniem bazyliki pod wezwaniem św. Ireny z Tesaloniki, legenda zaś jest zjawiskiem późnym i wtórnym.

</doc>
<doc id="2785193" url="https://pl.wikipedia.org/wiki?curid=2785193" title="Sŏngnam">
Sŏngnam



</doc>
<doc id="2785195" url="https://pl.wikipedia.org/wiki?curid=2785195" title="Shihŭng">
Shihŭng



</doc>
<doc id="2785197" url="https://pl.wikipedia.org/wiki?curid=2785197" title="Kościół w Starym Oleśnie">
Kościół w Starym Oleśnie



</doc>
<doc id="2785198" url="https://pl.wikipedia.org/wiki?curid=2785198" title="Ŭijŏngbu">
Ŭijŏngbu



</doc>
<doc id="2785200" url="https://pl.wikipedia.org/wiki?curid=2785200" title="Yong-in">
Yong-in



</doc>
<doc id="2785201" url="https://pl.wikipedia.org/wiki?curid=2785201" title="Kwangmyŏng">
Kwangmyŏng



</doc>
<doc id="2785202" url="https://pl.wikipedia.org/wiki?curid=2785202" title="Socjalizm w Wielkiej Brytanii">
Socjalizm w Wielkiej Brytanii

Historia socjalizmu w Wielkiej Brytanii sięga okresu przed XIX wiekiem. Filozofia socjalistyczna rozwija się w tym kraju od okresu angielskiej wojny domowej, utopijnych filozofów na czele z Robertem Owenem aż po reformatorską Partię Pracy.
Wstęp.
Reformacja w Wielkiej Brytanii wystąpiła później niż w większości krajów Europy kontynentalnej. W tym okresie podobnie jak w innych częściach Europy, działali różni liberalni myśliciele jak Tomasz Morus, jednak prąd ten osłabł na skutek pojawienia się radykalnych purytanów, dążących do zreformowania zarówno religii jak i narodu. Purytanie byli prześladowani zarówno przez monarchię jak i przez kościół. Ostatecznie naciski spowodowały eksplozję gwałtownej rewolucji społecznej zwanej angielską wojną domową, w której wielu późniejszych marksistów zobaczyło pierwszą na świecie udaną rewolucję burżuazyjną.
Po wojnie pojawiło się wiele grup proto-socjalistycznych. Najważniejszą z nich byli Lewelerzy, którzy popierali reformy wyborcze, powszechne sądownictwo, progresywne opodatkowanie oraz zniesienie monarchii, arystokracji i cenzury. Lewelerzy występowali przeciw rządowi Olivera Cromwella.
XIX wiek.
Robert Owen i rewolucja przemysłowa.
Rewolucja przemysłowa, czyli stopniowe przejście z gospodarki rolniczej do przemysłowej, rozpoczęło się w Wielkiej Brytanii ponad 30 lat przed resztą świata. Chłopi porzucali pracę na polach i rozpoczynali prace w kopalniach, zwanych jako „Dark, Satanic Mills”. Przerażające warunki pracy w połączeniu z wpływami rewolucji francuskiej skłoniły wielu intelektualistów w stronę socjalizmu.
Za pioniera brytyjskiego socjalizmu uważany jest Walijczyk Robert Owen, działający w New Lanark, w Szkocji. W należącej do Owena fabryce, zatrzymano zatrudnianie dzieci poniżej 10 roku życia, zamiast pracy zorganizowano im darmową edukację. Poprawie uległy też warunki pracy i życia wszystkich jego pracowników. Bezskutecznie próbował wpłynąć na parlament aby zakazał pracy dzieci, oraz udzielał się w ruchu spółdzielczym. Jego czołowym projektem było założenie utopijnej wspólnoty New Harmony w Stanach Zjednoczonych.
Związki zawodowe.
Ruch związkowy w Wielkiej Brytanii ma zalążki już w średniowiecznym systemie gildii. Związki zawodowe były przedmiotem represji, jednak już w 1824 roku w niektórych miastach takich jak Londyn były już powszechne. Bojowość robotników przejawiała się w ruchu Luddyzmu i była widoczna w walkach takich jak szkockie powstanie w 1820 roku, gdzie 60.000 pracowników próbowało zorganizować strajk generalny, zdławiony przez władze.
Od 1830 roku, podjęto kilka prób stworzenia krajowych związków zawodowych, pierwszą próbą było założenie w 1834 roku przez Roberta Owena „National Consolidated Trades Union”. Bardziej trwałe związki zawodowe powstały po 1850, były one lepiej zorganizowane i często mniej radykalne. London Trades Council został założony w 1860 roku, związek odgrywał kluczową rolę w założeniu w 1868 roku „Trades Union Congress”, z czasem na lidera ruchu związkowego wyrósł socjalista Tom Mann.
Chrześcijański socjalizm.
Wraz z powstaniem nonkonformistycznych nurtów religijnych, w szczególności metodyzmu, nowo powstałe grupy religijne odegrały znaczącą rolę w rozwoju związków zawodowych i brytyjskiego socjalizmu. Radykalne społecznie nurty zdobyły wielu wiernych zwłaszcza wśród niektórych pracowników przemysłowych, zwłaszcza górników z północnej Anglii i Walii.
Pierwsza grupa nazywająca się chrześcijańskimi socjalistami została utworzona w 1848 a na jej czele stał Fryderyk Denison Maurice. Członkowie grupy wywodzili się głównie z czartystów. Organizacja przetrwała przez sześć lat, kolejne znaczne ożywienie chrześcijańskiego socjalizmu nastąpiło w latach 80. XIX wieku. Ostatecznie socjaliści chrześcijańscy skupieni wokół Jamesa Keir Hardie zdominowali władze Niezależnej Partii Pracy.
Czartyzm.
Ruch czartystowski istniejący w latach 1836-49, był pierwszym masowym ruchem rewolucyjnym brytyjskiej klasy robotniczej. Wiece i demonstrację organizowane przez ruch gromadziły miliony proletariuszy i przedstawicieli drobnomieszczaństwa. Czartyści wydali kilka petycji do brytyjskiego parlamentu (od 1.280.000 do 3.000.000 podpisów), najbardziej znanym z nich był „Karta praw ludu” z 1842 roku ("The People’s Charter", stąd nazwa ruchu).
Rząd stopniowo poddał ruch brutalnym represjom, aresztowany przywódców ruchu. Osłabiona organizacja uległa podziałom. Choć przygotowane przez ruch petycje nie osiągnęły zamierzonego celu, rząd uległ niektórym postulatom czartyzmu. W rezultacie skrócono dzień pracy w przemyśle do 10,5 godziny (1847 rok), zabroniono kobietom i dzieciom do 10 roku życia pracować w kopalniach, później skrócono również godziny pracy dzieci starszych. Złagodzono przepisy dotyczące ubogich. Wycofano się też z ograniczeń handlowych i ceł zaporowych na zboże, co przyczyniło się do spadku cen żywności.
Karol Marks i marksizm.
Karol Marks i Fryderyk Engels w czasie pracy w Anglii, współorganizowali kilka małych grup emigracyjnych, w tym Związek Komunistów. Praca Engelsa z 1845 roku pt. „Położenie klasy robotniczej w Anglii”, wydana w Anglii w 1892 roku, stała się popularna wśród robotników, początkowo jednak marksizm nie miał dużego wpływu na klasę robotniczą w Wielkiej Brytanii.
Pierwszą nominalnie marksistowską organizacją była Federacja Socjaldemokratyczna, założona w 1882 roku. Do organizacji dołączyła córka Karola Marksa, Eleonora, a organizację wspierał Fryderyk Engels.
Partia jednak szybko uległa podziałom wewnętrznym, w wyniku podziału William Morris założył Ligę Socjalistyczną. Już w 1904 roku powstała kolejna grupa rozłamowa Socjalistyczna Partia Wielkiej Brytanii. Z Federacji Socjaldemokratycznej w 1903 roku odeszła grupa zakładająca partię pod nazwą Socjalistyczna Partia Pracy.
Chociaż marksizm miał wpływy w Wielkiej Brytanii, były one znacznie mniejsze niż w wielu innych krajach europejskich. Większe wpływy wśród socjalistów znaleźli filozofowie tacy jak John Ruskin i John Stuart Mill. Niektórzy niemarksistowscy teoretycy stwierdzili że Wielka Brytania jako jeden z najbardziej demokratycznych krajów Europy tego okresu, nie potrzebowała rewolucyjnych zmian, tym samym większe możliwości miał parlamentarny, reformistyczny socjalizm.
Lib-Labs i ILP.
W 1867 roku weszła w życie „Reform Act 1867”, która zwiększała prawa klasy robotniczej. Partia Liberalna była zaniepokojona możliwościami partii socjalistycznych, większość dotychczasowych zwolenników liberałów zaczęła organizować się w partie robotnicze. Konserwatyści dążyli do wzmocnienia kandydatów socjalistycznych przeciw swoim odwiecznym wrogom, Partii Liberalnej.
W 1874 roku liberałowie nie wystawili kontrkandydatów dla dwójki przywódców górników, Thomasa Burta i Alexandra MacDonalda, w rezultacie obydwoje zostali wybrani do parlamentu. Wkrótce inni przywódcy górniczy dostali się do parlamentu poprzez tą samą procedurę, wkrótce kandydaci pracowniczy popierani przez liberałów znani byli jako „Liberal-Labour” lub w skrócie „Lib-Labs”.
W 1888 roku parlamentarzysta Robert Bontine Cunninghame Graham z Lanarkshire, w 1886 roku opuścił Partię Liberalną i założył Szkocką Partię Pracy, stając się pierwszym reprezentantem partii socjalistycznej w brytyjskim parlamencie. W 1892 roku Keir Hardie, kolejny liberalny polityk, dołączył do Szkockiej Partii Pracy. W 1895 roku Szkocka Partia Pracy stała się częścią Niezależnej Partii Pracy.
XX wiek.
Na początku XX wieku doszło do powstanie wielu grup i ruchów socjalistycznych. Był to okres narodzin Niezależnej Partii Pracy i Federacji Socjaldemokratycznej. Od 1890 do 1930 roku działał ruch skupiony wokół gazety "The Clarion" należącej do Roberta Blatchforda. Właśnie na początku nowego stulecia, rozwinęło się Towarzystwo Fabiańskie, oraz grupy radykalne na czele z Socjalistyczną Partią Pracy. Ruch socjalistyczny stał się z czasem zdominowany przez Partię Pracy.
Narodziny Partii Pracy.
W 1900 roku, przedstawiciele różnych związków zawodowych, oraz część działaczy Niezależnej Partii Pracy, Towarzystwa Fabiańskiego i Federacji Socjaldemokratycznej zjednoczyli się tworząc przyszłą Partię Pracy. Założony został Komitet Reprezentacyjny Pracy z Keir Hardie na czele. W wyborach w 1900 roku Komitet zdobył dwa mandaty.
Komitet po dołączeniu do Międzynarodówki Socjalistycznej w 1906 roku, zmienił nazwę na aktualną „Partię Pracy”. Partia zawiązała koalicję wyborczą z liberałami przeciwko unionistycznemu rządowi. W rezultacie laburzyści zdobyli 29 posłów.
Sufrażystki.
Kampania na rzecz praw wyborczych dla kobiet, rozpoczęła się w Wielkiej Brytanii w połowie XIX wieku. Większość sufrażystek powiązana była ze środowiskiem socjalistycznym, jedną z przedstawicielek ruchu była Eleonora Marks. Niektórzy socjaliści byli jednak przeciwnikami nowego ruchu lub po prostu go ignorowali przedstawicielami tej orientacji wśród socjalistów byli Robert Blatchford i Ernest Bax. Na początku XX wieku, kampania na rzecz praw kobiet stała się bardziej dynamiczna i zdobyła popularność wśród kobiet z klasy pracującej. Sylvia Pankhurst rozpoczęła w East End w Londynie kampanię na rzecz tworzenia kobiecych związków zawodowych oraz uczestniczyła w tworzeniu Socjalistycznej Federacji Robotniczej.
Syndykalizm i I wojna światowa.
Zwolennicy amerykańskiego działacza Daniela De Leona w Federacji Socjaldemokratycznej, głównie w Szkocji odłączyli się od partii, tworząc Socjalistyczną Partią Pracę. Pozostała część Federacji utworzyła partię marksistowską, pod nazwą Brytyjska Partia Socjalistyczna. Socjalistyczna Partia Pracy i Brytyjska Partia Pracy skupiły się na działaniach związkowych. Socjaliści tacy jak John MacLean prowadzili strajki i demonstracje na rzecz lepszych warunków pracy i czterdziestu godzin pracy w tygodniu.
Działalność syndykalistyczna była szczególnie aktywna w trakcie trwania I wojny światowej. W opozycji do środowisk syndykalistycznych, większość partii socjalistycznych głównego nurtu, przyjęło entuzjastycznie udział ich krajów w wojnie, stanowisko prowojenne oprócz Partii Pracy przyjęła także Brytyjska Partia Socjalistyczna. W rezultacie z Partii Socjalistycznej odłączyła się frakcja pacyfistyczna.
Bolszewizm i CPGB.
Działania antywojenne wielu organizacji socjalistycznych, martwiło prawicowców którzy wierzyli że socjaliści dążą do rewolucji bolszewickiej w Wielkiej Brytanii. Komunistyczna Partia Wielkiej Brytanii (CPGB) została założona w roku 1920, przyjmując najbardziej lewicowych działaczy Brytyjskiej Partii Socjalistycznej i Socjalistycznej Federacji Robotniczej a także niektórych działaczy Partii Pracy.
CPGB wkrótce stała się znana ze swojej lojalności wobec linii Kominternu, zaproponował nawet o wydalenie z organizacji Lwa Trockiego. Gdy partia na czele z Harrym Pollittem zdobyła swój pierwszy mandat parlamentarny, rozpoczęła wydalanie ze swoich szeregów trockistów.
Laburzyści a strajk generalny.
W okresie po I wojnie światowej gwałtownie wzrosło poparcie dla Partii Pracy, rezultatem wzrostu poparcia był wzrost liczby posłów laburzystowskich. W 1918 roku został uzgodniony nowy statu partii, który ustalił kilka podstawowych celów partii. Zmiany w programie partii nazwane zostały jako „Klauzula IV”, w nowym programie Partia Pracy wzywała do nacjonalizacji kluczowych struktur gospodarki. W wyniku sukcesu w wyborach w 1924 roku, laburzyści utworzyli pierwszy rząd mniejszościowy z Ramsayem MacDonaldem jako premierem. Rząd upadł w wyniku opublikowania listu Zinowjewa, który miał być dowodem powiązań Partii Pracy z ZSRR. Dopiero w przyszłości okazało się, że list był oszustwem.
W 1926 roku walijscy górnicy rozpoczęli strajk mający na celu poprawę warunków pracowników. Sytuacja szybko przerodziła się w strajk generalny, Trade Union Congress wkrótce wyłamał się ze strajku w odpowiedzi na rzekome doniesienia o głodzie na wsiach. Górnicy próbowali kontynuować strajk bez wsparcia TUC.
Laburzyści wygrali kolejne wybory w roku 1929 i utworzyli drugi rząd mniejszościowy z premierem MacDonaldem. Po krachu na giełdzie amerykańskiej w 1929 roku, świat ogarnął wielki kryzys. MacDonald i jego zwolennicy uzgodnili utworzenie rządu narodowego z liberałami i konserwatystami. Większa część laburzystów uznała to za zdradę, odchodząc z partii, założyli Narodową Organizację Pracy.
Wielki kryzys doprowadził do osłabienia gospodarczego regionów przemysłowych Anglii, Walii i środkowej Szkocji.
Socjalizm etyczny.
Socjalizm etyczny jest wariantem liberalnego socjalizmu opracowanego przez socjalistów brytyjskich. Etyczny socjalizm stał się ważnym fundamentem ideologii Partii Pracy, za jego narodziny uznaje się lata 20. XX wieku i poglądy chrześcijańskiego socjalisty Richarda Tawneya. Idee socjalizmu etycznego stanowią połączenie typowych cech socjalizmu, brytyjskiego socjalizmu chrześcijańskiego oraz idei Towarzystwa Fabiańskiego. Socjalizm etyczny był propagowany przez premierów MacDonalda, Clementa Attleego i Tony’ego Blaira.
Narodziny faszyzmu a postawa lewicy.
Byli działacze Partii Konserwatywnej, Partii Pracy i Nowej Partii na czele z Oswaldem Mosleyem po nieudanych dla nich wyborach w 1932 roku, utworzyli Brytyjską Unię Faszystów. Od początku istnienia nowa formacja była zwalczana przez ruch lewicowy. Pomimo marginalnego poparcia i braku wystawienia kandydatów w wyborach w 1935 roku, BUF zażądała budowy państwa korporacyjnego, w którym państwo będzie kontrolowało związki zawodowe i koordynowało pracowników. Partia sprzeciwiała się postulatom lewicy dotyczącej nacjonalizacji systemu bankowego. Brytyjscy faszyści szczególnie aktywnie zwalczali komunistów i organizacje lewicowe wywodzące się ze społeczności żydowskiej. Podczas II wojny światowej Oswlad Mosley i kilku czołowych działaczy BUF zostało internowanych ze względu na powiązania z Hitlerem.
Hiszpańska wojna domowa i II wojna światowa.
Niezależna Partia Pracy zerwała stosunki z Partią Pracą w 1932 roku, w proteście przeciwko erozji niezależności swoich deputowanych. Przez pewien czas ugrupowanie stało się istotną siłą na lewo od Partii Pracy.
Hiszpańska wojna domowa rozpoczęta w 1936 roku, była bacznie obserwowana przez socjalistyczny ruch międzynarodowy, lewica obawiała się, że zwycięstwo frankistów doprowadzi do rozszerzenie faszyzmu na pozostałe kraje Europy. Wielu działaczy CPGB i Niezależnej Partii Pracy zgłosiło się jako ochotnicy w walce o Republikę w antyfaszystowskich Brygadach Międzynarodowych i oddziałach Robotniczej Partii Marksistowskiej Unifikacji (POUM). Jednym z ochotników, antyfaszystów był Georg Orwell, który opisał swoje doświadczenia z okresu wojny w "W hołdzie Katalonii".
Po wybuchu II wojny światowej, Partia Pracy aktywnie wspierała uczestnictwo Wielkiej Brytanii w antyfaszystowskiej koalicji. Laburzyści dołączyli do wspólnego rządu narodowego z Partią Konserwatywną i Liberalną oraz zgodziła się na niekonkurowanie ze sobą wzajemnie w wyborach. CPGB początkowo poparła wojnę, lecz po traktacie Józefa Stalina z Adolfem Hitlerem, potępiła ją. Po inwazji nazistowskiej na ZSRR, CPGB ponownie poparła wojnę i działała przeciwko strajkom mogącym zaszkodzić siłom zbrojnym Wielkiej Brytanii, partia zgodziła się analogicznie do Partii Pracy na umowę o nie konkurencji w wyborach. Mimo starań Partii Pracy i CPGB niektórzy robotnicy organizowali strajki także w czasie wojny, uzyskując wsparcie antywojennej części Niezależnej Partii Pracy i nowo powstałej trockistowskiej Rewolucyjnej Partii Komunistycznej.
Zwycięstwo laburzystów w 1945.
Ku powszechnemu zdziwieniu, Partia Pracy pod przewodnictwem Clementa Attleego wygrała wybory, pokonując Partię Konserwatywną na czele z popularnym w czasie wojny Winstonem Churchillem. Po zwycięstwie wyborczym laburzyści rozpoczęli realizowanie socjaldemokratycznego programu, zakładając National Health Service, nacjonalizując niektóre branże (w tym górnictwo), laburzystom udało się położyć podwaliny pod system państwa opiekuńczego.
Większym poparciem społecznym cieszyła się też na gruncie sukcesów komunistów w Europie Wschodniej i Chinach, CPGB, do parlamentu weszło dwóch parlamentarzystów reprezentujących partię (jeden z Londynu, drugi z Fife). Trockistowska Rewolucyjna Partia Komunistyczna upadła.
Partia Pracy straciła władzę w 1951 roku (pomimo uzyskania 200.000 głosów więcej niż konserwatyści), a po wyborach Clement Attlee odszedł na emeryturę. W 1955 roku nowym liderem partii wybrany został przedstawiciel prawego skrzydła partii Hugh Gaitskell, pokonując w głosowaniu Aneurina Bevana.
Mimo sporu między zwolennikami Gaitskella i Bevana, były to bardziej konflikty na tle osobowości niż ideologii, sytuacja uspokoiła się gdy przewodniczącym wybrany został Harold Wilson, zwolennik Bevana.
Lata 60. i 70..
Wojna w Wietnamie i jej poparcie przez Harolda Wilsona, zradykalizowała młode pokolenie. Młodzi socjaliści organizowani masowe protesty antywojenne, rozpoczęto kampanie na rzecz rozbrojenia nuklearnego. Lata te uważane są za początek grup trockistowskich takich jak Międzynarodowa Grupa Marksistowska i Międzynarodowi Socjaliści. Na popularności tych grup wpłynęło wiele czynników, w tym działalność ich poszczególnych członków takich jak Tariq Ali.
CPGB była coraz bardziej podzielona między stalinowcami a eurokomunistami, konflikt zaostrzył się po inwazji ZSRR na Czechosłowację w 1968 roku. Partia na skutek wewnętrznych sporów, przeszła przez szereg rozłamów. Skrzydło maoistowskie założyło Komunistyczną Partię Wielkiej Brytanii (marksistowsko-leninowską). Później w roku 1977, prorosyjscy, tradycjonalistyczni posłowie założyli Nową Partię Komunistyczną.
Przez większość wieku XX, laburzyści rządzili naprzemiennie z konserwatystami, zwłaszcza w latach 1964-1976. W tym okresie Partia Pracy opracowała plan mający na cele unikanie strajków poprzez arbitraż. Wówczas doszło do konfliktu między niektórymi organizacjami socjalistycznymi i związkowcami a laburzystami. Związki zawodowe bliskie CPGB zorganizowały udany strajk górników w 1974 roku. Niezdolność negocjacji laburzystów ze związkami zawodowymi, w połączeniu z recesją światową, doprowadziły do wygrania przez konserwatystów z Margaret Thatcher na czele wyborów w 1979 roku.
Lata 80..
Po klęsce wyborczej w 1979 roku lider laburzystów, James Callaghan próbował bezskutecznie utrzymać równowagę między lewą (Tony Benn) i prawą (Roy Jenkins) stroną partii. W 1980 roku Callaghan zrezygnował z roli lidera partii i został zastąpiony przez Michaela Foota przedstawiciela lewego skrzydła partii, dystansującego się co prawda od Tony’ego Benna. W 1981 roku doszło do rozłamu w Partii Pracy, w wyniku którego prawe skrzydło laburzystów założyło Partię Socjaldemokratyczną. Nowa partia zawarła sojusz z Partią Liberalną, niektóre sondaże dawały nowo powstałemu sojuszowi szansę na zwycięstwo w wyborach powszechnych.
Wybory w 1983, i polityka Thatcher wywołały falę nacjonalizmu, którego efektem była wojna o Falklandy. Wybory okazały się najgorszymi od 1918 roku wyborami dla laburzystów. W tym okresie kierownictwo partii lawirowało między umiarkowaną frakcją skupioną wokół magazynu "Tribune" i frakcją radykalną związaną z Tonnym Bennem i parlamentarnym klubem „Socialist Campaign Group”. Trockistowska "Militant tendency" wewnątrz Partii Pracy, zwiększyła swoje poparcie.
W roku 1982 laburzystom udało się zdobyć kontrolę nad Liverpool City Council, i prowadzić politykę przeciwstawną wobec rządowym cięciom budżetowym. Innym skutecznym przeciwnikiem Thatcher w samorządzie, był Ken Livingstone z Londynu. W tym okresie wykuto termin „komunalny socjalizm” opisujący działania niektórych laburzystowskich władz lokalnych, stanowiących kontrast wobec panujących w kraju neoliberalnych reform. W wyborach wewnątrzpartyjnych zwyciężył Neil Kinnock, który postanowił położyć kres podziałom w partii, osłabiając wpływy lewego skrzydła partii. Laburzyści w wyniku wyborów w 1987 roku przyczynili się znacząco do osłabienia konserwatywnej większości.
Socjalizm i separatyzm.
Szkocki i walijski nacjonalizm był problemem wielu socjalistów. Separatyzm cieszył się dużą popularnością wśród lewicowych polityków Szkocji, już w 1920 roku John Maclean prowadził kampanię na rzecz oddzielenia się szkockiej sekcji partii komunistycznej od CPGB. Gdy władze krajowe odmówiły poparcia dla jego pomysłu oraz odmówiły uznania niezależności Szkocji, założył Szkocką Robotniczą Partię Republikańską. Poeta Hugh MacDiarmid, prywatnie komunista był ważnym członkiem Stronnictwa Narodowego Szkocji. Ostatecznie CPGB zmieniła swoje stanowisko co do niezależności Szkocji w roku 1940.
Wczesne partie nacjonalistyczne miały niewielki związek z socjalizmem, z lewicą zostały utożsamiane wraz z latami 80. XX wieku. W 1990 roku Plaid Cymru zadeklarowała się jako partia socjalistyczna.
Po utworzenia Szkockiego Parlamentu i Zgromadzenia Walijskiego, w siłę urosły socjalistyczne Szkocka Partia Narodowa i Plaid Cymru. Szkocka Partia Socjalistyczna, w swoim programie obejmowała między innymi niezależność Szkocji. Największym sukcesem Szkockiej Partii Socjalistycznej był wybór sześciu posłów. W 2003 założona została Forward Wales.
Irlandzki republikanizm, z czasem zaczął być wspierany przez brytyjskich socjalistów. Manifest wyborczy Partii Pracy z lat 1983, 1987 i 1992 zawierał zobowiązanie do zjednoczenia Irlandii za obopólną zgodą.
Lata 90..
Rok 1989 i 1990, przyniósł konserwatystom znaczny spadek poparcia. Margaret Thatcher została zmuszona przez własną partię do ustąpienia. CPGB ostatecznie rozpadła się w 1991 roku, choć ich gazeta "Morning Star" wciąż jest publikowana. W wyniku przekształcenia CPGB, powstała Demokratyczna Lewica, wydająca pismo "Marxism Today". Wybory powszechne w 1992 roku okazały się co prawda zwycięskie dla konserwatystów, lecz ich pozycja znacznie zmalała. Po krótkim okresie rządów w partii Johna Smitha, nowym partii został przedstawiciel umiarkowanego skrzydła, Tony Blair, który zliberalizował program gospodarczy partii, usuwając ze statu „Klauzulę IV” wzywającą do kontroli robotniczej i nacjonalizacji przemysłu.
Wielu członków partii było niezadowolonych ze zmian w Partii Pracy. Wielu członków partii takich jak Arthur Scargill uznało posunięcia Blaira za zdradę ideologii laburzystowskiej. Scargill utworzył Socjalistyczną Partię Pracy, która z czasem utraciła poparcie i utworzyła wraz z innymi ugrupowaniami Sojusz Socjalistyczny. Znaczne sukcesy odniosła Szkocka Partia Socjalistyczna. Burmistrzem Londynu został Ken Livingstone, który do Partii Pracy przyjęty został ponownie w 2004 roku. W 2004 roku Partię Pracy opuścił parlamentarzysta George Galloway, po odejściu z partii założył Respect Party, Galloway do parlamentu powrócił w roku 2012.
Partia Pracy mimo rozłamów wygrała wybory w roku 1997, przegrywając z konserwatystami dopiero w 2010 roku.
XXI wiek.
Początek nowego stulecia był czasem zwiększenia się pozycji ruchu alterglobalistycznego. Inwazja na Irak w roku 2003 doprowadziła do odnowy wartości pacyfistycznych. Kilka małych partii socjalistycznych połączyło się w 2003 roku i utworzyło Sojusz na rzecz Zielonego Socjalizmu, odwołujący się do wartości ekologicznych, socjalistycznych i pacyfistycznych. W 2003 roku Partia Pracy poparła interwencję w Iraku, co spowodowało krytykę kierownictwa ze strony lewego skrzydła partii. Za krytykę inwazji z partii wydalony został George Galloway, który następnie wspólnie z działaczami małych organizacji skrajnej lewicy, głównie Socjalistycznej Partii Robotniczej utworzył Respect Party.
Na potrzeby wyborów parlamentarnych w 2010 roku, powołano Trade Unionist and Socialist Coalition będącą koalicją małych ugrupowań socjalistycznych i związków zawodowych, opozycyjnych wobec Partii Pracy. Za poprzedniczkę TSUC niekiedy uważana jest No2EU która brała udział w wyborach do Parlamentu Europejskiego w 2009 roku.
Obecnym liderem Partii Pracy jest Ed Miliband. Miliband ze względu na chęć powrotu do tradycyjnie, lewicowych wartości jest nazywany w prawicowych mediach jako „Czerwony Ed”.

</doc>
<doc id="2785203" url="https://pl.wikipedia.org/wiki?curid=2785203" title="Hwasŏng">
Hwasŏng



</doc>
<doc id="2785205" url="https://pl.wikipedia.org/wiki?curid=2785205" title="Ich’ŏn">
Ich’ŏn



</doc>
<doc id="2785207" url="https://pl.wikipedia.org/wiki?curid=2785207" title="Kwangju (miasto w prowincji Kyŏnggi)">
Kwangju (miasto w prowincji Kyŏnggi)



</doc>
<doc id="2785208" url="https://pl.wikipedia.org/wiki?curid=2785208" title="Kwach'ŏn">
Kwach'ŏn



</doc>
<doc id="2785209" url="https://pl.wikipedia.org/wiki?curid=2785209" title="Grant Shapps">
Grant Shapps

Grant Shapps (ur. 14 września 1968 w Watford) – brytyjski przedsiębiorca i polityk, członek Partii Konserwatywnej. Od 2005 członek Izby Gmin, w latach 2012-2015 współprzewodniczący Partii Konserwatywnej i zarazem minister bez teki w gabinecie Davida Camerona. Od 24 lipca 2019 do 6 września 2022 minister transportu w Gabinecie Borisa Johnsona, od 19 października 2022 do 25 października 2022 minister spraw wewnętrznych w gabinecie Liz Truss. Od 25 października 2022 minister handlu i przemysłu w gabinecie Rishiego Sunaka.
Życiorys.
Pochodzenie i kariera zawodowa.
Pochodzi z rodziny brytyjskich Żydów, jako nastolatek działał w organizacji młodzieży żydowskiej BBYO. Jest absolwentem finansów i zarządzania na Manchester Polytechnic. Po studiach założył własną firmę pod nazwą PrintHouse, świadczącą usługi poligraficzne i reklamowe, a później także internetowe. W 2012 prasa ujawniła, iż innym polem jego działalności biznesowej była sprzedaż oprogramowania umożliwiającego właścicielom stron internetowych zwiększenie wpływów z sieci reklamowej Google, przy czym później strony używające tej techniki były usuwane przez Google z wyników wyszukiwarki jako łamiące jej zasady.
Kariera polityczna.
W latach 1997 i 2001 Shapps dwukrotnie startował bez powodzenia w wyborach do Izby Gmin z ramienia Partii Konserwatywnej. Udało mu się uzyskać mandat parlamentarny za trzecim razem, podczas wyborów w 2005. Kiedy wkrótce później nowym liderem partii został David Cameron, Shapps otrzymał stanowisko jej wiceprzewodniczącego (co w polskiej terminologii odpowiadałoby zastępcy sekretarza generalnego), odpowiedzialnego za kwestie wyborcze. W 2007 dołączył do zespołu rzeczników partii jako specjalista ds. mieszkalnictwa. Nie był wówczas formalnie członkiem gabinetu cieni, ale miał prawo uczestniczyć w jego posiedzeniach.
Po wyborach w 2010, w wyniku których powstał koalicyjny rząd konserwatystów i Liberalnych Demokratów, Shapps trafił do resortu społeczności i samorządów lokalnych, gdzie był wiceministrem odpowiedzialnym za mieszkalnictwo i samorząd terytorialny. Jednocześnie stanął na czele międzyresortowej grupy roboczej zajmującej się walką z bezdomnością. Podczas rekonstrukcji rządu w 2012 roku został mianowany współprzewodniczącym partii (obok lorda Feldmana) i zarazem ministrem bez teki w randze członka Gabinetu. Po wyborach w 2015 roku stracił dotychczasowe stanowiska i miejsca w gabinecie, ale pozostał w rządzie jako minister stanu (co odpowiada sekretarzowi stanu w polskiej terminologii) w resorcie rozwoju międzynarodowego.
Od 24 lipca 2019 do 6 września 2022 był ministrem transportu w Gabinecie Borisa Johnsona. 19 października 2022 został powołany na ministra spraw wewnętrznych w gabinecie Liz Truss na miejsce Suelli Braverman, która podała się do domysji. Po rezygnacji premier Liz Truss, 25 października 2022 został przez jej następcę Rishiego Sunaka powołany na stanowisko ministra handlu i przemysłu.
Życie prywatne.
Od 1997 jest żonaty z Belindą Goldstone. Mają troje dzieci. W 2007 Shapps ujawnił, iż cała trójka została poczęta metodą in vitro, co miało związek z jego kłopotami ze zdrowiem wywołanymi przez chemioterapię, jakiej poddał się w 2000 roku, chorując na nowotwór.

</doc>
<doc id="2785210" url="https://pl.wikipedia.org/wiki?curid=2785210" title="Tongduch'ŏn">
Tongduch'ŏn



</doc>
<doc id="2785213" url="https://pl.wikipedia.org/wiki?curid=2785213" title="Mjanma na Letnich Igrzyskach Paraolimpijskich 2012">
Mjanma na Letnich Igrzyskach Paraolimpijskich 2012

Mjanmę na Letnich Igrzyskach Paraolimpijskich 2012 w Londynie reprezentowało 2 zawodników w 2 konkurencjach. 
Dla reprezentacji Mjanmy był to piąty start w igrzyskach paraolimpijskich (poprzednio w 1976, 1984, 1992 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2785214" url="https://pl.wikipedia.org/wiki?curid=2785214" title="Szkoła przy ul. Cegielskiego 1 w Poznaniu">
Szkoła przy ul. Cegielskiego 1 w Poznaniu

Szkoła przy ul. Cegielskiego 1 (Zespół Szkół Mistrzostwa Sportowego, Poznańska Szkoła Chóralna Jerzego Kurczewskiego, dawniej żeńska I Volksschule, "Pestalozzischule" oraz chłopięca II Volksschule, "Comeniusschule") – zespół zabudowań szkolnych, zlokalizowanych w Poznaniu, na Grobli, przy ul. Cegielskiego 1.
Architektura i historia.
Dwa bliźniacze budynki (chłopięcy i dziewczęcy, każdy po 20 klas) oraz stojącą w środku salę gimnastyczną wybudowano w latach 1902-1904, według projektu Felixa Moritza (miejskiego inspektora budowlanego), pod nadzorem Heinricha Grüdera. Współpracowali w tym dziele Karl Roskam, Otton Meister i Eugen Seidel. Zespół stanowi kompromis między założeniem typu koszarowego i pawilonowego. Nawiązuje do budownictwa gotyku. Całość wykończono cegłą licową z glazurowanymi, zielonymi kształtkami i niewielkimi fragmentami pokrytymi jasnym tynkiem. W sali gimnastycznej umieszczono także pomieszczenia do lekcji gospodarstwa domowego. Również dziedzińce nie były koedukacyjne – północny przeznaczono dla chłopców, a południowy dla dziewcząt. Z boku postawiono niewielki budynek toalet i dom dla woźnego. Pierwotnie wszystkie obiekty dydaktyczne miały zostać połączone łącznikami, ale ze względu na koszty zamierzenia tego nie wprowadzono w życie.
Polska szkoła zaczęła działać w tym miejscu 8 maja 1919, a 1 maja 1920 otrzymała imię Władysława Jagiełły. Po okresie okupacji hitlerowskiej, szkoła została otwarta 3 września 1946. Zespół Szkół Mistrzostwa Sportowego został powołany w 1984, jakkolwiek szkoła już we wcześniejszych dekadach przejawiała silne zainteresowanie tendencjami sportowymi. Obecnie Zespół Szkół Mistrzostwa Sportowego znajduje się na os. Tysiąclecia 43, a w budynkach przy ul. Cegielskiego działa Chrześcijańska Szkoła Podstawowa oraz Gimnazjum im. Króla Dawida i Prywatne Liceum Ogólnokształcące dla dorosłych "Twoja Szkoła".
Szkoła chóralna funkcjonuje w tym miejscu od 1968, po wcześniejszej tułaczce po kilku obiektach. Do 1992 dyrektorem placówki był Jerzy Kurczewski. Od 1993 szkoła nosi imię Jerzego Kurczewskiego.
W 2014 roku Zespół Szkół Mistrzostwa Sportowego został przeniesiony do budynków po Gimnazjum nr 25 na Osiedlu Tysiąclecia, a w jego miejsce przeniosło się VIII Liceum Ogólnokształcące im. Adama Mickiewicza z ul. Głogowskiej.
Równocześnie z przenosinami liceum przeniesiony został z ul. Głogowskiej obelisk upamiętniający Adama Mickiewicza, który obecnie stoi przed budynkiem szkoły przy ul. Hipolita Cegielskiego.
Wychowankowie.
Do uczniów szkoły sportowej należeli: Artur Wojdat, Mariusz Walkowiak, Rafał Szukała, Karolina Słota, Karolina Bułat, Izabella Bukowska, Eliza Białkowska, Małgorzata Chojnacka, Aneta Szulc i Małgorzata Wojtkowiak.
Sąsiedztwo.
W pobliżu szkoły położone są następujące obiekty: Wstęga Warty, most św. Rocha, Wielkopolskie Centrum Onkologii (z kantorem Cegielskiego), plac Bernardyński i skwer Łukasiewicza.

</doc>
<doc id="2785216" url="https://pl.wikipedia.org/wiki?curid=2785216" title="Hipolit Lipiński">
Hipolit Lipiński



</doc>
<doc id="2785218" url="https://pl.wikipedia.org/wiki?curid=2785218" title="Honda FC Sport">
Honda FC Sport

Honda FC Sport – koncepcyjne auto przyszłości napędzane wodorem i silnikiem elektrycznym (podobnie do Honda FCX Clarity) nie emitujące do otoczenia spalin z napędem na cztery koła zaprojektowane przez amerykański dział rozwoju Hondy w Kalifornii. Ogniwa paliwowe auta umieszczono pomiędzy siedzeniami pasażerów a silnik elektryczny nad tylnym zawieszeniem.
Wnętrze auta jest bardzo nietypowe, zaprojektowane na wzór McLaren F1. Kierowca umieszczony jest centralnie, zaś pasażerowie z tyłu.

</doc>
<doc id="2785220" url="https://pl.wikipedia.org/wiki?curid=2785220" title="Stanisław Dąbrowa">
Stanisław Dąbrowa

Stanisław Dąbrowa (ur. 23 marca 1960 w Żarnowcu) – polski samorządowiec i polityk, w latach 2007–2013 pierwszy wicewojewoda śląski, następnie do 2018 członek zarządu województwa śląskiego IV i V kadencji.
Życiorys.
Absolwent Akademii Rolniczej w Krakowie (1985), ukończył także studia podyplomowe z zakresu wyceny nieruchomości i zarządzania projektami Unii Europejskiej. Pracował w Ośrodku Doradztwa Rolniczego w Mikołowie, gdzie w latach 2002–2004 pełnił funkcję. W 2005 został zatrudniony w Śląskim Ośrodku Doradztwa Rolniczego w Częstochowie. Wchodził w skład władz powiatowych i wojewódzkich izb rolniczych.
W pierwszej kadencji samorządu (1990–1994) był radnym i członkiem zarządu gminy Pilica. W połowie lat 90. wstąpił do Polskiego Stronnictwa Ludowego. Od 1998 do 2002 zasiadał w radzie powiatu zawierciańskiego. Mandat radnego ponownie uzyskał w 2006. Został prezesem zarządu wojewódzkiego PSL, a od 1 grudnia 2012 członkiem Naczelnego Komitetu Wykonawczego partii. Kilkakrotnie kandydował bez powodzenia z list tej partii w wyborach parlamentarnych, a także w 2014 w europarlamentarnych.
27 grudnia 2007 został powołany na stanowisko pierwszego wicewojewody śląskiego. 21 stycznia 2013 radni sejmiku śląskiego powołali go na członka zarządu województwa śląskiego w zarządzie kierowanym przez Mirosława Sekułę. W 2014 uzyskał mandat radnego sejmiku śląskiego V kadencji, 1 grudnia tegoż roku powołany na wicemarszałka w nowym zarządzie województwa na okres V kadencji. W 2018 został wybrany w skład rady powiatu zawierciańskiego. W styczniu 2020 odszedł z PSL, ze względu na zacieśnienie przez tę partię sojuszu z ruchem Kukiz’15.

</doc>
<doc id="2785221" url="https://pl.wikipedia.org/wiki?curid=2785221" title="Southern metal">
Southern metal



</doc>
<doc id="2785222" url="https://pl.wikipedia.org/wiki?curid=2785222" title="Kunp'o">
Kunp'o



</doc>
<doc id="2785224" url="https://pl.wikipedia.org/wiki?curid=2785224" title="Paju">
Paju

Miejscowości w Korei Południowej:
2 miejscowości w Estonii:

</doc>
<doc id="2785225" url="https://pl.wikipedia.org/wiki?curid=2785225" title="P'aju">
P'aju



</doc>
<doc id="2785226" url="https://pl.wikipedia.org/wiki?curid=2785226" title="Klub českých turistů">
Klub českých turistů



</doc>
<doc id="2785227" url="https://pl.wikipedia.org/wiki?curid=2785227" title="Puch'ŏn">
Puch'ŏn



</doc>
<doc id="2785229" url="https://pl.wikipedia.org/wiki?curid=2785229" title="KČT">
KČT



</doc>
<doc id="2785232" url="https://pl.wikipedia.org/wiki?curid=2785232" title="Pio Vito Pinto">
Pio Vito Pinto

Pio Vito Pinto (ur. 29 marca 1941 w Noci) – włoski duchowny katolicki,
dziekan Roty Rzymskiej od 2012 roku. 12 grudnia 2016 papież Franciszek mianował pro-dziekana Maurice Monier.
Życiorys.
Otrzymał święcenia kapłańskie w diecezji Avellino. Od 1995 był prałatem audytorem Roty Rzymskiej.
22 września 2012 został mianowany przez Benedykta XVI dziekanem Roty Rzymskiej, zastępując na tym stanowisku odchodzącego na emeryturę Antoniego Stankiewicza.

</doc>
<doc id="2785233" url="https://pl.wikipedia.org/wiki?curid=2785233" title="Koyang">
Koyang



</doc>
<doc id="2785235" url="https://pl.wikipedia.org/wiki?curid=2785235" title="Kimp'o">
Kimp'o



</doc>
<doc id="2785237" url="https://pl.wikipedia.org/wiki?curid=2785237" title="Klub slovenských turistov">
Klub slovenských turistov



</doc>
<doc id="2785238" url="https://pl.wikipedia.org/wiki?curid=2785238" title="Inch'ŏn">
Inch'ŏn



</doc>
<doc id="2785240" url="https://pl.wikipedia.org/wiki?curid=2785240" title="Suwŏn">
Suwŏn



</doc>
<doc id="2785241" url="https://pl.wikipedia.org/wiki?curid=2785241" title="Per-Ola Cullin">
Per-Ola Cullin

Per-Ola Cullin – szwedzki brydżysta z tytułem World Life Master (WBF).
Ma żonę Julię oraz córkę Almę. Jego częstymi partnerami brydżowymi są Peter Bertheau lub Johan Upmark.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2785247" url="https://pl.wikipedia.org/wiki?curid=2785247" title="Hotel Eden w Sopocie">
Hotel Eden w Sopocie

Hotel Eden – zbudowany około 1910 roku hotel w Sopocie przy ówczesnej "Südbadstraße" (ul. Łazienek Południowych), obecnie ul. Kordeckiego 4-6. 
Historia.
Budynek wybudowała firma deweloperska Warmuth &amp; Arndt. W 1912 obiekt zaadaptowano do potrzeb hotelowych na 50 miejsc noclegowych według projektu Wilhelma Lippke. W 1919 odkupił budynek polski przedsiębiorca Józef Draheim, który reklamując się podkreślał, iż prowadzi usługi dla Polaków. Hotel stał się w Sopocie centrum spotkań ówczesnej polskiej arystokracji i ludzi majętnych. W jadalni stoi fortepian na którym grał Ignacy Paderewski. Na początku 1945 hotel pełnił rolę niemieckiego lazaretu.
Po II wojnie światowej hotel stał się domem wczasowym Ministerstwa Bezpieczeństwa Publicznego, następnie Komitetu do spraw Bezpieczeństwa Publicznego i Ministerstwa Spraw Wewnętrznych. W 1992 hotel powrócił do rodziny Józefa Draheima, która kontynuuje dotychczasową działalność, obecnie prowadząc w nim Pensjonat Eden.
W 2016 roku obiekt został zgłoszony do konkursu Modernizacja Roku i uzyskał nagrodę im. prof. Wiktora Zina, które w ramach konkursu przyznaje Stowarzyszenie Ochrony Narodowego Dziedzictwa Materialnego. 

</doc>
<doc id="2785250" url="https://pl.wikipedia.org/wiki?curid=2785250" title="Kamienica Bolesława Richelieu w Poznaniu">
Kamienica Bolesława Richelieu w Poznaniu

Kamienica Bolesława Richelieu – zabytkowa kamienica zlokalizowana w Poznaniu, przy ul. Grunwaldzkiej 20a (róg Stolarskiej) na Grunwaldzie (Osiedle Św. Łazarz), w bezpośrednim sąsiedztwie dawnego hotelu Polonia.
Budynek wpisany do rejestru zabytków pod nr A 469 w dniu 14 czerwca 2002 roku.
Obiekt wzniesiono w latach 1901-1902, według projektu Paula Pitta dla Bolesława Richelieu – sztukatora, z którym Paul Pitt ściśle współpracował.
Kamienica wykonana została w stylu secesyjnym. Wybudowana na rzucie litery „L” jest czterokondygnacyjna, z wysokim, wielospadowym dachem, kryjącym użytkowe poddasze. Bryłę budynku wzbogaca narożna wieżyczka zwieńczona hełmem. Elewacje posiadają bogaty wystrój architektoniczno-rzeźbiarski, ozdobione są balkonami i szczytami. Wśród dekoracji sztukatorskich wykonanych przez Bolesława Richelieu wyróżniają się przedstawienia fantastycznych zwierząt i roślin, takie jak wizerunek smoka wieńczący portal, fantastyczne węże zdobiące fryz między trzecią a czwartą kondygnacją kamienicy oraz dominujące w elewacji przedstawienie drzewa w centralnej części czwartej kondygnacji. Przy głównym wejściu do budynku zachowała się sygnatura architekta.

</doc>
<doc id="2785252" url="https://pl.wikipedia.org/wiki?curid=2785252" title="University of Miami">
University of Miami



</doc>
<doc id="2785253" url="https://pl.wikipedia.org/wiki?curid=2785253" title="Kangwŏn (prowincja w Korei Południowej)">
Kangwŏn (prowincja w Korei Południowej)



</doc>
<doc id="2785255" url="https://pl.wikipedia.org/wiki?curid=2785255" title="Ch'unch'ŏn">
Ch'unch'ŏn



</doc>
<doc id="2785257" url="https://pl.wikipedia.org/wiki?curid=2785257" title="Jonas Petersson">
Jonas Petersson

Jonas Petersson – szwedzki brydżysta z tytułem World Life Master (WBF).
Ma żonę i dwoje dzieci.
Wyniki brydżowe.
Olimpiady.
Na olimpiadach uzyskał następujące rezultaty:

</doc>
<doc id="2785258" url="https://pl.wikipedia.org/wiki?curid=2785258" title="Ulica Suwalska w Ełku">
Ulica Suwalska w Ełku

Ulica Suwalska w Ełku – jedna z głównych ulic Ełku, druga pod względem długości ulica miasta po ulicy Przemysłowej. Przebiega przez położone we wschodniej części miasta osiedle Zatorze. Wzdłuż ulicy zlokalizowany jest szereg punktów handlowo-usługowych oraz domy jednorodzinne. Na odcinku od ronda na przecięciu ulicy i obwodnicy Ełku do wschodniej granicy miasta droga jest częścią drogi krajowej nr 16 (680 m). Przed oddaniem do użytku obwodnicy droga była częścią krajowej 16-tki na odcinku od skrzyżowania z ulicą Łukasiewicza do wschodniej granicy Ełku (2530 m).

</doc>
<doc id="2785260" url="https://pl.wikipedia.org/wiki?curid=2785260" title="Wang Jianan">
Wang Jianan

Wang Jianan (; ur. 27 sierpnia 1996) – chiński lekkoatleta, skoczek w dal.
W 2013 zdobył złoto mistrzostw Azji w Pune, a rok później triumfował podczas mistrzostw świata juniorów w Eugene. Złoty medalista mistrzostw Chin (2012). Brązowy medalista Mistrzostw Świata w skoku w dal (2015). Rok później zajął 5. miejsce podczas igrzysk olimpijskich w Rio de Janeiro, a w 2017 w finale skoku w dal w Londynie na mistrzostwach świata zajął siódmą pozycję. Szósty zawodnik mistrzostw świata w Doha (2019). Mistrz świata z Eugene (2022).

</doc>
<doc id="2785261" url="https://pl.wikipedia.org/wiki?curid=2785261" title="Mistrzostwa Europy w Bobslejach 2013">
Mistrzostwa Europy w Bobslejach 2013

Mistrzostwa Europy w Bobslejach 2013 odbyły się w dniach od 14 stycznia do 20 stycznia 2013 roku w austriackim Igls. Odbyły się cztery konkurencje dwójka kobiet, dwójka mężczyzn, czwórka mężczyzn oraz zawody drużynowe. Mistrzostwa Europy były rozgrywane po raz 47.

</doc>
<doc id="2785262" url="https://pl.wikipedia.org/wiki?curid=2785262" title="Apostolos Vellios">
Apostolos Vellios



</doc>
<doc id="2785264" url="https://pl.wikipedia.org/wiki?curid=2785264" title="Honda IMAS">
Honda IMAS

Honda IMAS – koncepcyjny samochód sportowy Hondy napędzany napędem hybrydowym wykonany z włókna węglowego i aluminium dzięki czemu posiada imponująco niski współczynnik oporu powietrza – 0,2 Cx.
Auto z silnikiem hybrydowym dzięki lekkiej masie potrafi spalić 1l paliwa na 40 km. We wnętrzu kierowca ma do dyspozycji dwa płaskie ekrany pokazujące wszystkie niezbędne informacje na temat modelu. Pojazd wyposażono w nawigację oraz kamery.

</doc>
<doc id="2785265" url="https://pl.wikipedia.org/wiki?curid=2785265" title="Elías García Martínez">
Elías García Martínez

Elías García Martínez (ur. 1858 w Requenie, zm. 1934 w Utiel) – hiszpański malarz.
Życiorys.
Martínez pochodził z Requeny, gdzie urodził się w 1858 roku. Studiował w szkołach sztuk pięknych w Walencji i Barcelonie. Początkowo pracował w rodzinnym mieście, następnie przeniósł się do Saragossy, gdzie ożenił się z Julianą Condoy Tello. Od 1894 roku aż do przejścia na emeryturę był profesorem szkoły sztuk pięknych w Saragossie. Na emeryturze od 1929 roku.
Zmarł w Utiel Homes w prowincji Walencja w 1934 roku.
Wśród jego dzieci znajdują się malarz Julio García Condoy (1889-1977) i rzeźbiarz Honorio García Condoy (1900-1953).
Znane prace.
Obecnie najbardziej znaną pracą Martíneza jest fresk "Ecce Homo" z kościoła w mieście Borja. Malowidło to zyskało rozgłos medialny w sierpniu 2012 r. za sprawą nieudanej konserwacji dokonanej przez 85-letnią mieszkankę Borja.

</doc>
<doc id="2785267" url="https://pl.wikipedia.org/wiki?curid=2785267" title="Barbara Gruszka-Zych">
Barbara Gruszka-Zych

Barbara Gruszka-Zych (ur. 4 grudnia 1960 w Czeladzi) – polska poetka, dziennikarka i reporterka, krytyk literacki; pracuje w tygodniku „Gość Niedzielny”.
Życiorys.
Urodziła się, mieszka i pracuje w Czeladzi. Studiowała polonistykę na Uniwersytecie Śląskim w Katowicach oraz teologię na Katolickim Uniwersytecie Lubelskim. Była też stypendystką wiedeńskiej fundacji Janineum (2002), Fundacji Jana Pawła II w Rzymie (2003) i Fundacji „Heinrich &amp; Jane Ledig-Rowohlt” w Szwajcarii (2014). Od roku 1989 pracuje w tygodniku „Gość Niedzielny”; współpracuje też z innymi tytułami prasowymi; w latach 2003–2006 kierowała „Działem krytyki i eseju” miesięcznika „Śląsk”. Od 1994 r. należy do Stowarzyszenia Dziennikarzy Polskich, a od 2001 r. – do Górnośląskiego Towarzystwa Literackiego. Wchodzi w skład grupy literackiej "Magnus Ducatus Poesis" – "Wielkie Księstwo Poetów". Jej dziadkiem był Stanisław Szkoc – czeladzki nauczyciel i działacz społeczny.
Debiut.
Pierwsze jej teksty – reportaż i wiersze – ukazały się w druku w czasopismach „Świat Młodych” i „Na Przełaj” w latach 1971 i 1974 (gdy miała 14 i 17 lat). W roku 1987 została wyróżniona w ogólnopolskim konkursie na książkowy debiut poetycki Młodzieżowej Agencji Wydawniczej w Warszawie – zbiór jej wierszy zakwalifikowano do druku. Tomik "Napić się pierwszej wody" ukazał się w roku 1989.
Reportaże i wywiady.
Specjalnością Barbary Gruszki-Zych są reportaże i wywiady, które dotyczą zarówno tematów związanych dramatami z II wojny światowej, np. "Co widziały moje oczy", reportaż o Henryku Mandelbaumie, palaczu zwłok w obozie w Birkenau i "Fotografie z piekła" – Historia Wilhema Brasse, jak i ze sztuką, np. "Chagall za rogiem". Przeprowadziła wywiady m.in. z Czesławem Miłoszem, Janem Nowakiem-Jeziorańskim, Jerzym Stuhrem, Krzysztofem Zanussim. Niektórzy rozmówcy włączyli je do własnych książek; znalazły się między innymi w książkach księdza Janusza Pasierba ("Obrót rzeczy", Poznań 1993; Pelplin 2002), Jana Nowaka-Jeziorańskiego ("Rozmowy o Polsce", Spółdzielnia Wydawnicza „Czytelnik” 1995, ), księdza Jana Sochonia ("Zdania, przecinki, kropki", Poznań, 1998). Teksty jej autorstwa ukazywały się w czasopismach: „Akcent”, „Akant”, „Almanach Prowincjonalny”, „44 / Czterdzieści i Cztery”, „Dziennik Zachodni”, „Echo Czeladzi”, „Fraza”, „Gazeta Wyborcza”, „Gość Niedzielny”, „Integracje”, „List Oceaniczny” – dodatek kulturalny do „Gazeta” (Kanada), „Literatura i Sztuka”, „Mandragora”, „Na Przełaj”, „Opcje”, „Przegląd Artystyczno-Literacki”, „Przegląd Powszechny”, „Kulturny časopis Psí víno” (Czechy), „Rzeczpospolita” (dodatek "Plus Minus"), „Studio”, „Śląsk”, „Świat Młodych”, „Topos”, „Temat”, „Tygodnik Powszechny”, „Moje Miasto” (czasopismo polonijne, Niemcy), „Nowy Dziennik” (USA), „Nemunas” (Litwa), „W drodze”, „Znad Wilii” (Litwa), „Zarys” (Niemcy), „Zeszyty Literackie”.
Utwory.
Poezja (wybór)
Wśród wierszy, gromadzonych m.in. w bazie Instytutu Badań Literackich, znajdują się:
Część wierszy zamieszczono w antologiach:
Wiersze były tłumaczone na język angielski, arabski, białoruski, czeski, francuski, litewski, niemiecki, rosyjski, ukraiński, węgierski, włoski. W tomie "Pokonywanie Granic" (wydanym przez Ministerstwo Kultury Republiki Litwy w 2009) znalazły się jej wiersze po polsku, litewsku, rosyjsku, białorusku i ukraińsku.
Reportaże
Opinie.
Czesław Miłosz napisał o jej twórczości m.in.:
Jej wiersze wysoko oceniali również: Jan Twardowski, Marian Kisiel, Krzysztof Zanussi, Wojciech Kilar.

</doc>
<doc id="2785268" url="https://pl.wikipedia.org/wiki?curid=2785268" title="Ryan Braun">
Ryan Braun

Ryan Joseph Braun (ur. 17 listopada 1983 w Los Angeles) – amerykański baseballista, który występował na pozycji lewozapolowego.
Przebieg kariery.
Braun studiował na University of Miami, gdzie grał w baseball. W 2003 roku zdobył nagrodę Baseball America Freshman of the Year dla najlepszego debiutanta w NCAA. 7 czerwca 2005 roku został wybrany w 1. rundzie draftu z numerem piątym przez Milwaukee Brewers . Zawodową karierę rozpoczął w zespołach niższych lig, między innymi w klubie farmerskim Brewers Nashville Sounds, gdzie w sezonie 2006 miał średnią uderzeń 0,342. 
W Major League Baseball zadebiutował 25 maja 2007 roku w meczu przeciwko San Diego Padres, w którym zdobył runa i zaliczył dwa RBI. W sezonie 2007 mając średnią uderzeń 0,324, zdobywając 34 home runy i zaliczając 97 RBI, został wybrany najlepszym debiutantem. W marcu 2008 podpisał nowy, największy w historii Brewers, kontrakt wart 45–51 milionów dolarów. W tym samym roku wybrano go do pierwszej dziewiątki Meczu Gwiazd. W 2009 został zaproszony do występów w baseballowej reprezentacji narodowej w turnieju World Baseball Classic.
W 2009 i 2010 roku Braun został wybrany przez magazyn Sporting News do pięćdziesiątki najlepszych baseballistów. W sezonie 2011 zdobywając 33 home runy i 33 skradzione bazy wstąpił do Klubu 30–30, poza tym mając średnią uderzeń 0,332 i slugging percentage 0,597 (najlepszy w lidze), został wybrany MVP National League.
16 września 2012 roku w meczu przeciwko New York Mets zdobył 200. home runa w karierze. W styczniu 2013 został powołany do składu reprezentacji Stanów Zjednoczonych na turniej World Baseball Classic. W lipcu 2013 został zawieszony na 65 meczów za używanie dopingu. Na początku sezonu 2014 został przesunięty na prawe zapole. 
14 lipca 2017 w meczu przeciwko Philadelphia Phillies pobił klubowy rekord, zdobywając swojego szóstego grand slama. 8 września 2017 w spotkaniu z Chicago Cubs osiągnął pułap 300 home runów w karierze.

</doc>
<doc id="2785269" url="https://pl.wikipedia.org/wiki?curid=2785269" title="Bunyodkor Stadioni">
Bunyodkor Stadioni



</doc>
<doc id="2785273" url="https://pl.wikipedia.org/wiki?curid=2785273" title="Bent Hansen (kolarz)">
Bent Hansen (kolarz)

Bent Kurt Hansen (ur. 21 października 1932 w Kopenhadze) – duński kolarz torowy, dwukrotny medalista mistrzostw świata.
Kariera.
Pierwszy sukces w karierze Bent Hansen osiągnął w 1962 roku, kiedy wspólnie z Prebenem Isakssonem, Kurtem vid Steinem i Kajem Jensenem zdobył srebrny medal w drużynowym wyścigu na dochodzenie podczas mistrzostw świata w Mediolanie. Razem z vid Steinem, Isakssonem i Leifem Larsenem zdobył na mistrzostwach świata w Liége w 1963 roku brązowy medal w tej samej konkurencji. W 1964 roku wystartował na igrzyskach olimpijskich w Tokio, gdzie wraz z kolegami zakończył rywalizację na piątej pozycji. Ponadto zdobył trzy tytuły mistrza Danii w tej konkurencji.

</doc>
<doc id="2785274" url="https://pl.wikipedia.org/wiki?curid=2785274" title="Ulica Tadeusza Kościuszki w Ełku">
Ulica Tadeusza Kościuszki w Ełku

Ulica Tadeusza Kościuszki w Ełku – jedna z najstarszych ulic Ełku, położona w Centrum.
Zabytki.
Przy ulicy znajdują się dwa budynki wpisane do rejestru zabytków: 
Ponadto przy ulicy mieści się szereg zabytkowych obiektów nie widniejących w rejestrze, w tym:
W okresie niemieckiej administracji ulica nosiła nazwę "Yorkstraße" (pol. "ul. Yorka").

</doc>
<doc id="2785275" url="https://pl.wikipedia.org/wiki?curid=2785275" title="Gmach Urzędu Pocztowego Poznań 2">
Gmach Urzędu Pocztowego Poznań 2

Gmach Urzędu Pocztowego Poznań 2 (dawniej "Poczta Główna", "Urząd Przewozu Poczty") – budynek pocztowy zlokalizowany przy ul. Głogowskiej 17 w Poznaniu (narożnik ul. Zachodniej).
Monumentalny gmach został wzniesiony w 1912 lub 1913, według planów nieznanego architekta. Wpisywał się w tendencję wznoszenia w mieście dużych i reprezentacyjnych urzędów pocztowych (np. gmach Urzędu Pocztowego Poznań 9). Zaplanowano go w zgodzie z najnowocześniejszymi potrzebami w zakresie obrotu pocztowego, jakie wtedy istniały. Reprezentuje styl neorenesansowy w wersji niderlandzkiej. Składa się z dwóch identycznych skrzydeł, do których wejście odbywa się okazałymi portalami. Całość licowana jasną, piaskowcową okładziną z bardzo starannie wykonaną kamieniarką. Wejście główne (od strony Dworca Zachodniego) zaakcentowane parterową dobudówką z charakterystycznym ryzalitem, nakrytym niewielką kopułą. Całość dominują wysokie, wymyślne szczyty.
W okresie międzywojennym gmach zyskał duże godło na frontonie - orła polskiego na czerwonym tle. W 1939 Niemcy nakazali usunąć ten symbol, jednak polscy robotnicy zastosowali fortel i zamiast odbić orła, zasłonili go wapienną zaprawą. Już w lutym 1945, jeszcze podczas walk o Cytadelę, godło z łatwością przywrócono, co było jednym z symboli uwolnienia Łazarza od nazistów. 15 lutego 1945 urząd pocztowy rozpoczął działalność - początkowo tylko sprzedawano znaczki polskie i przyjmowano listy.
W latach 80. XX wieku gmach uzupełniono o dodatkową, tylną część, harmonizującą ze starym gmachem. Konstrukcja ze szkła i stali jest autorstwa Jacka Najgrakowskiego, Danuty Kopczyńskiej-Rut i Janusza Dubickiego.

</doc>
<doc id="2785276" url="https://pl.wikipedia.org/wiki?curid=2785276" title="Eochaid XII Muigmedoin">
Eochaid XII Muigmedoin

Eochaid XII Muigmedoin („Pan Niewolników”) – legendarny król Connachtu z dynastii Milezjan (linia Eremona) jako Eochaid IV Muigmedoin w latach 331-366, na wpół legendarny zwierzchni król Irlandii w latach 358-366. Syn zwierzchniego króla Irlandii Muiredacha II Tirecha („Patrioty”) i jego żony Muirenn ingen Fiachaid, córki Fiachy II Araide, króla Ulsteru. 
Według średniowiecznej irlandzkiej legendy i historycznej tradycji ojciec Muiredach został zabity przez Caelbada mac Cruind Bradrui w Portrigh („Fort Królów”) nad rzeką Dabhall. Ten obejmując zwierzchni tron irlandzki, rządził tylko przez rok. Bowiem Eochaid zemścił się na nim za śmierć ojca. Po czym objął władzę nad Irlandią.
Według sagi "Przygody Synów Eochaida Mugmedona" miał dwie żony. Z pierwszą, Mongfind (Mongfionn), córką Fidacha, miał czterech synów, Briana (Briona), Fiachrę, Aililla, przodka dynastii Uí nAilello, Fergusa oraz córkę Coirpthe, żonę króla Thomondu Conalla Echlúatha. Zaś z drugą żoną Cairenn Chasdub, córką Sachella Balby, króla Sasów, miał najsławniejszego syna Nialla. O Mongfind mówi się, że nienawidziła Cairenn oraz zmusiła ją by wystawiła swe dziecko. Jednak one zostało uratowane i wychowane przez poetę o imieniu Torna. Kiedy Niall dorósł, wrócił do Tary oraz uratował swą matkę z niewoli macochy. Saga "Śmierć Crimthanna mac Fidaig" podaje, że święto Samhain było zwykle nazywane "Świętem Mongfind" oraz że zanoszono modły do niej w przeddzień Samhain.
Po ośmiu latach panowania Eochaid zmarł na chorobę w Tarze. Władzę po nim na Irlandią objął szwagier i król Munsteru Crimthann Mor mac Fidaig, brat Mongfind.

</doc>
<doc id="2785277" url="https://pl.wikipedia.org/wiki?curid=2785277" title="Stadion Markazij w Bucharze">
Stadion Markazij w Bucharze



</doc>
<doc id="2785279" url="https://pl.wikipedia.org/wiki?curid=2785279" title="Stadion Markazij w Dżyzaku">
Stadion Markazij w Dżyzaku



</doc>
<doc id="2785281" url="https://pl.wikipedia.org/wiki?curid=2785281" title="Kurt vid Stein">
Kurt vid Stein

Kurt vid Stein (ur. 17 listopada 1935 w Kopenhadze) – duński kolarz torowy, dwukrotny medalista mistrzostw świata.
Kariera.
Pierwszy sukces w karierze Kurt vid Stein osiągnął w 1962 roku, kiedy wspólnie z Prebenem Isakssonem, Bentem Hansenem i Kajem Jensenem zdobył srebrny medal w drużynowym wyścigu na dochodzenie podczas mistrzostw świata w Mediolanie. Razem z Hansenem, Isakssonem i Leifem Larsenem zdobył na mistrzostwach świata w Liége w 1963 roku brązowy medal w tej samej konkurencji. Brał ponadto udział w igrzyskach olimpijskich w Rzymie w 1960 roku oraz w rozgrywanych cztery lata później igrzyskach w Tokio, gdzie wraz z kolegami kończył rywalizację na piątej pozycji. Wielokrotnie zdobywał medale mistrzostw kraju, w tym pięć złotych.

</doc>
<doc id="2785282" url="https://pl.wikipedia.org/wiki?curid=2785282" title="Gangnam Style">
Gangnam Style

Gangnam Style (kor. 강남스타일 "Gangnamseutail") – singel południowokoreańskiego piosenkarza Psy'a, wydany 7 lipca 2012 roku.
Zdobył popularność dzięki chwytliwemu beatowi, humorystycznemu teledyskowi i charakterystycznemu tańcowi piosenkarza w teledysku. Jak mówi sam wykonawca, taniec ten przypomina „jazdę na niewidzialnym koniu”. Stał się pierwszym utworem z gatunku k-pop, który znalazł się na szczycie listy przebojów iTunes.
15 lipca 2012 roku teledysk został umieszczony w serwisie YouTube. 28 sierpnia został najczęściej oglądanym teledyskiem na YouTube (aż do 14 lipca 2017 roku, kiedy to przebił go teledysk do "See You Again" Wiza Khalify). Pobił rekord liczby wyświetleń piosenki „Baby” Justina Biebera i „On the Floor” Jennifer Lopez. 21 grudnia stał się pierwszym klipem wideo na YouTube, który osiągnął miliard wyświetleń, a 31 maja 2014 roku pierwszym, który osiągnął dwa miliardy.
Dodatkowo pobił rekord Guinnessa, posiadając najwięcej głosów „Fajne” w serwisie YouTube.
Film zmusił programistów YouTube do naniesienia zmian w liczniku wyświetleń – dotychczas stosowano 32-bitową zmienną. Po przekroczeniu jej maksymalnej wartości (ok. ponad 2 miliardy) zastosowano zmienną 64-bitową, obsługującą wartości do ok. 9 trylionów. 
Tło.
„Gangnam Style” to w języku koreańskim kolokwializm oznaczający życie w luksusie. Odnosi się do dzielnicy Gangnam-gu (강남구 · 江南區) w Seulu, która jest symbolem mody i luksusu, podobnie jak Beverly Hills w USA.
Piosenka i teledysk nawiązują do tej tematyki, choć tematem przewodnim tekstu jest głównie idealna dziewczyna. W teledysku wielokrotnie pojawia się Hyuna, południowokoreańska piosenkarka, która wraz z Psy nagrała też własną wersję piosenki.
W koreańskich teledyskach popularne są cameo z koreańskimi celebrytami. W „Gangnam Style” pojawiają się członkowie zespołów takich jak: 4minute, Big Bang oraz MC Yoo Jae-suk i osobowość telewizyjna No Hongchul. Na początku filmu występuje też tańczący 5-letni chłopiec. Jak twierdzi Psy, zobaczył go dzień wcześniej w filmie z koreańskiego programu "Mam talent", w którym tańczył układ Michaela Jacksona.
Wpływ.
Fiński tabloid "Ilta-Sanomat" 28 lipca 2012 roku jako jeden z pierwszych zwrócił uwagę na teledysk i napisał: „Zapomnijcie o Macarenie, nadchodzi koński taniec!”. Piosenka i taniec stały się światowym fenomenem porównywanym do kultowej „Macareny”. Ludzie na całym świecie zaczęli tańczyć taniec „Gangnam Style”. Organizowano flash moby, na których ludzie tańczyli w rytm piosenki.
Teledysk został nominowany do MTV Europe Music Awards 2012. O tańcu z „Gangnam Style” napisały na swoim Twitterze m.in. T-Pain czy Katy Perry. 10 września 2012 roku Psy pojawił się w amerykańskim talk-show "The Ellen DeGeneres Show" w telewizji NBC, w którym uczył Britney Spears swojego tańca. „Gangnam Style” na swoim koncercie zatańczyła Nelly Furtado oraz razem z Psy’em Madonna. 18 września taniec zaprezentowano w polskim programie "Dzień dobry TVN". Podkład do „Gangnam Style” wykorzystuje m.in. polska grupa V-Unit z satyrycznym utworem „V dla Polski (Jarek Polskę zbaw)”, który opublikowany w październiku 2012 w serwisie Youtube w grudniu 2012 miał ponad 1,6 mln odsłon. Jego treścią są absurdy polskiej polityki i niespełnione obietnice rządu Donalda Tuska.

</doc>
<doc id="2785283" url="https://pl.wikipedia.org/wiki?curid=2785283" title="Stadion Markazij w Karszy">
Stadion Markazij w Karszy



</doc>
<doc id="2785284" url="https://pl.wikipedia.org/wiki?curid=2785284" title="Luha">
Luha

Luha – potok o długości 29,2 km we wschodnich Czechach, w kraju ołomunieckim (powiat Przerów) i morawsko-śląskim (powiat Nowy Jiczyn). Powierzchnia dorzecza 95,6 km². Prawy dopływ Odry.
Swoje źródła ma na południe od Gór Odrzańskich i na północ od miejscowości Jindřichov, na wysokości ok. 570 m n.p.m. Początkowo płynie w kierunku południowym, w okolicach miejscowości Bělotín skręca na wschód, a za miejscowością Polom skręca na północ, do Odry wpływa w okolicach gminy Jeseník nad Odrou.

</doc>
<doc id="2785286" url="https://pl.wikipedia.org/wiki?curid=2785286" title="Poczta Główna w Poznaniu">
Poczta Główna w Poznaniu



</doc>
<doc id="2785287" url="https://pl.wikipedia.org/wiki?curid=2785287" title="Borja">
Borja

Osoby o nazwisku Borja:
Osoby o imieniu Borja:
Miejscowości:
Zobacz też:

</doc>
<doc id="2785288" url="https://pl.wikipedia.org/wiki?curid=2785288" title="Urząd Pocztowy nr 2 w Poznaniu">
Urząd Pocztowy nr 2 w Poznaniu



</doc>
<doc id="2785289" url="https://pl.wikipedia.org/wiki?curid=2785289" title="Stadion Markazij w Namanganie">
Stadion Markazij w Namanganie



</doc>
<doc id="2785290" url="https://pl.wikipedia.org/wiki?curid=2785290" title="Kamienica przy ul. Grunwaldzkiej 20a w Poznaniu">
Kamienica przy ul. Grunwaldzkiej 20a w Poznaniu



</doc>
<doc id="2785291" url="https://pl.wikipedia.org/wiki?curid=2785291" title="Zespół Szkół Mistrzostwa Sportowego w Poznaniu">
Zespół Szkół Mistrzostwa Sportowego w Poznaniu



</doc>
<doc id="2785292" url="https://pl.wikipedia.org/wiki?curid=2785292" title="Leif Larsen (kolarz)">
Leif Larsen (kolarz)

Leif Larsen (ur. 30 września 1942 w Odense) – duński kolarz torowy i szosowy, brązowy medalista mistrzostw świata.
Kariera.
Największy sukces w karierze Leif Larsen osiągnął w 1963 roku, kiedy wspólnie z Prebenem Isakssonem, Bentem Hansenem i Kurtem vid Steinem zdobył brązowy medal w drużynowym wyścigu na dochodzenie podczas mistrzostw świata w Mediolanie. Był to jedyny medal wywalczony przez Larsena na międzynarodowej imprezie tej rangi. Trzy lata wcześniej wystartował w tej samej konkurencji na igrzyskach olimpijskich w Rzymie, gdzie wraz z kolegami zakończył rywalizację na piątej pozycji. Startował także w wyścigach szosowych, ale bez większych sukcesów.

</doc>
<doc id="2785293" url="https://pl.wikipedia.org/wiki?curid=2785293" title="Poznańska Szkoła Chóralna Jerzego Kurczewskiego">
Poznańska Szkoła Chóralna Jerzego Kurczewskiego



</doc>
<doc id="2785295" url="https://pl.wikipedia.org/wiki?curid=2785295" title="Wieża Czaszek">
Wieża Czaszek

Wieża Czaszek (srb. "Ћеле Кула, Ćele Kula", tr. "Kelle Kulesi") – zabytek, znajdujący się w serbskim mieście Nisz. Jest to pamiątka po serbskich zrywach niepodległościowych w XIX wieku.
Historia.
W 1809 roku w czasie trwania serbskiej rebelii przeciw Imperium Osmańskiemu pod miastem, na wzgórzu "Čegar", doszło do serbsko-tureckiej bitwy. Siły serbskie, dowodzone przez generała Stevana Sinđelicia, toczyły beznadziejny bój z trzykrotnie silniejszą armią osmańską. W obliczu klęski generał Sinđelić wydał rozkaz wysadzenia w powietrze magazynu z bronią (według innej wersji osobiście wystrzelił z pistoletu do prochowni). W eksplozji miało zginąć 3 tys. Serbów i dwukrotnie więcej Turków.
Hurszid pasza, dowódca armii osmańskiej, nakazał zebrać ciała serbskich żołnierzy, obedrzeć ze skóry, a z czaszek wybudował wieżę "ku przestrodze", stojącą przy drodze do Stambułu. Sułtanowi, jako dowód zwycięstwa, wysłał wypchane bawełną skóry zdarte z serbskich głów.
Wieża, wysoka na 3 metry, złożona z 952 czaszek, umieszczonych w 57 rzędach, przez cały czas rządów tureckich stała na wolnym powietrzu. W 1833 roku opisał ją francuski pisarz Alphonse de Lamartine i apelował: „Niech Serbowie pilnują tego pomnika”. W kolejnych dekadach niszczała od warunków pogodowych, ubywało też czaszek, zabieranych przez krewnych zabitych, którzy chcieli je pochować.
Dopiero po włączeniu miasta w granice Księstwa Serbii postanowiono zabezpieczyć makabryczną pamiątkę. W wyniku ogólnonarodowej zbiórki w 1892 roku wieżę obudowano, wznosząc kaplicę, zaprojektowaną przez architekta Dimitrija Leko.
Współczesność.
Obecnie wieża jest udostępniona do zwiedzania. Zachowało się 58 czaszek, w tym ta prawdopodobnie należąca do generała Sinđelića. Niektóre z nich noszą ślady cięć białą bronią.
Od 1979 roku Wieża Czaszek chroniona jest jako zabytek przez rząd Serbii.

</doc>
<doc id="2785297" url="https://pl.wikipedia.org/wiki?curid=2785297" title="Crimthann III Mor">
Crimthann III Mor

Crimthann III Mor („Wielki”) lub Crimthann III mac Fidaig – legendarny król Munsteru jako Crimthann I Mor z dynastii Eóganacht w latach 362-379 oraz na wpół legendarny zwierzchni król Irlandii w latach 366-379. Syn Laré Fidacha, syna Aililla III Flannbeca („Małego Rudego”), króla Munsteru (według innych źródeł wnuk Daire’a II Cerbby, króla Munsteru).
Prawdopodobnie był uznany za króla Alby (ob. Szkocja). Wydatnie uwzględniono jego osobę w "Baile Chuinn Chétchathaig". Grał także główną rolę w wielu historiach należących do "Cykli Królów". Według nich został zastąpiony na tronie Irlandii przez Nialla I od Dziewięciu Zakładników, a na tronie Munsteru przez Conalla Corca. Natomiast jego siostra Mongfind, pierwsza żona arcykróla Eochaida XII Muigmedona, stała się przodkinią Connachta. Crimthann objął zwierzchni tron Irlandii po swym szwagrze Eochaidzie XII, który zmarł śmiercią naturalną w Tarze. Był ostatnim arcykrólem Irlandii z milezjańskiej linii Emera, aż do czasów Briana Bórumy (zm. 1014). Po trzynastu latach rządów miał zostać otruty przez swą siostrę Mongfind.
Według "Sanac Cormaic" (Słownik Cormaca), Crimthand Mór mac Fidaig miał zbudować wielką fortecę w Kornwalii, znaną jako Dind Traduí (Dinn Tradui; Forteca Trzech Wałów). To może być skojarzone z Dind map Letháin, kolonialną fortecą zbudowaną przez spokrewnionych Uí Liatháin (wcześniejsza forma "Létháin"), którzy w późniejszych czasach w Brytanii byli aktywni na stulecia. Mogli wycofać się do południowej Walii lub Kornwalii w wyniku wyparcia z północnej Walii przez Cuneddę. Crimthann i wcześni Uí Liatháin mogli należeć do historycznych Antecotti (ok. 368 r.). Ci byli wspominani przez św. Hieronima ze Strydonu, jako okrutni i rozpustni barbarzyńcy, obcinający kobietom piersi oraz żyjący w gromadnych małżeństwach. Mieli tego dokonać podczas najazdu na dolinę francuskiej Loary.
Według Laud 610, średniowiecznego manuskryptu z XV w., ojcem Crimthanna Mora miał być Láre Fidach, syn Aililla Flannbeca, króla Munsteru. Prawdopodobnie doszło do pomyłki, bowiem Mongfind jest po prostu nazywana córką Dáire’a (Cerbba?), nie Fidacha. Zaś w "Księdze Lismore" ojciec Dáire’a nazywał się Findchad, natomiast Crimthand Mór nie jest w ogóle tam wspominany.

</doc>
<doc id="2785299" url="https://pl.wikipedia.org/wiki?curid=2785299" title="Centralnyj Stadion Pachtakor">
Centralnyj Stadion Pachtakor



</doc>
<doc id="2785301" url="https://pl.wikipedia.org/wiki?curid=2785301" title="Fergus IV Foga">
Fergus IV Foga

Fergus IV Foga („z Włócznią” lub „Piorun”) – legendarny król Ulaidu z dynastii Dál nAraidi w latach 290-331, syn Froechara Fortrena (Foirtriuna), króla Dál nAraidi (Ulaidu), brata Caelbada, króla Ulaidu i zwierzchniego króla Irlandii. 
Informacje o jego rządach w Ulaidzie z Emain Macha czerpiemy ze źródeł średniowiecznych. W „Rawlinson B 502”, manuskrypcie z XII w., zanotowano na jego temat: "Fergus Foga m[a]c Froecha[ir] .xl. b[liadna]" (faksym. 157), zaś „Laud 610” (XV w.) "Fergus Foga m[a]c Fr[o]echair .xl. blī[adn]a" (fol. 107 b 24). Zastosowano tam w tekście abrewiację oraz zapisano małymi literami rzymską cyfrę XL, oznaczającą czterdzieści lat rządów. Błędnie umieszczono go na liście królów po ojcu Froecharze, zamiast prawdopodobnie po Lugaidzie Mennie. Zapewne przed XII w. doszło do połączenia dwóch list królewskich Dál Fiatach i Dál nAraidi w jedną obecnie znaną, dokonanego przez nieznanego redaktora średniowiecznego. Stąd tak pogmatwana lista królów, zwłaszcza w drugiej części, gdzie zapewne dołączono władców Dál nAraidi, jako królów Ulaidu.
Według średniowiecznej irlandzkiej legendy i historycznej tradycji był tym królem za którego panowania doszło do najazdu tzw. „Trzech Collasów”, braci stryjecznych arcykróla Muiredacha II Tirecha. Ten widząc, że potomstwo Collasów jest zbyt rozrodzone, wysłał ich na podbój Ulaidu. Chciał w ten sposób odsunąć ich od swego kraju. Collasowie w przymierzu z mieszkańcami Connachtu walczyli w siedmiu bitwach z mieszkańcami Ulaidu. W siódmej i ostatniej bitwie pod Achadh-leithdheirg na terenie hr. Fermanagh zabili Fergusa IV Fogę. Po pokonaniu Ulatów, Collasowie spalili ich stolicę Emain Macha, po czym zajęli centralne okręgi Ulaidu, znane później jako Airgíalla (zang. Oriel), czyli „ludy podległe”. Kroniki Czterech Mistrzów datują ten podbój Ulaidu na 331 r. Po dwunastu latach bezkrólewia, tron Ulaidu objął Caelbad, stryj Fergusa IV. 
Sprawa chronologii.
Uczeni uważają chronologię wczesnej irlandzkiej historycznej tradycji za sztucznie urobioną. Datują upadek stolicy Emain Macha na 450 r. Uważają, że „Trzej Collasowie” to Conall, Enda i Eógan, trzech synowie arcykróla Nialla I Noígiallacha, którzy także dokonali podboju Ulaidu w V w. Ich spostrzeżenia wspierają wiarygodniejsze dane genealogiczne. Bowiem według tych danych Fergus nie mógł tak wcześniej panować nad Ulaidem, bowiem syn jego brata stryjecznego, Eochaid V mac Condlai, zmarł w 553 r. Na tej podstawie trzeba przesunąć czas rządów Fergusa IV na pierwszą połowę V w.

</doc>
<doc id="2785304" url="https://pl.wikipedia.org/wiki?curid=2785304" title="Stadion Dynamo w Samarkandzie">
Stadion Dynamo w Samarkandzie



</doc>
<doc id="2785306" url="https://pl.wikipedia.org/wiki?curid=2785306" title="Szczepaniak">
Szczepaniak



</doc>
<doc id="2785307" url="https://pl.wikipedia.org/wiki?curid=2785307" title="Richard C. Lukas">
Richard C. Lukas



</doc>
<doc id="2785308" url="https://pl.wikipedia.org/wiki?curid=2785308" title="Stadion im. Bahroma Vafoeva w Muboraku">
Stadion im. Bahroma Vafoeva w Muboraku



</doc>
<doc id="2785310" url="https://pl.wikipedia.org/wiki?curid=2785310" title="Tajfun Nabi">
Tajfun Nabi

Tajfun Nabi, Tajfun Jolina – tajfun 5. kategorii w Skali Saffira-Simpsona, który w 2005 roku nawiedził archipelag Marianów, Japonię i Koreę Południową. Był to 3 tajfun w sezonie 2005 na obszarze północnego Pacyfiku. Stała prędkość wiatru osiągała 175 km/h, w porywach do 260 km/h. Cyklon utworzył się 29 sierpnia ponad 1000 km na wschód od wyspy Guam. Przemieszczał się na zachód, stopniowo rosnąc w siłę. Przeszedł przez Mariany jako tajfun 2 kategorii. 1 września Nabi osiągnął 5 kategorię i zaczął skręcać na północ. 6 września dotarł do Japonii jako tajfun 3 kategorii, gdzie spowodował największe zniszczenia. Łącznie w wyniku przejścia burzy zginęły 32 osoby, 143 zostało rannych, a 5 uznaje się za zaginione. Spowodował też straty w wysokości 535 mln dolarów.

</doc>
<doc id="2785311" url="https://pl.wikipedia.org/wiki?curid=2785311" title="Budynek Szkoły Męskiej w Przeworsku">
Budynek Szkoły Męskiej w Przeworsku

Budynek Szkoły Męskiej w Przeworsku ("obecnie Zespół Szkół Ogólnokształcących i Zawodowych w Przeworsku") – zabytkowy budynek w Przeworsku znajdujący się przy ul. Szkolnej 6.
Historia.
Działkę, na której wzniesiono szkołę zakupiło miasto od Wojciecha Końcowicza w 1868. Również w tym roku rozpoczęto wypalanie cegły, przeznaczonej na budowę obiektu. Komitet budowy szkoły powołano w 1877. W jego skład weszli: Stanisław Czajkowski, Feliks Hoszowski i Feliks Świtalski. Wielokrotnie jednak zmieniano planowaną lokalizację budynku. W 1894 planowano wznieść szkołę w ogrodzie klasztoru oo. Bernardynów. Gwardian wyraził zgodę, żądając w zamian rekompensaty w postaci innej działki. Ostatecznie powrócono do pierwotnej koncepcji i szkołę wzniesiono na parceli zakupionej od Końcowicza. Budowę Szkoły Męskiej zakończono w 1904. W budynku, oprócz sal lekcyjnych znajdowało się także mieszkanie służbowe dla kierownika szkoły, którym został Jan Reyman. W czasie I wojny światowej sale szkolne zajęto na koszary i lazaret dla chorych żołnierzy. W 1963 obiekt przekazano do dyspozycji Liceum w Przeworsku (obecnie Zespół Szkół Ogólnokształcących i Zawodowych w Przeworsku. W 1983 podjęto decyzję o rozbudowie szkoły. 3 kwietnia 1992 oddano do użytku nowe skrzydło oraz salę gimnastyczną.
Architektura.
Obiekt został wzniesiony z czerwonej cegły. Reprezentuje skromne formy neogotyku. Budynek jest dwukondygnacyjny z poddaszem. Przez całą szerokość budynku biegnie ozdobna lizena. Nad drzwiami wejściowymi znajduje się figura Chrystusa. Ryzalit fasady jest zakończony schodkowym szczytem.

</doc>
<doc id="2785312" url="https://pl.wikipedia.org/wiki?curid=2785312" title="Birinchi Liga">
Birinchi Liga



</doc>
<doc id="2785313" url="https://pl.wikipedia.org/wiki?curid=2785313" title="Julio García Condoy">
Julio García Condoy

Julio García Condoy (ur. 1889 w Saragossie, zm. 1977 w Aranjuez) – hiszpański malarz. Jego ojcem był malarz Elías García Martínez (1858-1934), a bratem rzeźbiarz Honorio García Condoy (1900-1953).
Życiorys.
Julio García Condoy urodził się w Saragossie w 1889 roku. Edukację artystyczną rozpoczął w podstawowej szkole plastycznej w Saragossie. W 1910 roku przeprowadził się do Paryża, następnie od 1913 roku pracował w Rzymie. Po powrocie do Paryża brał udział w Krajowej Wystawie Sztuk Pięknych w 1917 roku, gdzie nagrodzono go medalem trzeciej klasy za obraz "En la ermita". Dwa lata później zaprezentował swoje prace ("Ya llega el vencedor") na wystawie w Saragossie. Na Salonie Artystów Aragońskich w 1943 roku zdobył złoty medal. Od 1930 roku do przejścia na emeryturę pracował jako kurator Muzeum Morskiego w Madrycie.
Zmarł w Aranjuez w 1977 roku.

</doc>
<doc id="2785314" url="https://pl.wikipedia.org/wiki?curid=2785314" title="Diamonds World Tour">
Diamonds World Tour

Diamonds World Tour – piąta trasa koncertowa barbadoskiej piosenkarki Rihanny. Trasa obejmuje Amerykę Północną, Europę, Afrykę, Oceanię i Azję. Trasa promowała album „"Talk That Talk"” wydany w 2011 oraz „"Unapologetic"” wydany w 2012 roku.
Według magazynu Billboard była to piąta trasa 2013 roku pod względem sprzedanych biletów
Koncert.
Trasa „Diamonds World Tour” składa się z 5 aktów i bisu. Show otwiera piosenka „Mother Mary”. W całej arenie gasną światła i Rihanna w pozycji modlitewnej śpiewa piosenkę na tle dwóch ekranów, na których ukazane są pomniki starożytnych kobiet. Następnie rozpoczyna się interludium do pierwszego aktu. Sekcje otwiera piosenka „Phresh Out The Runway”, gdzie przez cały czas towarzyszą jej tancerki wykonując wspólnie układy taneczne w trakcie trwania całego set-u. Następnie Rihanna śpiewa „Birthday Cake” oraz „Talk That Talk” po czym przemawia do fanów. W dalszej części aktu wykonuje „Pour It Up”, „Cockiness (Love It)”, a całość kończy utworem „Numb”. Akt pierwszy jest utrzymany w tematyce bogactwa oraz czasów starożytnej Grecji przeplatanej ze starożytną kulturą krajów arabskich. Po solowym występnie gitarzysty Rihanny „Nuno” rozpoczyna się kolejna część koncertu, w którym projekcje utrzymane są w kolorystyce czarno-białej, a Rihanna śpiewa piosenki w rytmach reggae oraz dance-hall. W pojedynkę śpiewa piosenkę „You Da One”, następnie „Man Down” oraz „No Love Allowed”, a na projekcjach pokazują się motywy zbrodni. Dalej już w towarzystwie tancerek śpiewa „Rude Boy” (na ekranach widać czarno-białe projekcje z „niegrzecznymi chłopcami”) oraz całość kończy piosenką „What’s My Name?” (na telebimach wyświetlane są różne symbole i znaki z chińskiego alfabetu). Następnie rozpoczyna się interludium i wokalistka rozpoczyna kolejny akt piosenką „Jump” wykonując przy tym układ taneczny wraz tancerkami. Dalej śpiewa jeden ze swoich największych hitów „Umbrella”, następnie „All Of The Lights” oraz „Rockstar 101”. Po krótkim przemówieniu do fanów wraz z ich pomocą przy śpiewaniu refrenu wykonuje utwór „What Now”. Cały akt ma rock'n'roll-owy charakter, pojawiają się efekty świetlne i pirotechniczne, motywy ognia, eksplozji, walk bokserskich, motoryzacji oraz elementy filmów grozy. Kolejna część koncertu to ballady piosenkarki rozpoczynająca się piosenką „Loveeeeeee Song” nagraną wspólnie z raperem Future, którego wokale puszczone są w tle. Następnie śpiewa skrócone wersje piosenek „Love The Way You Lie (Part II)”, „Take A Bow”, „Cold Case Love” oraz „Hate That I Love You”. Całość aktu jest utrzymana w barwnych projekcjach ukazujących niebo i chmury, które przechodzą w interludium przed kolejnym aktem. Podczas piątego aktu Rihanna zmienia koncerty w wielką imprezę podczas której wraz z tancerkami wykonują układy taneczne oraz możemy oglądać widowiskowe efekty świetlne i kolorowe projekcje. Na początek śpiewa wielki hit „We Found Love”. Pod koniec utworu piosenkarka schodzi ze sceny do fanów i śpiewa skróconą wersję „S&amp;M”, „Only Girl (In The World)” a zaraz potem „Don't Stop The Music”. Zamyka set piosenką „Where Have You Been”. Pod koniec całego show wokalistka wraca na scenę i wykonuje utwór „Stay” oraz po przemówieniu i podziękowaniu za koncert śpiewa na zakończenie piosenkę „Diamonds” po czym żegna się z fanami i schodzi ze sceny.

</doc>
<doc id="2785315" url="https://pl.wikipedia.org/wiki?curid=2785315" title="Nakatabrca">
Nakatabrca

Nakatabrca – fidżyjski niepełnosprawny sztangista, uczestnik Letnich Igrzysk Paraolimpijskich 1964.
Był pierwszym reprezentantem tego kraju, który wystartował na igrzyskach paraolimpijskich. Podczas igrzysk w Tokio, startował w kategorii do 75 kilogramów. W dwuboju osiągnął 90 kilogramów, a w końcowej klasyfikacji uplasował się na ostatnim, 5. miejscu.

</doc>
<doc id="2785317" url="https://pl.wikipedia.org/wiki?curid=2785317" title="Władcy Munsteru">
Władcy Munsteru



</doc>
<doc id="2785319" url="https://pl.wikipedia.org/wiki?curid=2785319" title="Warłaam (Wonatowicz)">
Warłaam (Wonatowicz)

Warłaam, nazwisko świeckie Wonatowicz (ur. ok. 1680 w Jarosławiu, zm. 17 stycznia 1751) – biskup Rosyjskiego Kościoła Prawosławnego.
Z pochodzenia był mieszczaninem. Kształcił się w Akademii Mohylańskiej w Kijowie, a następnie w Akademii Słowiano-Grecko-Łacińskiej w Moskwie, uzyskując dyplom końcowy w 1704. Wieczyste śluby mnisze złożył w monasterze Objawienia Pańskiego w Moskwie lub według innych źródeł w monasterze Zaśnięcia Matki Bożej w Tichwinie. Od 1716 przebywał w Ławrze św. Aleksandra Newskiego, gdzie pełnił funkcje spowiednika i naczelnego kapelana floty rosyjskiej. W 1719 otrzymał godność archimandryty i został mianowany przełożonym monasteru Zaśnięcia Matki Bożej w Tichwinie.
11 maja 1722 otrzymał nominację biskupią, zaś trzy dni później przyjął chirotonię na biskupa kijowskiego i halickiego. Ceremonia odbyła się w soborze Zaśnięcia Matki Bożej w Moskwie, zaś głównym konsekratorem był arcybiskup pskowski Teofan. Był pierwszym hierarchą na katedrze kijowskiej, który został nominowany przez Świątobliwy Synod Rządzący, a nie wybrany przez zgromadzenie duchowieństwa i wiernych administratury. Otrzymał również inny niż obowiązujący do tej pory tytuł "metropolity kijowskiego i halickiego". Natychmiast po przyjęciu chirotonii Warłaam (Wonatowicz) został mianowany arcybiskupem. Po przybyciu do Kijowa podjął starania na rzecz przywrócenia eparchii kijowskiej statusu półautonomicznej metropolii. Domagał się likwidacji eparchii perejasławskiej i nadania biskupowi perejasławskiemu jedynie statusu wikariusza metropolity kijowskiego, rozpoczął również spór z biskupem białoruskim Sylwestrem o zwierzchność nad monasterami prawosławnymi w granicach Rzeczypospolitej. Zainicjował także rozbudowę i remont soboru Mądrości Bożej w Kijowie, wzniósł w Kijowie nową rezydencję biskupią. Wdrażając postanowienia Świątobliwego Synodu Rządzącego o zakazie kultu nierozłożonych szczątków osób uznawanych przez wiernych za święte bez decyzji o kanonizacji, nakazał pogrzebanie takich relikwii przechowywanych w kijowskich cerkwiach.
Był przeciwnikiem arcybiskupa Teofana Prokopowicza; jego pozycja w hierarchii Rosyjskiego Kościoła Prawosławnego znacznie spadła po usunięciu ze stanu duchownego arcybiskupa nowogrodzkiego Teodozjusza, który był wcześniej jego protektorem. W 1730 Teofan posłużył się donosem mieszczan kijowskich, by oskarżyć arcybiskupa Warłaama o uchylenie się od odprawienia nabożeństw dziękczynnych z okazji wstąpienia na tron carycy Anny Iwanowny. W rezultacie arcybiskup kijowski został pozbawiony urzędu i godności biskupiej i skierowany do Monasteru św. Cyryla Biełozierskiego. Od 1737 miał jedynie prawo do pensji w wysokości 20 rubli rocznie, przy czym fundusze te pochodziły ze sprzedanego wcześniej majątku hierarchy. W 1740 ukazem carskim Warłaam (Wonatowicz) odzyskał godność biskupią, zaś w roku następnym - część skonfiskowanego majątku. Duchowny odmówił jednak zamieszkania w Moskwie i do końca życia przebywał, jako biskup senior, w monasterze Zaśnięcia Matki Bożej w Tichwinie. W 1751 złożył śluby wielkiej schimy z imieniem Bazyli, krótko potem zmarł.

</doc>
<doc id="2785320" url="https://pl.wikipedia.org/wiki?curid=2785320" title="Liga de Honra">
Liga de Honra



</doc>
<doc id="2785329" url="https://pl.wikipedia.org/wiki?curid=2785329" title="Honorio García Condoy">
Honorio García Condoy

Honorio García Condoy (ur. 21 listopada 1900 w Saragossie, zm. 1 stycznia 1953 w Madrycie) – hiszpański rzeźbiarz.
Życiorys.
Honorio García Condoy urodził się w Saragossie 21 listopada 1900 roku. W 1915 roku rozpoczął naukę w szkole sztuk pięknych w Saragossie, a następnie w Madrycie, gdzie otrzymał stypendium rządowe, dzięki któremu mógł uzupełnić wykształcenie w Rzymie. Studia w Rzymie odbył w latach 1934–1937. Przez pewien okres mieszkał w Belgii, ostatecznie osiadł w 1937 roku w Paryżu. W 1948 roku przebywał w Czechosłowacji, gdzie organizował wystawy hiszpańskich artystów. W latach 50. ciężko chorował, zmarł 1 stycznia 1953 roku w Madrycie.
Twórczość.
W swojej twórczości skupiał się prawie wyłącznie na postaciach ludzkich, przedstawiał głównie nagie kobiety, sceny związane z macierzyństwem i popiersia portretowe. Początkowo pozostawał pod wpływem twórczości znanego w Saragossie Julio Antonio (1889-1919), ale z czasem ewoluował od realizmu przez ekspresjonizm w kierunku abstrakcjonizmu. Pobyt w Paryżu, Madrycie i Rzymie spowodował, że zaczął poszukiwać uproszczenia formy, głównie pod wpływem rzeźby afrykańskiej oraz kubizmu.
Jako rzeźbiarz pracował głównie w drewna, kamieniu i glinie, wykonywał także malowane gipsowe odlewy. Jego rzeźby rzadko były odlewane w stopach, głównie ze względu na brak środków finansowych.
Liczne prace są rozproszone w wielu prywatnych kolekcjach w hiszpańskich i zagranicznych, ale także w muzeach sztuki współczesnej w Paryżu i Madrycie.
Brał udział w licznych wystawach, m.in. w Saragossie, Madrycie (srebrny medal, 1932), biennale w Wenecji (1936), Paryżu, Pradze i Rotterdamie. W 1962 roku w Paryżu zorganizowano monograficzną wystawę jego prac, a dwa lata później w Madrycie.
Życie prywatne.
Żonaty. Jego ojcem był malarz Elías García Martínez (1858-1934), a bratem i malarz Julio García Condoy (1889-1977).

</doc>
<doc id="2785330" url="https://pl.wikipedia.org/wiki?curid=2785330" title="Byåsen IL">
Byåsen IL



</doc>
<doc id="2785332" url="https://pl.wikipedia.org/wiki?curid=2785332" title="Fidżi na Letnich Igrzyskach Paraolimpijskich 1964">
Fidżi na Letnich Igrzyskach Paraolimpijskich 1964

Fidżi na Letnich Igrzyskach Paraolimpijskich 1964 reprezentował 1 zawodnik, który startował w podnoszeniu ciężarów. Nie zdobył on żadnego medalu.
Był to pierwszy start reprezentacji tego kraju na letnich igrzyskach paraolimpijskich (w Tokio reprezentacja ta startowała jako kolonia brytyjska). 

</doc>
<doc id="2785335" url="https://pl.wikipedia.org/wiki?curid=2785335" title="EHF Liga Mistrzyń piłkarek ręcznych 2012/2013">
EHF Liga Mistrzyń piłkarek ręcznych 2012/2013

EHF Liga Mistrzyń piłkarek ręcznych 2012/2013 – 54. edycja Ligi Mistrzyń w piłce ręcznej kobiet. W tegorocznych rozgrywkach uczestniczyło 29 drużyn. 16 drużyn, które zajęły najwyższe miejsca w minionym sezonie w rodzimych ligach, zostało rozstawionych w grupach. Natomiast o 4 wolne miejsca w fazie grupowej walczyłoć 17 drużyn.
Polskę reprezentowała drużyna mistrza kraju, GTPR Gdynia, która zagrała w turnieju kwalifikacyjnym, w grupie 1, ale nie zdołała awansować do fazy grupowej.
Pierwsze rozgrywki w fazie grupowej zaplanowano na 13-14 października 2012.
System rozgrywek.
EHF Liga Mistrzyń piłkarek ręcznych w sezonie 2012/2013 składała się z trzech rund: turnieju kwalifikacyjnyego do fazy grupowej, pierwszej fazy grupowej, drugiej fazy grupowej oraz fazy pucharowej.
Faza grupowa.
Grupa A.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Grupa B.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Grupa C.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Grupa D.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Faza grupowa II.
Grupa A.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Grupa B.
Wyniki.
1. kolejka 
2. kolejka 
3. kolejka 
4. kolejka 
5. kolejka 
6. kolejka 
Faza pucharowa.
1. półfinał 
2. półfinał 
Finał:

</doc>
<doc id="2785347" url="https://pl.wikipedia.org/wiki?curid=2785347" title="Młodzieżowe Mistrzostwa Ameryki Południowej w Lekkoatletyce 2012">
Młodzieżowe Mistrzostwa Ameryki Południowej w Lekkoatletyce 2012

5. Młodzieżowe Mistrzostwa Ameryki Południowej w Lekkoatletyce – zawody lekkoatletyczne, które odbyły się w brazylijskim São Paulo od 22 do 23 września 2012.
Do mistrzostw zgłoszono 234 zawodników z 13 krajów. Z członków Południowoamerykańskiej Konfederacji Lekkoatletycznej w imprezie nie startowała reprezentacja Surinamu, gościnnie wystąpili zawodnicy z Kostaryki.

</doc>
<doc id="2785350" url="https://pl.wikipedia.org/wiki?curid=2785350" title="Pomniki w Ełku">
Pomniki w Ełku

Zgodnie ze stanem na październik 2013 w Ełku znajdowało się 7 pomników rzeźb i płaskorzeźb, 9 tablic pamiątkowych, 9 pomników przyrody i 7 kamieni pamiątkowych.

</doc>
<doc id="2785351" url="https://pl.wikipedia.org/wiki?curid=2785351" title="Kyŏngsang Południowy">
Kyŏngsang Południowy



</doc>
<doc id="2785356" url="https://pl.wikipedia.org/wiki?curid=2785356" title="Chinju">
Chinju



</doc>
<doc id="2785358" url="https://pl.wikipedia.org/wiki?curid=2785358" title="Ch'angwŏn">
Ch'angwŏn



</doc>
<doc id="2785362" url="https://pl.wikipedia.org/wiki?curid=2785362" title="Sach'ŏn">
Sach'ŏn



</doc>
<doc id="2785364" url="https://pl.wikipedia.org/wiki?curid=2785364" title="Pogona barbata">
Pogona barbata



</doc>
<doc id="2785365" url="https://pl.wikipedia.org/wiki?curid=2785365" title="T'ongyŏng">
T'ongyŏng



</doc>
<doc id="2785369" url="https://pl.wikipedia.org/wiki?curid=2785369" title="Chinhae">
Chinhae



</doc>
<doc id="2785374" url="https://pl.wikipedia.org/wiki?curid=2785374" title="Kŏje">
Kŏje



</doc>
<doc id="2785381" url="https://pl.wikipedia.org/wiki?curid=2785381" title="Stadion Nawruz w Andiżanie">
Stadion Nawruz w Andiżanie



</doc>
<doc id="2785383" url="https://pl.wikipedia.org/wiki?curid=2785383" title="Broadhall Way">
Broadhall Way

Broadhall Way – stadion piłkarski, położony w Stevenage w Wielkiej Brytanii. Z powodu umowy sponsorskiej nazywany The Lamex Stadium. Otwarty w 1980 roku. Na stadionie swoje mecze rozgrywa zespół Stevenage F.C. Jego pojemność wynosi 6 546 miejsc, z czego 3 412 stanowią miejsca siedzące.

</doc>
<doc id="2785384" url="https://pl.wikipedia.org/wiki?curid=2785384" title="Koło widokowe">
Koło widokowe



</doc>
<doc id="2785386" url="https://pl.wikipedia.org/wiki?curid=2785386" title="Arseniusz Autorejan">
Arseniusz Autorejan

Arseniusz Autorejan, Arseniusz z Autorianos, gr. Ἀρσένιος Ἀυτωρειανός, "Arsenios Autōreianos" (ur. ok. 1200, zm. między 1265 a 1273) – święty prawosławny, patriarcha Nicei (1254–1259) i Konstantynopola (1261–1267).
Życiorys.
Arseniusz urodził się około 1200 r., zapewne w Konstantynopolu. Pochodził ze znakomitej konstantynopolitańskiej rodziny. Jego ojcem był Teodor Agallian, sędzia dromu, a matką Irena Kamaterina. Ojciec pod koniec życia wstąpił do klasztoru i przyjął imię Arseniusz. Syn poszedł w jego ślady. Przyjął imię Gennadiusz, a po śmierci ojca, imię Arseniusz. Był igumenem klasztoru Okseja na wyspie Prinkipos. W 1254 r. cesarz Jan III Watatzes wysłał go do papieża Innocentego IV z misją dyplomatyczną związaną z projektowaną unią Kościołów. 25 grudnia 1254 r. Arseniusz przyjął święcenia kapłańskie i dzięki poparciu syna Jana III Watatzesa, Teodora II Laskarysa został wybrany patriarchą Nicei. Jako zwierzchnik Kościoła prawosławnego ściśle współpracował z cesarzem. Teodorem II. Po jego śmierci Teodora wraz z Jerzym Muzalonem objął opiekę nad małoletnim synem cesarza Janem IV.
Po śmierci Muzalona Arseniusz przekonał możnych i lud cesarstwa, aby regencję powierzyć Michałowi Paleologowi i nadał mu tytuł megaduksa, a następnie despoty. Gdy przyszło do koronacji cesarskiej, Michał Paleolog był tak pewien poparcia armii i wrogów zmarłego cesarza, że nakłonił patriarchę, aby w pierwszym rzędzie koronował jego. Arseniusz usiłował uzyskać odeń obietnicę, że za dwanaście lat, gdy Jan osiągnie pełnoletniość, odda mu władzę. Cesarz zażądał by Arseniusz ustąpił, a gdy patriarcha odmówił, w lutym lub marcu 1260 r. został wygnany ze stolicy. Jego miejsce zajął biskup Efezu, Nicefor II.
Usunięcie Arseniusza doprowadziło do rozłamu w Kościele Wschodnim. Toteż po zajęciu przez Michała VIII Konstantynopola w 1261 r. i śmierci Nicefora II, Arseniusz powrócił na stolicę patriarszą. We wrześniu Arseniusz koronował Michała uroczyście na cesarza bizantyńskiego. Jeszcze w tym samym roku doszło do kolejnego konfliktu cesarza z patriarchą. 25 grudnia z rozkazu Michała VIII dokonano oślepienia dziewięcioletniego Jana IV. Arseniusz ekskomunikował cesarza i zażądał zrzeczenia się przez niego korony, a następnie wygnania go z kraju. Ponieważ patriarcha nie chciał cofnąć ekskomuniki, cesarz przy poparciu części biskupów w 1267 r. doprowadził do usunięcia Arseniusza do klasztoru świętego Mikołaja na wyspie Proconnes. Arseniusz zmarł tam prawdopodobnie około 1273 r.
W obronie obalonego patriarchy wystąpiło szereg biskupów, między innymi Heraklei (Teodor) i Neocezarei (Konstantyn). Zwolennicy Arseniusza, zwani arsenitami, dochowali wierności zmarłemu patriarsze. Datująca się od czasu złożenia patriarchy z urzędu schizma arseniańska została zakończona dopiero w 1310 r., dzięki negocjacjom patriarchy Nifona.
Twórczość.
Arseniusz pozostawił po sobie krótki utwór "Diatheke" (PG 140, 948–958), opisujący między innymi dzieje Bizancjum oraz "Eis ten lampran Kyriaken" (PG 140, 937–940) utwór wierszowany sławiący zmartwychwstanie Chrystusa. Przypisuje mu się też dzieło o obrzędzie namaszczenia chorych, którego fragment zachował się w PG 140, 808.

</doc>
<doc id="2785389" url="https://pl.wikipedia.org/wiki?curid=2785389" title="Stadion Progres w Zarafshonie">
Stadion Progres w Zarafshonie



</doc>
<doc id="2785390" url="https://pl.wikipedia.org/wiki?curid=2785390" title="Młoda Liga (2012/2013)">
Młoda Liga (2012/2013)

Młoda Liga 2012/2013 – 3. sezon rozgrywek o mistrzostwo Młodej Ligi organizowany przez Profesjonalną Ligę Piłki Siatkowej S.A przy drużynach PlusLigi. Do Młodej Ligi dołączyła drużyna .
W rozgrywkach uczestniczyć mogli zawodnicy, którzy nie ukończyli 23 lat.
W fazie zasadniczej drużyny rozegrały ze sobą po dwa spotkania systemem kołowym. Osiem najlepszych awansowało do fazy play-off.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2785391" url="https://pl.wikipedia.org/wiki?curid=2785391" title="Sŏgwip'o">
Sŏgwip'o



</doc>
<doc id="2785393" url="https://pl.wikipedia.org/wiki?curid=2785393" title="Honorio Garcia Condoy">
Honorio Garcia Condoy



</doc>
<doc id="2785395" url="https://pl.wikipedia.org/wiki?curid=2785395" title="Julio Garcia Condoy">
Julio Garcia Condoy



</doc>
<doc id="2785400" url="https://pl.wikipedia.org/wiki?curid=2785400" title="V sieti ťa mám">
V sieti ťa mám

V sieti ťa mám – drugi studyjny album słowackiej piosenkarki Kristíny.
Lista utworów.
V sieti ťa mám

</doc>
<doc id="2785401" url="https://pl.wikipedia.org/wiki?curid=2785401" title="Kyŏngsang Północny">
Kyŏngsang Północny



</doc>
<doc id="2785403" url="https://pl.wikipedia.org/wiki?curid=2785403" title="Kimch'ŏn">
Kimch'ŏn



</doc>
<doc id="2785405" url="https://pl.wikipedia.org/wiki?curid=2785405" title="Kyŏngsan">
Kyŏngsan



</doc>
<doc id="2785407" url="https://pl.wikipedia.org/wiki?curid=2785407" title="Gumi">
Gumi



</doc>
<doc id="2785408" url="https://pl.wikipedia.org/wiki?curid=2785408" title="Kumi">
Kumi

Kumi – miasto w Ugandzie, stolica dystryktu Kumi.
W mieście rozwinął się przemysł elektroniczny oraz tekstylny.

</doc>
<doc id="2785410" url="https://pl.wikipedia.org/wiki?curid=2785410" title="Kyŏngju">
Kyŏngju



</doc>
<doc id="2785412" url="https://pl.wikipedia.org/wiki?curid=2785412" title="Aki Ogawa">
Aki Ogawa

 – japońska curlerka poruszająca się na wózku.
Kariera sportowa.
Ogawa była rezerwową podczas Zimowych Igrzysk Paraolimpijskich 2010. Reprezentacją dowodził Yōji Nakajima, Ogawa wystąpiła w czterech meczach, zagrywała 3. i 4. kamienie. Japończycy w Round Robin wygrali trzy spotkania z dziewięciu, taki sam bilans miały jeszcze cztery inne reprezentacje (Niemcy, Norwegia, Szwajcaria i Wielka Brytania). Z tych drużyn japońska ekipa wygrała tylko ze Szwajcarami (Manfred Bolliger) i ostatecznie zajęła 10. miejsce. 
W sezonie 2010/2011 Ogawa grała jako druga w zespole Katsuo Ichikawy. W Kwalifikacjach do Mistrzostw Świata 2011 Japończycy awansowali do fazy finałowej. Po przegranym dolnym meczu Page play-off przeciwko Rosji (Marat Romanow) zajęli 4. miejsce. Rok później była leadem, a drużyna zajęła 7. lokatę.

</doc>
<doc id="2785414" url="https://pl.wikipedia.org/wiki?curid=2785414" title="Yŏngch'ŏn">
Yŏngch'ŏn



</doc>
<doc id="2785416" url="https://pl.wikipedia.org/wiki?curid=2785416" title="Mun'gyŏng">
Mun'gyŏng



</doc>
<doc id="2785417" url="https://pl.wikipedia.org/wiki?curid=2785417" title="Tajfun Nabi (2005)">
Tajfun Nabi (2005)



</doc>
<doc id="2785418" url="https://pl.wikipedia.org/wiki?curid=2785418" title="Yŏngju">
Yŏngju



</doc>
<doc id="2785421" url="https://pl.wikipedia.org/wiki?curid=2785421" title="Ambassada">
Ambassada

Ambassada – polska komedia fantastycznonaukowa w reżyserii Juliusza Machulskiego. Premiera filmu odbyła się 18 października 2013.
Obsada.
i inni.

</doc>
<doc id="2785423" url="https://pl.wikipedia.org/wiki?curid=2785423" title="Wŏnju">
Wŏnju



</doc>
<doc id="2785424" url="https://pl.wikipedia.org/wiki?curid=2785424" title="Kangnŭng">
Kangnŭng



</doc>
<doc id="2785427" url="https://pl.wikipedia.org/wiki?curid=2785427" title="Mistrzostwa Świata FIBT 2013">
Mistrzostwa Świata FIBT 2013

Mistrzostwa Świata FIBT 2013 rozegrano w dniach 21 stycznia - 3 lutego 2013 w Sankt Moritz. Odbyły się trzy konkurencje bobslejowe, dwie skeletonowe oraz konkurencja mieszana bobslejowo-skeletonowa. Wcześniej odbyły się tu mistrzostwa w 1931, 1935, 1937, 1938, 1939, 1947, 1955, 1957, 1959, 1965, 1970, 1974, 1977, 1982, 1987, 1989, 1990, 1997, 1998, 2001.

</doc>
<doc id="2785429" url="https://pl.wikipedia.org/wiki?curid=2785429" title="Tonghae">
Tonghae



</doc>
<doc id="2785430" url="https://pl.wikipedia.org/wiki?curid=2785430" title="Samch'ŏk">
Samch'ŏk



</doc>
<doc id="2785432" url="https://pl.wikipedia.org/wiki?curid=2785432" title="Sokch'o">
Sokch'o



</doc>
<doc id="2785434" url="https://pl.wikipedia.org/wiki?curid=2785434" title="Kimje">
Kimje



</doc>
<doc id="2785437" url="https://pl.wikipedia.org/wiki?curid=2785437" title="T'aebaek (miasto)">
T'aebaek (miasto)



</doc>
<doc id="2785442" url="https://pl.wikipedia.org/wiki?curid=2785442" title="Bräcke">
Bräcke

Bräcke – miejscowość ("tätort") w Szwecji, w regionie administracyjnym ("län") Jämtland. Siedziba władz ("centralort") gminy Bräcke. 
Miejscowość położona jest nad jeziorem Revsundssjön, ok. 70 km na południowy wschód od Östersund przy drodze E14 w kierunku Sundsvall we wschodniej części prowincji historycznej ("landskap") Jämtland. Przez Bräcke przebiega linia kolejowa Sundsvall – Östersund – Storlien (Mittbanan) oraz ma swój początek linia kolejowa do Boden (Stambanan genom övre Norrland). Droga E14 oraz linie kolejowe zapewniają mieszkańcom Bräcke dogodne połączenie komunikacyjne z innymi większymi ośrodkami.
W 2010 r. Bräcke liczyło 1651 mieszkańców.

</doc>
<doc id="2785443" url="https://pl.wikipedia.org/wiki?curid=2785443" title="T'aebaek (góry)">
T'aebaek (góry)



</doc>
<doc id="2785444" url="https://pl.wikipedia.org/wiki?curid=2785444" title="T'aebaek">
T'aebaek



</doc>
<doc id="2785445" url="https://pl.wikipedia.org/wiki?curid=2785445" title="Maja e Zezë">
Maja e Zezë



</doc>
<doc id="2785446" url="https://pl.wikipedia.org/wiki?curid=2785446" title="Crn vrv">
Crn vrv



</doc>
<doc id="2785447" url="https://pl.wikipedia.org/wiki?curid=2785447" title="Poryŏng">
Poryŏng



</doc>
<doc id="2785449" url="https://pl.wikipedia.org/wiki?curid=2785449" title="Ejner Federspiel">
Ejner Federspiel

Ejner Federspiel (ur. 12 sierpnia 1896 w Aarhus, zm. 21 listopada 1981) – duński aktor teatralny, filmowy i telewizyjny.
Grał w 58 filmach pomiędzy 1934 a 1981 rokiem. Znany szerzej z epizodycznych lub drugoplanowych ról w 6 filmach z popularnej serii komedii o gangu Olsena (1968-1979). Występował w teatrach: Det Ny Teater, Odense Teater i Århus Teater.

</doc>
<doc id="2785450" url="https://pl.wikipedia.org/wiki?curid=2785450" title="Kongju">
Kongju



</doc>
<doc id="2785451" url="https://pl.wikipedia.org/wiki?curid=2785451" title="Ch'ŏnan">
Ch'ŏnan



</doc>
<doc id="2785453" url="https://pl.wikipedia.org/wiki?curid=2785453" title="Sŏsan">
Sŏsan



</doc>
<doc id="2785455" url="https://pl.wikipedia.org/wiki?curid=2785455" title="Kyeryong">
Kyeryong



</doc>
<doc id="2785457" url="https://pl.wikipedia.org/wiki?curid=2785457" title="Naiman (meteoryt)">
Naiman (meteoryt)

Naiman – meteoryt kamienny należący do chondrytów oliwinowo-hiperstenowych L 6, którego znaleziono 26 maja 1982 w regionie autonomicznym Mongolia Wewnętrzna, na północy Chin. Meteoryt znaleziono w lesie jako pojedynczy okaz o masie 1050 g.

</doc>
<doc id="2785458" url="https://pl.wikipedia.org/wiki?curid=2785458" title="Meteoryt Naiman">
Meteoryt Naiman



</doc>
<doc id="2785460" url="https://pl.wikipedia.org/wiki?curid=2785460" title="Ch'ungch'ŏng Południowy">
Ch'ungch'ŏng Południowy



</doc>
<doc id="2785461" url="https://pl.wikipedia.org/wiki?curid=2785461" title="Lajfstajl">
Lajfstajl



</doc>
<doc id="2785466" url="https://pl.wikipedia.org/wiki?curid=2785466" title="Cándido López">
Cándido López

Cándido López (ur. 29 sierpnia 1840 w Buenos Aires, zm. 31 grudnia 1902 w Baradero) – argentyński malarz i żołnierz.
Uznawany jest za jednego z najważniejszych argentyńskich artystów. Najbardziej znany jest z tworzenia rysunków i obrazów przedstawiających bitwy wojny paragwajskiej, w której sam walczył i stracił prawą rękę. W wyniku tego, nauczył się malować lewą ręką.
Prestiżowym artystą stał się już w wieku siedemnastu lat. Był uczniem włoskiego artysty Baldassare Verazziego. Jego obrazy odzwierciedlają jego miłość do szczegółów i kolorów, które przedstawiają wojnę w miniaturze. Wiele z jego dzieł można oglądać w Narodowym Muzeum Sztuk Pięknych w Buenos Aires.
Pochowany jest na Cementerio de la Recoleta w Buenos Aires.

</doc>
<doc id="2785469" url="https://pl.wikipedia.org/wiki?curid=2785469" title="Efekt Tanziego">
Efekt Tanziego



</doc>
<doc id="2785474" url="https://pl.wikipedia.org/wiki?curid=2785474" title="Under Armour">
Under Armour

Under Armour – amerykańskie przedsiębiorstwo, producent obuwia, odzieży i akcesoriów sportowych.
Historia.
Firma została założona w 1996 roku przez ówczesnego 23-letniego studenta Uniwersytetu w Maryland i kapitana uniwersyteckiej drużyny w futbolu amerykańskiego Kevina Planka w piwnicy domu jego babci w Waszyngtonie.
Plank, który męczył się podczas gry z powodu zbyt mokrej od potu koszulki, zauważył iż jego spodenki pozostają suche. To zainspirowało go do stworzenia koszulek odprowadzających wilgoć. Wkrótce potem główne firmy takie jak Nike, Adidas czy Reebok poszły w ślady Under Armour i stworzyły własne serie odprowadzających wilgoć odzieży.
Pod koniec 1996 roku firma wygenerowała 17 tysięcy dolarów przychodu wyłącznie w sprzedaży wysyłkowej. W roku 1997 Plank miał już zamówienia opiewające na 100 tysięcy dolarów i został tym samym zmuszony do zbudowania fabryki w Ohio. Marka stała się rozpoznawalna, kiedy na okładce USA Today rozgrywający Oakland Raiders Jeff George pojawił się w golfie Under Armour. Firma została dostrzeżona przez Uniwersytet Technologii w Georgii, który zamówił 10 strojów dla drużyny Gerogia Tech Yellow Jackets. Współpraca z tym uniwersytetem zaowocowała współpracą ze stanem Karolina Północna. Dzięki pozytywnym opiniom graczy na temat produktów firmy ilość zamówień zaczęła się zwiększać. Under Armour swój pierwszy zysk osiągnęła w roku 1998. W 1999 w filmie Męska gra Willie Beamen grany przez Jamiego Foxa występował w suspensorium Under Armour. Wykorzystując sukces filmu Plank zakupił reklamę w popularnym sportowym dwutygodniku ESPN The Magazine. Reklama wygenerowała 750 tysięcy dolarów przychodu.
Siedziba.
Główna siedziba Under Armour mieści się w Baltimore. Europejska siedziba firmy mieści się w Amsterdamie. Pozostałe biura ulokowane są w Denver, Hongkongu, Toronto i Kantonie
Działalność detaliczna.
W roku 2007 Under Armour otworzyło swój pierwszy sklep w centrum handlowym Westfield Annapolis w Annapolis. W maju 2008 w Westfield Fox Valley, w Aurora został otwarty znacznie większy (560 m²) sklep. Outlety Under Armour zostały otwarte na razie w 34 stanach. Dotychczas otwarto jeden sklep poza USA. Ulokowany jest on w Edynburgu. Firma planuje otwarcie sklepu o wiele większej powierzchni (ponad 2300 m²) przy swojej głównej siedzibie w Baltimore. Od roku 2020, spółka OTCF S.A. została wyłącznym autoryzowanym dystrybutorem marki Under Armour na Polskę.

</doc>
<doc id="2785475" url="https://pl.wikipedia.org/wiki?curid=2785475" title="Michał II Romanow">
Michał II Romanow



</doc>
<doc id="2785477" url="https://pl.wikipedia.org/wiki?curid=2785477" title="I Just Wanna">
I Just Wanna

I Just Wanna - singel amerykańskiego rapera 50 Centa. Został wydany końcem marca 2012 roku w formacie digital download. W utworze pojawił się gościnnie przyjaciel artysty - Tony Yayo. Pierwsze informacje o singlu pojawiły się w lutym 2012 roku.

</doc>
<doc id="2785479" url="https://pl.wikipedia.org/wiki?curid=2785479" title="Minor League Baseball">
Minor League Baseball

Minor League Baseball (w skrócie MiLB) – organizacja baseballowych lig zawodowych, do których w większości należą kluby farmerskie zespołów Major League Baseball, z wyjątkiem klubów występujących w Liga Mexicana de Béisbol. 
Historia.
5 września 1901 roku z inicjatywy siedmiu prezydentów niższych lig, utworzono The National Association of Professional Baseball Leagues (od 1999 pod nazwą Minor League Baseball) i początkowo składała się z 14 lig. W 1902 do pierwszego sezonu rozgrywek przystąpiło 96 zespołów. Pierwszą siedzibą zarządu NAPBL był Auburn w stanie Nowy Jork, a pierwszym prezydentem Patrick Powers. Gdy ustępował ze stanowiska w 1909 roku w skład NAPBL wchodziło 246 zespołów z 35 lig. Podczas przewodnictwa Michaela Sextona (1909–1932) istniejąca dwa lata Federal League werbowała najlepsze kluby i zawodników NAPBL, co spowodowało iż NAPBL traciła na znaczeniu, jednak w latach trzydziestych po zażegnaniu wielkiego kryzysu, reputacja National Association of Professional Baseball Leagues rosła. 
W 1932 roku William G. Bramham przeniósł siedzibę NAPBL (liczącą 104 kluby z 14 lig) do Durham w Północnej Karolinie. W tym samym sezonie po raz pierwszy odbyły się play–offy. Podczas II wojny światowej funkcjonowało zaledwie 66 zespołów, gdyż zawodnicy powoływani byli do wojska, a wiele zespołów nie funkcjonowało. Po jej zakończeniu NAPBL zrzeszała 388 klubów występujących w 52 ligach, wzrosła także frekwencja na stadionach. W 1946 w NAPBL w zespole Montreal Royals grał Jackie Robinson i jednocześnie stał się pierwszym zawodnikiem, który przełamał bariery rasowe w niższych ligach. W tym samym roku prezydent George M. Trautman przeniósł siedzibę do Columbus w stanie Ohio. W sezonie 1949 do rozgrywek przystąpiło 448 zespołów z 59 lig, a wszystkie mecze obejrzało w sumie 39 640 443 (rekord niepobity przez 54 lata). 
Po śmierci Trautmanna w marcu 1963 tymczasowo funkcję prezydenta pełnił Frank Shaughnessy, a w grudniu wybrano na to stanowisko Phillipa Pitona. W tym samym roku wprowadzono system sześciu poziomów, który obowiązuje do dziś (AAA, AA, A-Advanced, A, A-Short Season i Rookie). W 1972 NAPBL liczyła 155 klubów. W 1964 szósty prezydent NABPL Henry J. Peters przeniósł siedzibę do St. Petersburga na Florydzie. Peters pozostał na stanowisku do 1975 roku, kiedy to został menadżerem generalnym Baltimore Orioles. Zastąpił go Robert R. Bragan, który był prezydentem przez dwa lata. Wówczas NAPBL liczyła 158 zespołów. Za prezydentury Johna H. Johnsona (1979–1988) frekwencja na meczach wzrosła. Podczas sezonu 1979 mecze 188 klubów obejrzało w sumie 21 659 000. W 1991 Mike Moore, 10 prezydent NAPBL, przeprowadził szereg reform. Osiem lat później The National Association of Professional Baseball Leagues oficjalnie zmieniła nazwę na Minor League Baseball W sezonie 2001, kiedy obchodzono setną rocznicę powstania NAPBL frekwencja wyniosła 38 808 339 widzów. Od 2008 prezydentem jest Pat O'Conner. W tym samym roku został ustanowiony rekord frekwencji na wszystkich meczach, które obejrzało 43 263 740 osób. Do sezonu 2012 roku w Minor League Baseball przystąpiło 244 zespoły z 19 lig.
Poziomy Minor League Baseball.
O klasie ligi decydują czynniki takie, jak możliwości finansowe klubów, poziom zainteresowania baseballem w danym mieście czy regionie oraz związana z nim pojemność stadionów i jakość ich oświetlenia.
Podział na klasy wygląda obecnie następująco: 
Poziom ligi narzuca też ograniczenia dotyczące doświadczenia zawodników wyrażonego w latach gry w MLB lub MiLB. Drużyna z wyższej klasy może mieć w swoim składzie więcej doświadczonych graczy. Drużyny z najniższych klas składają się głównie z debiutantów. Przykładowo: kluby z "Class A-Advanced" mogą mieć w składzie tylko dwóch zawodników z doświadczeniem większym niż 5 lat. W klasach "Triple-A" i "Double-A" nie stosuje się limitów, gdyż ligi te są bezpośrednim zapleczem MLB i odsyła się tam często graczy, którzy stracili formę lub wracają do gry po przebytej kontuzji.
Kluby farmerskie.
W obrębie czterech najwyższych klas każdy z 30 klubów podpisuje raz na 2 lub 4 lata - z możliwością wielokrotnego przedłużania - umowę z jednym klubem MLB. Na jej podstawie klub MLB dostarcza klubowi MiLB zakontraktowanych przez siebie zawodników (najczęściej młodych, niedoświadczonych lub próbujących odzyskać formę), a ten w zamian daje im możliwość rozwoju poprzez grę w regularnych rozgrywkach, spełniając w ten sposób rolę klubu farmerskiego (lub "rezerw"). W czterech najwyższych klasach jeden klub MiLB odpowiada jednemu z MLB, ale w klasach niższych te proporcje są często zachwiane (klub MLB ma tam dwie lub więcej farm, a czasem żadnej).

</doc>
<doc id="2785480" url="https://pl.wikipedia.org/wiki?curid=2785480" title="MiLB">
MiLB



</doc>
<doc id="2785481" url="https://pl.wikipedia.org/wiki?curid=2785481" title="Magda Grąziowska">
Magda Grąziowska

Magda Grąziowska (ur. 23 stycznia 1985 w Raciborzu) – polska aktorka teatralna, telewizyjna i filmowa.
Życiorys.
Występowała w teatrach krakowskich: Teatrze „Bagatela” (2009–2012 oraz 2014–2016), Narodowym Starym Teatrze (2012–2013) i Teatrze Nowym. W latach 2016–2018 była w zespole Teatru im. S. Żeromskiego w Kielcach. Od roku 2018 ponownie jest aktorką Starego Teatru w Krakowie.
Filmografia.
Źródło: Filmpolski.pl.
Nagrody.
Źródło: Filmpolski.pl.

</doc>
<doc id="2785482" url="https://pl.wikipedia.org/wiki?curid=2785482" title="Ivan Sesar">
Ivan Sesar

Ivan Sesar (ur. 29 sierpnia 1989) – bośniacki piłkarz grający na pozycji pomocnika. Obecnie jest zawodnikiem Elazığsporu.
W 2012 roku zadebiutował w reprezentacji Bośni i Hercegowiny.

</doc>
<doc id="2785483" url="https://pl.wikipedia.org/wiki?curid=2785483" title="Grand Prix Singapuru 2012">
Grand Prix Singapuru 2012

Grand Prix Singapuru 2012 (oficjalnie 2012 Formula 1 SingTel Singapore Grand Prix) – czternasta runda Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2785484" url="https://pl.wikipedia.org/wiki?curid=2785484" title="2012 Formula 1 SingTel Singapore Grand Prix">
2012 Formula 1 SingTel Singapore Grand Prix



</doc>
<doc id="2785485" url="https://pl.wikipedia.org/wiki?curid=2785485" title="Stuart McGugan">
Stuart McGugan

Stuart McGugan (ur. 2 marca 1944 w Stirling) - szkocki aktor telewizyjny i teatralny, najszerzej znany z roli szeregowego "Atlasa" Mackintosha w serialu "It Ain't Half Hot Mum" (1974-1981). 
Życiorys.
W telewizji zadebiutował w 1964 jako jeden z prezenterów programu BBC dla dzieci "Play School", z którym był związany przez 20 kolejnych lat. W 1974 został obsadzony w "It Ain't Half Hot Mum", sitcomie rozgrywającym się podczas II wojny światowej wśród członków wojskowej polowej trupy teatralno-muzycznej. Grał tam szkockiego twardziela, którego popisowym numerem było darcie na oczach widzów grubych książek telefonicznych, ale w razie potrzeby potrafił się również przeprać za seksowną dziewczynę. Występował we wszystkich ośmiu seriach tej produkcji, aż do jej zakończenia w 1981 roku. 
W 1987 wziął udział w głośnym serialu "Tutti Frutti", wyprodukowanym przez szkocki oddział BBC, gdzie grał u boku takich późniejszych gwiazd jak Emma Thompson czy Robbie Coltrane. Do innych seriali z jego udziałem należały "Wish Me Luck", "Hamish Macbeth", "Armia tatuśka", "Pan wzywał, Milordzie?" czy "Benidorm". Ma również na koncie liczne role teatralne. 

</doc>
<doc id="2785489" url="https://pl.wikipedia.org/wiki?curid=2785489" title="(17431) Sainte-Colombe">
(17431) Sainte-Colombe

(17431) Sainte-Colombe (1989 RT) – planetoida z pasa głównego asteroid okrążająca Słońce w ciągu 3,59 lat w średniej odległości 2,22 j.a. Odkrył ją belgijski astronom Eric Walter Elst 3 września 1989 roku. Nazwana na cześć kompozytora Jean de Sainte-Colombe.

</doc>
<doc id="2785493" url="https://pl.wikipedia.org/wiki?curid=2785493" title="Trained Teens">
Trained Teens

Trained Teens – amerykański film pornograficzny z 2002 r. w reżyserii Julesa Jordana, który zagrał również jedną z głównych ról. Producentem była firma Evil Angel. Za scenę triolizmu z udziałem Gauge, Aurory Snow i Jordana film zdobył nagrodę X-Rated Critics' Organization, USA za najlepszą scenę triolizmu.
Fabuła.
Film składa się z pięciu scen.
W pierwszej scenie występują: Aurora Snow (także w scenie seksu analnego), Gauge (także w scenie seksu analnego) i Jules Jordan.
W drugiej scenie występują: Krystal Steal (także w scenie wytrysku na twarz), Brett Rockman i Jules Jordan.
W trzeciej scenie występują: Stacy Carpenter (także w scenie seksu analnego i wytrysku na twarz) i Jules Jordan.
W czwartej scenie występują: Malorie Marx (także w scenie seksu analnego) i Jules Jordan.
W piątej scenie występują: Felix Vicious (także w scenie wytrysku na twarz), Brett Rockman i Mark Ashley.
Recenzje.
Recenzent PL z serwisu WCA określił scenę wytrysku na twarz: "To była naprawdę wspaniała scena, jedna z najlepszych, jakie kiedykolwiek widziałem" (This is a really AWESOME scene, one of the best I have ever seen). Zwracał uwagę, że w drugiej scenie przydałoby się więcej zbliżeń, w trzeciej aktorka nie była zbyt entuzjastyczna w scenach seksu analnego. W czwartej chwalił, że Malorie Max przez cały czas nosi okulary. Był zdania, że Felix Viscious lepiej prezentowała się w scenach 1 na 1 niż w scenach z dwoma partnerami.
Gabriel Nine z Adult DVD Talk również chwalił sceny z udziałem Gauge i Aurory Snow.
Goldmember z Adult DVD Talk najlepiej ocenił sceny z udziałem Krystal Steel: "Dlaczego? Ponieważ kocham tyłek Krystal Steel tak mocno. I tak, ponieważ wygląda zupełnie jak Christina Skankuilera" (Because I love Krystal Steel's ass that much. And yes she does look a whole lot like Christina Skankuilera). Jego zdaniem w pierwszej scenie aktorzy nie sprawiali wrażenia zadowolonych. Nie był też zadowolony ze scen seksu analnego z udziałem Malorie Marx.

</doc>
<doc id="2785495" url="https://pl.wikipedia.org/wiki?curid=2785495" title="Wybory do Sejmu Śląskiego">
Wybory do Sejmu Śląskiego



</doc>
<doc id="2785496" url="https://pl.wikipedia.org/wiki?curid=2785496" title="Stadion Sogʻlom avlod">
Stadion Sogʻlom avlod



</doc>
<doc id="2785497" url="https://pl.wikipedia.org/wiki?curid=2785497" title="OmpA">
OmpA

OmpA (z ang. "Outer membrane protein A") – białko strukturalne, transbłonowe (śródbłonowe) błony zewnętrznej u bakterii Gram-ujemnych o masie cząsteczkowej 35 kDa. N-koniec tej proteiny skierowany jest na zewnątrz komórki, a C-koniec połączony jest z peptydoglikanem. Stanowi receptor dla faga Tuπ.

</doc>
<doc id="2785502" url="https://pl.wikipedia.org/wiki?curid=2785502" title="Leong Chon Kit">
Leong Chon Kit

Leong Chon Kit (; ur. 6 czerwca 1980 w Makau) – piłkarz z Makau występujący na pozycji bramkarza. Zawodnik klubu Polícia de Segurança Pública. 
Kariera klubowa.
Leong karierę klubową rozpoczął w 2002 roku w Polícia de Segurança Pública.
Kariera reprezentacyjna.
Leong rozegrał 16 międzynarodowych spotkań.

</doc>
<doc id="2785514" url="https://pl.wikipedia.org/wiki?curid=2785514" title="(17445) Avatcha">
(17445) Avatcha

(17445) Avatcha (1989 YC5) – planetoida z pasa głównego asteroid okrążająca Słońce w ciągu 5,63 lat w średniej odległości 3,16 j.a. Odkrył ją belgijski astronom Eric Walter Elst 28 grudnia 1989 roku.

</doc>
<doc id="2785516" url="https://pl.wikipedia.org/wiki?curid=2785516" title="Szeroki Jasienik">
Szeroki Jasienik

Szeroki Jasienik (774 m n.p.m.) – szczyt we wschodniej części Beskidu Niskiego, w Paśmie granicznym. Przez szczyt biegnie granica państwowa polsko-słowacka.
Leży w głównym grzbiecie wododziałowym Karpat, ok. 3 km na południowy wschód od szczytu Kamienia nad Jaśliskami. Stanowi wyraźne wypiętrzenie grzbietu, biegnącego w tym miejscu w osi północny zachód – południowy wschód, oddzielone z obu stron wyraźnymi przełęczami wysokości ok. 700 m n.p.m. Stoki słabo rozczłonkowane, średnio strome, partia szczytowa wydłużona, połoga. Stoki północno-wschodnie odwadnia potok "Jasienik", lewobrzeżny dopływ Jasiołki. Słowackie stoki południowo-zachodnie odwadnia potok "Čertižnianka". Masyw prawie w całości porośnięty lasami, jedynie pod szczytem po polskiej stronie, za wąskim pasmem lasu duża, zarastająca polana.
Przez szczyt Szerokiego Jasienika biegnie znakowany szlak turystyczny:
Z polany podszczytowej widok w kierunku północno-wschodnim obejmuje wał Kiczery Długiej i ciągnące się za nią Pasmo Bukowicy.

</doc>
<doc id="2785518" url="https://pl.wikipedia.org/wiki?curid=2785518" title="Leptecheneis">
Leptecheneis



</doc>
<doc id="2785522" url="https://pl.wikipedia.org/wiki?curid=2785522" title="Cheang Cheng Ieong">
Cheang Cheng Ieong

Paulo Cheang Cheng Ieong (; ur. 18 sierpnia 1984 w Makau) – piłkarz z Makau występujący na pozycji pomocnika. Zawodnik klubu CD Lam Pak. 
Kariera klubowa.
Karierę klubową Cheang rozpoczął w sezonie 2003-2004 w CD Heng Tai; klub ten zajął trzecie miejsce w najwyższej klasie rozgrywkowej Makau. Od następnego sezonu, Cheang reprezentował klub CD Monte Carlo, w którym grał do sezonu 2007–2008. W tym czasie, jego drużyna zajmowała odpowiednio: trzecie (sezon 2004–2005), drugie (sezon 2005–2006) i czwarte miejsce (sezon 2006–2007), natomiast w sezonie 2007–2008 CD Monte Carlo zdobyło tytuł mistrzowski. Po tym sukcesie, Cheang przeniósł się do klubu AD Ka I, z którym w sezonie 2008–2009 zdobył tytuł wicemistrzowski. Od sezonu 2009–2010, Cheang reprezentuje klub CD Lam Pak, który nie zdobył w tym czasie tytułu mistrzowskiego (odpowiednio:trzecie miejsce w sezonie 2009-2010, szóste w sezonie 2010-2011 oraz piąte w sezonie 2011-2012).
Kariera reprezentacyjna.
Cheang rozegrał 23 międzynarodowe spotkania. Do tej pory nie strzelił ani jednego gola.

</doc>
<doc id="2785525" url="https://pl.wikipedia.org/wiki?curid=2785525" title="Chon Kit Leong">
Chon Kit Leong



</doc>
<doc id="2785526" url="https://pl.wikipedia.org/wiki?curid=2785526" title="Wellington (zespół muzyczny)">
Wellington (zespół muzyczny)

Wellington – nieistniejąca już węgierska hardrockowa grupa muzyczna.
Historia.
Zespół został założony w 1994 roku po rozpadzie grupy Ossian przez jej członka, Endre Paksiego, oraz Róberta Juhásza z zespołu Slogan. Jeszcze w tym samym roku piosenka grupy, „Soha nem halsz meg”, pojawiła się na składance "Demonstráció". W 1996 roku Juhász opuścił grupę. W latach 1995–1997 Hungaroton-Gong wydał trzy albumy zespołu, z czego drugi – "Szabadon" – zajął jedenaste miejsce na liście Top 40 album- és válogatáslemez-lista. Grupa rozpadła się w 1998 roku, po czym Paksi reaktywował Ossian.

</doc>
<doc id="2785527" url="https://pl.wikipedia.org/wiki?curid=2785527" title="Cheng Ieong Cheang">
Cheng Ieong Cheang



</doc>
<doc id="2785529" url="https://pl.wikipedia.org/wiki?curid=2785529" title="Jabłonowski Hrabia">
Jabłonowski Hrabia

Jabłonowski – polski herb hrabiowski, odmiana herbu Grzymała nadany w zaborze austriackim.
Opis herbu.
Nadano dwa herby hrabiowskie dwóm osobom o tym samym nazwisku. Opisy stworzone zgodnie z klasycznymi zasadami blazonowania:
Herb z 1779: "W polu złotym mury miejskie czerwone z trzema wieżami centralnie, nad środkową nieco wyższą – orzeł dwugłowy czarny, brama w murach naturalna, otwarta, w niej rycerz srebrny z szablą wzniesioną do cięcia nad głową, murawa brązowo-szara. Nad tarczą korona hrabiowska. Nad nią trzy hełmy z trzema klejnotami: klejnot I: orzeł jak w herbie; klejnot II: pięć piór strusich, złotych między czerwonymi, na których trzy wieże czerwone; klejnot III: pół rycerza srebrnego z zamkniętą przyłbicą z szablą wzniesioną nad głową. Labry: na hełmie I czarne, podbite złotem; na hełmie II i III czerwone, podbite złotem. Trzymacze: dwa lamparty stojące na postumencie w postaci fragmentu murawy zielonej."
Herb z 1784: "W polu złotym mury miejskie czerwone z trzema wieżami, środkowa nieco wyższa, brama w murach naturalna, otwarta, w niej rycerz srebrny z szablą wzniesioną do cięcia nad głową, murawa brązowo-szara. Nad tym głowica w której korona zamknięta na poduszce. Tarcza z bordiurą w trójkąty złoto-błękitne. Nad tarczą dwa hełmy z klejnotami. Klejnot I: godło z głowicy; klejnot II: pięć piór strusich, złotych między czerwonymi, na których trzy wieże czerwone. Wszystkie labry czerwone, podbite złotem."
Najwcześniejsze wzmianki.
Nadany w Galicji z tytułem hrabiowskim oraz predykatem "hoch- und wohlgeboren" ("wysoko urodzony i wielmożny") Rochowi Michałowi de (von) Jabłonowo Jabłonowski. Józef, brat Rocha, otrzymał tytuł podkomorzego koronnego galicyjskiego 29 listopada 1784, co zaowocowało dodatkami do herbu w postaci głowicy i bordiury będących oznaczeniami godności.
Herbowni.
Jedna rodzina herbownych:
graf de (von) Jabłonowski.

</doc>
<doc id="2785530" url="https://pl.wikipedia.org/wiki?curid=2785530" title="Poecilophis">
Poecilophis



</doc>
<doc id="2785531" url="https://pl.wikipedia.org/wiki?curid=2785531" title="Molarii">
Molarii



</doc>
<doc id="2785532" url="https://pl.wikipedia.org/wiki?curid=2785532" title="Megaderus">
Megaderus



</doc>
<doc id="2785533" url="https://pl.wikipedia.org/wiki?curid=2785533" title="Leihala">
Leihala



</doc>
<doc id="2785535" url="https://pl.wikipedia.org/wiki?curid=2785535" title="Myśliwy z psami">
Myśliwy z psami

Myśliwy z psami (hiszp. "El cazador con sus perros") – obraz hiszpańskiego malarza Francisca Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Była to pierwsza seria, którą Goya wykonał dla Karola IV (wtedy jeszcze infanta, księcia Asturii) z przeznaczeniem do jadalni pałacu-klasztoru Escorial. Seria została ukończona w 1775 roku, a jej tematem były łowy i wędkarstwo – ulubione rozrywki przyszłego monarchy i jego ojca Karola III. Oprócz "Myśliwego z psami" w jej skład wchodziły dzieła: "Wędkarz", "Polowanie na dzika", "Polowanie na przepiórki", "Myśliwy ładujący broń", "Psy na smyczy", "Polowanie z wabikiem", "Muchachos cazando con un mochuelo" i "Caza muerta". Wykonanie tej serii "kartonów", która została dobrze przyjęta przez książęcą parę, otworzyło Goi drogę do kariery na dworze.
Analiza.
W pierwszym roku pracy jako malarz "kartonów do tapiserii" Goya pracował pod kierunkiem swojego szwagra Francisco Bayeu. Bayeu, doświadczony artysta o niekwestionowanej pozycji na dworze, wykonywał szkice kartonów, nad którymi później pracował Goya. Jego pierwsze projekty są utrzymane w stylu nadwornych projektantów gobelinów, przypominają zwłaszcza prace José del Castillo i Ramona Bayeu, brata Francisca. Dopiero po ukończeniu tej serii i pozytywnej opinii królewskiej rodziny, Goya otrzymał pozwolenie na wykonywanie kartonów według własnych projektów.
Przedstawiona scena rozgrywa się w lesie, krajobraz służy jedynie za tło dla postaci i nie da się go zidentyfikować. Myśliwy ze strzelbą na ramieniu odwraca się w kierunku trzymanych na smyczy psów. Podobnie jak w "kartonie" "Myśliwy ładujący broń" zwrócone ku górze smukłe gałęzie drzewa są elementem wspomagającym pionową kompozycję obrazu.
W późniejszych projektach Goya znacznie poprawił styl, koloryt i kompozycję, osiągając pod tym względem mistrzostwo w dziele "Parasolka".

</doc>
<doc id="2785537" url="https://pl.wikipedia.org/wiki?curid=2785537" title="Cheung Chit Un">
Cheung Chit Un

Geofredo de Sousa Cheung Chit Un (; ur. 18 maja 1979 w Makau) – piłkarz z Makau występujący na pozycji pomocnika. Zawodnik klubu CD Monte Carlo. 
Kariera klubowa.
Karierę klubową Cheung rozpoczął w sezonie 1999-2000 w CD Monte Carlo, w którym grał do sezonu 2007–2008. W tym czasie zdobył cztery tytuły mistrza kraju. W sezonie 2008–2009 reprezentował klub CD Lam Pak, z którym także zdobył tytuł mistrzowski. W 2009 roku, Cheung powrócił do swojego macierzystego klubu w którym gra do dzisiaj; jednak po powrocie do klubu, nie zdobył żadnego tytułu mistrzowskiego.
Kariera reprezentacyjna.
Cheung rozegrał 22 międzynarodowe spotkania, w których strzelił trzy gole.

</doc>
<doc id="2785539" url="https://pl.wikipedia.org/wiki?curid=2785539" title="Rubusqualus">
Rubusqualus



</doc>
<doc id="2785540" url="https://pl.wikipedia.org/wiki?curid=2785540" title="Goniodus">
Goniodus



</doc>
<doc id="2785541" url="https://pl.wikipedia.org/wiki?curid=2785541" title="Hyman P. Minsky">
Hyman P. Minsky



</doc>
<doc id="2785543" url="https://pl.wikipedia.org/wiki?curid=2785543" title="Shikisai Moment">
Shikisai Moment

 – pierwszy album studyjny zespołu An Cafe, wydany 9 listopada 2005 roku. Album osiągnął 39 pozycję w rankingu Oricon.
Lista utworów.
CD.
Wszystkie utwory zostały napisane przez Miku.

</doc>
<doc id="2785544" url="https://pl.wikipedia.org/wiki?curid=2785544" title="Anthony Paulino">
Anthony Paulino

Anthony Paulino – guamski piłkarz występujący na pozycji obrońcy. W 2012 rozegrał swój pierwszy reprezentacyjny mecz, w którym nie strzelił gola.

</doc>
<doc id="2785548" url="https://pl.wikipedia.org/wiki?curid=2785548" title="Wybory do Sejmu Śląskiego w 1922 roku">
Wybory do Sejmu Śląskiego w 1922 roku

Wybory do Sejmu Śląskiego w 1922 roku – pierwsze wybory do Sejmu Śląskiego w Województwie Śląskim zarządzone dekretem Naczelnika Państwa z 29 lipca 1922 r. i przeprowadzone 24 września 1922 r. na podstawie rozporządzenia Ministra Spraw Wewnętrznych w związku ze Statutem Organicznym Województwa Śląskiego.
Ordynacja wyborcza.
Wybory do Sejmu Śląskiego I kadencji przeprowadzono zgodnie z ordynacją wyborczą do Sejmu Ustawodawczego w brzmieniu obowiązującym przy wyborach do Sejmu Śląskiego.
Okręgi wyborcze.
Dla przeprowadzenia wyborów obszar Województwa Śląskiego podzielono na trzy okręgi wyborcze, w których wybierano 48 posłów.
Głosowanie.
Głosowanie odbywało się za pomocą kart do głosowania zawierających jedynie numer listy kandydatów, na którą wyborca oddawał głos. Wybory trwały od godziny 8 do 20 bez przerwy.
Wyniki.
Wybory wygrał Blok Narodowy (partie ChZJN) zdobywając około 1/3 głosów, około 129 tys. głosów. PPS zdobyła 17% (65 tys. głosów), NPR 14%. Partie niemieckie (oprócz socjalistów) zdobyły około 22% głosów, komuniści uzyskali 9 tys. głosów.
W Sejmie Śląskim w wyniku tych wyborów zasiadło 48 posłów w tym 18 z Bloku Narodowego, 8 z PPS, 7 z NPR, z niemieckiej Katolische Volkspartei 5, z Deutsche Partei 7, 2 socjalistów niemieckich i 1 poseł PSL „Piast”.

</doc>
<doc id="2785549" url="https://pl.wikipedia.org/wiki?curid=2785549" title="117 Dywizja Piechoty">
117 Dywizja Piechoty

Dywizje piechoty (strzelców) noszące numer 117:
Armii Czerwonej:

</doc>
<doc id="2785551" url="https://pl.wikipedia.org/wiki?curid=2785551" title="Chit Un Cheung">
Chit Un Cheung



</doc>
<doc id="2785553" url="https://pl.wikipedia.org/wiki?curid=2785553" title="Sejm Śląski I kadencji (1922–1929)">
Sejm Śląski I kadencji (1922–1929)

Sejm Śląski I kadencji (1922–1929) – autonomiczny parlament Województwa Śląskiego wybrany na podstawie demokratycznej ordynacji wyborczej do Sejmu Ustawodawczego w brzmieniu obowiązującym przy wyborach do Sejmu Śląskiego w dniu 24 września 1922. Zwołany na mocy dekretu Naczelnika Państwa z dnia 3 października 1922 do Katowic na dzień 10 października 1922.
Prezydium.
Konstanty Wolny (bezp., ChD)
Józef Biniszkiewicz (PPS)
Michał Grajek (NPR)
Eduard Pant (Klub Niemiecki)
Kazimierz Rakowski, po 30 kwietnia 1924 Jan Kędzior (ChD)
Edward Rybarz (od 27 lutego do 14 kwietnia 1924)

</doc>
<doc id="2785554" url="https://pl.wikipedia.org/wiki?curid=2785554" title="Bielcza (potok)">
Bielcza (potok)

Bielcza ("Bełcza") – potok, lewobrzeżny dopływ Jasiołki o długości 12,88 km.
Potok płynie we wschodniej części Beskidu Niskiego. Jego źródła znajdują się pod głównym grzbietem wododziałowym Karpat. Po przebyciu wąskiego przesmyku między ramionami Kamienia (na wschodzie) i Tokarni (692 m n.p.m.) na zachodzie wypływa na teren niewielkiej śródgórskiej kotliny, w której położone są Jaśliska. Na terenie tej wsi skręca raptownie ku północnemu zachodowi i tuż poniżej jej centrum, u stóp Pańskiej Góry (559 m n.p.m.), na wysokości ok. 430 m n.p.m. uchodzi do Jasiołki.

</doc>
<doc id="2785555" url="https://pl.wikipedia.org/wiki?curid=2785555" title="Górska Szkoła Szybowcowa „Żar”">
Górska Szkoła Szybowcowa „Żar”

Górska Szkoła Szybowcowa „Żar” – od 1936 roku jeden z głównych w Polsce ośrodków szkolenia szybowcowego. Obok szkół w Ustianowej i Bezmiechowej (starszych) uważana za kolebkę polskiego szybownictwa.
Lokalizacja.
Szczyt i podnóże góry Żar w Beskidzie Małym. Szkoła wykorzystuje lotnisko Żar. Najbliższą miejscowością jest Międzybrodzie Żywieckie.
Loty szybowcowe w pierwszym okresie rozwoju szybownictwa były wykonywane ze zboczy gór; po starcie z lin gumowych piloci wykorzystywali noszenia żaglowe. Teren góry Żar został wybrany w 1936 roku ze względu na dobre warunki dla takich lotów.
Historia.
Pierwsze testowe loty wykonano ze szczytu góry Żar jesienią 1935 roku. W 1936 roku zaczęto budowę infrastruktury (m.in. tory wyciągu linowego dla transportu szybowców od podnóża na szczyt). Od 1937 roku funkcjonowała już szkoła szybowcowa. 
W okresie wojny część infrastruktury Szkoły była wykorzystywana przez okupanta, także do szkolenia szybowcowego. Sprzęt szkoły został niemal całkowicie zniszczony.
Od lutego 1945 roku harcerze podjęli prace przy reaktywacji Szkoły. Oficjalne uruchomienie nastąpiło 1 lipca 1945 roku, w strukturach harcerstwa (potem przynależność organizacyjną Szkoły wielokrotnie zmieniano). Kurs unifikacyjny instruktorów szkoły odbył się w tym samym miejscu 2 tygodnie wcześniej.
Od tego czasu (z przerwą w okresie 1951–1954) Szkoła, korzystając z wyjątkowych warunków geograficznych, prowadzi szkolenia dla szybowników z całej Polski, głównie w lotach żaglowych i falowych. Jest także miejscem zawodów rangi Mistrzostw Polski.
Od okresu przedwojennego ze Szkołą są związane osoby rekordzistów i mistrzów Polski, Europy, świata czy pilotów doświadczalnych, jak: Tadeusz Góra, Adam Zientek, Sebastian Kawa, Stanisław Wielgus.
Szkoła jest popularyzowana w wielu filmach i publicystyce jednego z jej społecznych instruktorów, aktualnego i wielokrotnego Mistrza Świata, Sebastiana Kawy.
GSS Żar była jednym z miejsc kręcenia zdjęć do filmu "Pierwszy start" (premiera 1951), pierwszej roli filmowej Stanisława Mikulskiego.

</doc>
<doc id="2785556" url="https://pl.wikipedia.org/wiki?curid=2785556" title="Paradoks zegarów">
Paradoks zegarów



</doc>
<doc id="2785557" url="https://pl.wikipedia.org/wiki?curid=2785557" title="117 Gwardyjska Dywizja Strzelecka">
117 Gwardyjska Dywizja Strzelecka

117 Berdyczowska Gwardyjska Dywizja Strzelecka odznaczona Orderem Bohdana Chmielnickiego (, 117 гв сд) – związek taktyczny piechoty Armii Czerwonej.
Historia.
Dywizja została sformowana w październiku 1943 na bazie 8 Gwardyjskiej Brygady Strzeleckiej (przeformowanej w 333 Gwardyjski Pułk Strzelecki), 81 Morskiej Brygady Strzeleckiej (przeformowanej w 335 Gwardyjski Pułk Strzelecki) i 107 Brygady Strzeleckiej (przeformowanej w 338 Gwardyjski Pułk Strzelecki).
Od listopada 1943 do marca 1944 dywizja wchodziła w skład 18 Armii Frontu Północnokaukaskiego (od 1 grudnia 1943 – 1 Frontu Ukraińskiego). W kwietniu 1944 dywizja wchodziła w skład 60 Armii, a od maja 1944 do zakończenia działań wojennych w skład 13 Armii:
Dywizja wzięła udział w kierczeńsko-eltigieńskiej operacji desantowej (1943), operacji żytomiersko-berdyczowskiej (1943/1944), proskurowsko-czernowickiej operacji zaczepnej (1944), operacji sandomiersko-śląskiej (1945), dolnośląskiej operacji zaczepnej (1945), operacji łużyckiej (1945) i praskiej (1945).
6 stycznia 1944 dywizja otrzymała, za zdobycie Berdyczowa, nazwę wyróżniającą „Berdyczowska”, a 26 maja 1945, za przerwanie obrony wroga na rzece Nysa w Czechosłowacji, odznaczona została Orderem Bohdana Chmielnickiego.
18 stycznia 1945, w czasie operacji sandomiersko-śląskiej, dywizja niespodziewanym uderzeniem zdobyła Piotrków Trybunalski. Nocą z 25 na 26 stycznia 1945 oddział wydzielony dywizji zajął przyczółek na zachodnim brzegu Odry, na północ od Ścinawy (). Przyczółek o szerokości 3 km i głębokości 2 km obejmował między innymi wieś Tymowa. W nocy z 27 na 28 stycznia przez Odrę przeprawiły się siły główne dywizji. Następnego dnia dywizja prowadziła walki na kierunku Lubina i Głogowa. 3 lutego dywizja została przegrupowana celem odparcia niemieckiego kontrataku w rejonie Teschwitz.
8 lutego 1945 dywizja rozpoczęła natarcie w ogólnym kierunku na Szprotawę, Żary i Forst. 9 lutego opanowała Lubin, a 13 lutego Szprotawę. Od 13 do 16 lutego dwa pułki (335 i 338) walczyły w Żaganiu. Wojnę zakończyła nad Nysą Łużycką.
Struktura organizacyjna.
Po zakończeniu działań wojennych w Europie dywizja została przeniesiona do Karpackiego Okręgu Wojskowego i tam czterokrotnie przeformowana:
Bibliografia.
W.I. Fies'kow, K.A. Kałasznikow, W.I. Golikow, "Armia Radziecka w latach zimnej wojny 1945-1991", Tomsk 2004, .

</doc>
<doc id="2785558" url="https://pl.wikipedia.org/wiki?curid=2785558" title="Frank Schulte">
Frank Schulte

Frank M. Schulte (ur. 17 września 1882, zm. 2 października 1949) – amerykański baseballista, który występował na pozycji zapolowego przez 15 sezonów w Major League Baseball.
Zawodową karierę rozpoczynał w zespołach niższych lig, między innymi w Syracuse Stars, gdzie był obserwowany przez skauta Chicago Cubs George'a Huffa i niebawem 21 sierpnia 1904 roku podpisał kontrakt z tym klubem. Miesiąc później zadebiutował w MLB w meczu przeciwko Philadelphia Phillies. W sezonie 1906 zdobył 13 triple'ów i był najlepszy w tej klasyfikacji w National League. W 1907 i 1908 wraz z zespołem Cubs wygrał World Series. W 1911 był najlepszy w lidze w zdobytych home runach (21), zaliczonych RBI (107) oraz w slugging percentage (0,534). W tym samym sezonie został członkiem Klubu 20–20–20–20 (zdobył także 30 double'ów, 21 triple'ów i 23 skradzione bazy; do 1957 roku nikt nie powtórzył tego osiągnięcia) oraz otrzymał nagrodę Chalmer's Award dla najbardziej wartościowego zawodnika w lidze.
W 1914 roku popadł w konflikt z ówczesnym menadżerem Chicago Cubs Hankiem O'Dayem, co mogło spowodować transfer do jednego z zespołów Federal League. Schulte został w drużynie, jednak dwa lata później w ramach wymiany przeszedł do Pittsburgh Pirates, w którym rozegrał 94 mecze. W czerwcu 1917 podpisał kontrakt z Philadelphia Phillies, a w grudniu tego samego roku z Washington Senators. W latach 1919–1922 występował w zespołach z NAPBL. Zawodową karierę zakończył w 1923. Zmarł 2 października 1949 roku w wieku 67 lat.

</doc>
<doc id="2785560" url="https://pl.wikipedia.org/wiki?curid=2785560" title="Psy na smyczy">
Psy na smyczy

Psy na smyczy (hiszp. "Perros y útiles de caza" lub "Perros en traílla") – obraz olejny hiszpańskiego malarza Francisca Goi.
Seria "kartonów do tapiserii".
Dzieło to należało do serii "kartonów do tapiserii" – obrazów olejnych o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Była to pierwsza seria, którą Goya wykonał dla Karola IV (wtedy jeszcze infanta, księcia Asturii) z przeznaczeniem do jadalni pałacu-klasztoru Escorial. Seria została ukończona w 1775 roku, a jej tematem były łowy i wędkarstwo – ulubione rozrywki przyszłego monarchy i jego ojca Karola III. Oprócz "Psów na smyczy" w jej skład wchodziły dzieła: "Polowanie na przepiórki", "Polowanie na dzika", "Myśliwy z psami", "Myśliwy ładujący broń", "Polowanie z wabikiem", "Wędkarz", "Muchachos cazando con un mochuelo" i "Caza muerta". Wykonanie tej serii "kartonów", która została dobrze przyjęta przez książęcą parę, otworzyło Goi drogę do kariery na dworze.
Analiza.
W pierwszym roku pracy jako malarz "kartonów do tapiserii" Goya pracował pod kierunkiem swojego szwagra Francisco Bayeu. Bayeu, doświadczony artysta o niekwestionowanej pozycji na dworze, wykonywał szkice kartonów, nad którymi później pracował Goya. Jego pierwsze projekty są utrzymane w stylu nadwornych projektantów gobelinów, przypominają zwłaszcza prace José del Castillo i Ramona Bayeu, brata Francisca. Dopiero po ukończeniu tej serii i pozytywnej opinii królewskiej rodziny, Goya otrzymał pozwolenie na wykonywanie kartonów według własnych projektów.
Wydłużony kształt tego dzieła świadczy o tym, że powstały na jego podstawie gobelin mógł wisieć nad drzwiami jadalni lub nad oknem. Kompozycja uwzględnia perspektywę potencjalnego widza, który patrzył na wysoko zawieszony gobelin z dołu. Przedstawione na obrazie psy gończe siedzą na niewielkim wzniesieniu tworząc kompozycję piramidalną – układ typowy dla twórczości Antona Rafaela Mengsa, czołowego artysty epoki. Przed nimi leżą skrzyżowane strzelby i przybory łowieckie: woreczki na kule i śrut, róg z prochem i nóż myśliwski. Istotna jest umiejętność malowania zwierząt, które Goya często przedstawiał również w swoich późniejszych pracach. Barwy nieba i roślinności to zlewające się odcienie niebieskiego i zielonego, podobnie jak w stanowiącym parę z tym obrazem "Polowaniem z wabikiem".
W późniejszych projektach Goya znacznie poprawił styl, koloryt i kompozycję, osiągając pod tym względem mistrzostwo w dziele "Parasolka".
Historia obrazu.
W 1869 roku "Psy na smyczy" razem z innymi sześcioma "kartonami do tapiserii" zostały skradzione z piwnic Królweskiego Pałacu w Madrycie. Malarz Raimundo de Madrazo odnalazł to dzieło w Paryżu, kupił je, a następnie ofiarował Muzeum Prado w 1895 roku.

</doc>
<doc id="2785562" url="https://pl.wikipedia.org/wiki?curid=2785562" title="Urugwaj na Letnich Igrzyskach Paraolimpijskich 2012">
Urugwaj na Letnich Igrzyskach Paraolimpijskich 2012

Urugwaj na Letnich Igrzyskach Paraolimpijskich 2012 w Londynie reprezentował 1 zawodnik.
Dla reprezentacji Urugwaju był to szósty start w igrzyskach paraolimpijskich (poprzednio w 1992, 1996, 2000, 2004, oraz 2008 roku). 

</doc>
<doc id="2785563" url="https://pl.wikipedia.org/wiki?curid=2785563" title="Tanzania na Letnich Igrzyskach Paraolimpijskich 2012">
Tanzania na Letnich Igrzyskach Paraolimpijskich 2012

Tanzanię na Letnich Igrzyskach Paraolimpijskich 2012 reprezentował 1 zawodnik.
Dla reprezentacji TaNzanii był to czwarty start w igrzyskach paraolimpijskich (poprzednio w 1992, 2004 i 2008 roku). 

</doc>
<doc id="2785567" url="https://pl.wikipedia.org/wiki?curid=2785567" title="Kontrakcja długości">
Kontrakcja długości



</doc>
<doc id="2785571" url="https://pl.wikipedia.org/wiki?curid=2785571" title="Ueli Luginbühl">
Ueli Luginbühl

Ueli Luginbühl (ur. 3 listopada 1941 w Sangerhausen – zm. 30 listopada 2010 w Zollikerberg) – szwajcarski kolarz torowy pochodzenia niemieckiego, brązowy medalista mistrzostw świata.
Kariera.
Największy sukces w karierze Ueli Luginbühl osiągnął w 1963 roku, kiedy zdobył brązowy medal w wyścigu ze startu zatrzymanego amatorów podczas mistrzostw świata w Liège. W zawodach tych wyprzedzili go jedynie Belg Romain De Loof oraz Karl-Heinz Matthes z NRD. Był to jedyny medal wywalczony przez Luginbühla na międzynarodowej imprezie tej rangi. W tej konkurencji zdobył również trzy tytuły mistrza Szwajcarii, nigdy jednak nie wystartował na igrzyskach olimpijskich.

</doc>
<doc id="2785574" url="https://pl.wikipedia.org/wiki?curid=2785574" title="Sylwester (Czetwertyński)">
Sylwester (Czetwertyński)

Sylwester, imię świeckie Stefan Czetwertyński (zm. 14 lutego 1728) – biskup prawosławny I Rzeczypospolitej.
Pochodził z książęcego rodu Czetwertyńskich. W 1702 został przełożonym monasteru Przemienienia Pańskiego w Starej Czetwertni. W 1707 dzięki interwencji cara Piotra I objął zarząd eparchii mohylewskiej, mścisławskiej i orszańskiej (białoruską). Przywilej królewski na katedrę otrzymał dopiero sześć lat później, także pod naciskiem dyplomacji rosyjskiej. Rok po objęciu urzędu, w 1708, znalazł się w ostrym konflikcie z metropolitą kijowskim Joazafem, pragnął bowiem podporządkować sobie stauropigialne monastery na terenie Wielkiego Księstwa Litewskiego i zaprowadzić w nich należną dyscyplinę. W szczególności obiektem jego zainteresowania były monaster Trójcy Świętej w Słucku i Monaster Kuteiński. Wieloletni spór o zwierzchność nad klasztorami zakończył się jednak zachowaniem "status quo".
W czasie sprawowania urzędu biskupa białoruskiego Sylwester (Czetwertyński) występował w obronie stanu posiadania administratury, domagał się od króla polskiego poszanowania praw ludności prawosławnej, niedopuszczania do wymuszania konwersji na katolicyzm i odbierania prawosławnym obiektów sakralnych. Wobec nieprzychylnej polityki Augusta II Sasa prowadził również stałą korespondencję z carem Piotrem I, szczególnie ożywioną po 1721. W 1725 stwierdził w liście, że bez rosyjskiego wsparcia nie będzie w stanie dłużej kierować eparchią. Interwencje rosyjskie były jednak nieskuteczne; Sylwester zmarł w 1728, kilkanaście dni po wysłaniu do Rosji kolejnego listu z prośbą o wsparcie. Po jego śmierci August II Sas uniemożliwił intronizację nowego biskupa białoruskiego – katedra wakowała do 1737.
Życiorys.
Młodość i wczesna działalność.
Pochodził z książęcego rodu Czetwertyńskich. Jego dziadek, Grzegorz Czetwertyński, pełnił urząd podkomorzego łuckiego. Ojciec, Wacław Czetwertyński, również był podkomorzym łuckim i łowczym wołyńskim od 1662, następnie chorążym żytomierskim i starostą życzyńskim i daniczowskim od 1666. Matka przyszłego hierarchy, Ludwika zd. Wojna-Orańska, była córką podsędka czernihowskiego. Imię świeckie późniejszego biskupa brzmiało Stefan; F. Titow podaje imię świeckie Sergiusz.
W domu zdobył gruntowne wykształcenie. Wielokrotnie towarzyszył również swojemu ojcu na zjazdach prawosławnej szlachty przeciwnej unii. Chociaż znaczna część rodziny Czetwertyńskich dokonała konwersji na katolicyzm, Stefan Czetwertyński zachował wyznanie prawosławne. Idąc za przykładem swojego stryjecznego brata Grzegorza, po złożeniu ślubów mniszych – Gedeona, wstąpił do monasteru Przemienienia Pańskiego w Starej Czetwertni, tam złożył wieczyste śluby mnisze z imieniem Sylwester i w 1702 został przełożonym wspólnoty. Współcześni określali go mianem „męża wielkiej nauki i gorliwości pasterskiej”. Liczne spotkania z prawosławną szlachtą umożliwiły mu także nawiązanie osobistych kontaktów z jej najbardziej wpływowymi przedstawicielami.
Biskup mścisławski, mohylewski i orszański.
1707–1713.
Sylwester (Czetwertyński) otrzymał nominację na biskupa mścisławskiego, mohylewskiego i orszańskiego w 1705, rok po śmierci jej poprzedniego ordynariusza Serapiona (Polchowskiego). Według innego źródła nominacja Sylwestra nastąpiła jeszcze w 1704. O wyborze przesądziły, obok uzdolnień nominata, jego koligacje z metropolitą kijowskim Gedeonem i znakomite pochodzenie. Sylwester był również uznanym kaznodzieją. Chirotonia biskupia archimandryty Sylwestra odbyła się w Kijowie w 1707 z udziałem metropolity kijowskiego Warłaama jako głównego konsekratora. Biskup Sylwester przybył do swojej rezydencji w Mohylewie w sierpniu tego samego roku, gdy miasto było okupowane przez wojska rosyjskie. Objęcie przez niego katedry odbyło się przy wyraźnym wsparciu cara Piotra I i stanowiło przejaw ingerencji rosyjskiej w problemy wyznaniowe Rzeczypospolitej. Niezgodne z prawem sprowadzenie biskupa prawosławnego do Mohylewa przez cara wpisywało się w antyunickie działania Piotra I po jego wkroczeniu w granice Rzeczypospolitej, których przejawami były także utrudnianie praktyk religijnych unitów, wypędzenie metropolity unickiego Lwa Ślubicza-Załęskiego i mord bazylianów w Połocku. Intronizacja Sylwestra nie została usankcjonowana stosownym przywilejem królewskim, co oznaczało, że władze Rzeczypospolitej nie uznawały go za legalnie działającego biskupa. Biskup Sylwester przebywał w Mohylewie tylko do marca 1708. 9 marca wyjechał do majątku rodzinnego w Starej Czetwertni, uznał bowiem dalszy pobyt w Mohylewie za niebezpieczny z powodu trwającej wojny północnej. Działania wojenne praktycznie uniemożliwiały mu także bieżące zarządzanie eparchią.
W październiku 1708 biskup Sylwester złożył do ksiąg grodzkich Mohylewa skargę przeciwko wojskom rosyjskim, którym zarzucał rozgrabienie miasta. Jako członek poselstwa mieszczan mohylewskich udał się w tym samym roku do tymczasowej kwatery Piotra I w Woroneżu. Delegacja prosiła cara o zgodę na odbudowę miasta i zabezpieczenie go przed dalszym niszczeniem. Udział Sylwestra w poselstwie był jedną z przyczyn faktu, iż Piotr I nie darzył biskupa zaufaniem i zarzucał mu nielojalność wobec Rosji. Z kolei biskup białoruski niechętnie odnosił się do polityki carskiej wobec metropolii kijowskiej i negatywnie oceniał wiele działań carskiej administracji.
Spory kompetencyjne z metropolitą kijowskim.
W momencie przyjęcia chirotonii biskupiej Sylwester (Czetwertyński) został mianowany biskupem mohylewskim, mścisławskim i orszańskim. Zobowiązał się także, że nie będzie siłowo rozciągał swojej jurysdykcji na obszary poza granicami eparchii. Miało to szczególne znaczenie w świetle faktu, iż jego poprzednik na katedrze, biskup Serapion, nosił tytuł egzarchy patriarchy Konstantynopola w Rzeczypospolitej oraz namiestnika metropolii kijowskiej. Uzyskiwał tym samym kontrolę nad tymi klasztorami prawosławnymi w Rzeczypospolitej, które z woli ich fundatorów podlegały metropolicie kijowskiemu mimo faktu, że jego rezydencja znalazła się poza granicami kraju. Metropolita kijowski Warłaam, domagając się wspomnianego zobowiązania, w szczególności miał na myśli status kanoniczny terytorium dawnego biskupstwa turowskiego. Struktury prawosławne na tym obszarze, pozostałe po utworzeniu w 1596 unickiej diecezji turowskiej, podlegały bowiem namiestnikowi metropolity kijowskiemu, którym był zwykle przełożony monasteru Trójcy Świętej w Słucku lub protopop słucki i kopylski. Mimo to biskup Sylwester samozwańczo dodał do tytułu "biskupa całej Białej Rusi, mścisławskiego, orszańskiego i mohylewskiego" także miano "namiestnika metropolity w Wielkim Księstwie Litewskim", co oddawało jego prywatne ambicje, nie zaś rzeczywisty zakres kompetencji.
Praktycznie natychmiast po objęciu urzędu biskup Sylwester znalazł się w konflikcie z monasterem Trójcy Świętej w Słucku. Wykorzystując rozłam we wspólnocie – część jej członków zaczęła skłaniać się ku przejściu w jurysdykcję biskupa białoruskiego – ogłosił wyjęcie monasteru i wszystkich jego placówek filialnych spod władzy metropolitów kijowskich i przejście pod zarząd jego samego. Uczynił tak, chociaż przełożony monasteru archimandryta Joazaf i większość mnichów opowiadała się za zachowaniem "status quo". W związku z działaniami biskupa w styczniu 1708 bractwo Przemienienia Pańskiego w Słucku skierowało do metropolity kijowskiego Joazafa protestację, w której zarzuciło hierarsze nie tylko nieuznawanie przywilejów monasteru, ale i pobicie mnichów, dokonanie grabieży w pałacu archimandrytów i wywiezienie z klasztoru cennych dokumentów oraz innych przedmiotów. W 1709 metropolita w swoim posłaniu potępił wymienione działania biskupa białoruskiego, zabronił mu tytułować się swoim namiestnikiem, jak również suspendował wszystkich duchownych wyświęconych lub nagrodzonych przez niego. Zapowiedział także oddanie Sylwestra pod sąd biskupów, który miał odbyć się w Kijowie. Mimo to biskup białoruski w 1709 nie tylko nadal utrzymywał kontrolę nad monasterem Trójcy Świętej w Słucku i przejmował jego dochody, ale również w podobny sposób przejął Monaster Kuteiński k. Orszy. W styczniu 1710 jego przełożony, razem ze zwierzchnikami sześciu mniejszych monasterów, wystąpił w tej sprawie ze skargą do Piotra I.
11 lutego 1710 car skierował do Monasteru Kuteińskiego komisarza, oficjalnie podając jako powód jego misji zbadanie zasadności skierowanej do niego skargi. Faktyczną intencją władcy rosyjskiego było zdobycie dowodów na prześladowanie klasztoru przez katolików i władze Rzeczypospolitej, jednak w monasterze otrzymał jedynie znaną mu już skargę na biskupa Sylwestra. Z kolei "locum tenens" Patriarchatu Moskiewskiego, metropolita riazański Stefan w liście z 3 marca 1710 potwierdzał prawa metropolity kijowskiego do sprawowania zarządu nad monasterami stauropigialnymi i zabronił biskupowi białoruskiemu ingerować w ich działalność.
Do 1715 biskup Sylwester przebywał na stałe w Starej Czetwertni. Do Mohylewa wrócił po ustaniu działań wojennych.
Konflikty o majątki cerkiewne.
Sprawa monasteru w Starej Czetwertni i majątku w Pieczersku.
W 1711 Jan Bogusław Horain, który w tym samym roku nabył Starą Czetwertnię od brata biskupa Sylwestra, Gabriela Czetwertyńskiego, przekazał mniszkom unickim żeński monaster Podwyższenia Krzyża Świętego w Starej Czetwertni, dawną fundację Czetwertyńskich. Archimandryta Sylwester zorganizował wówczas zbrojny najazd na żeński klasztor. W odpowiedzi Horain zajął monaster męski działający w tej samej miejscowości. W ciągu kolejnych kilku lat duchowny, razem ze swoim bratem, zaangażowany był w proces sądowy o majątki obydwu klasztorów. Sprawą przestał zajmować się dopiero w 1715, gdy na stałe przeprowadził się do Mohylewa.
W tym samym czasie procesował się również z zakonem karmelitów o majątek Pieczersk, w którym znajdowała się rezydencja biskupa białoruskiego (część majątku karmelici w 1703 zagarnęli bez podstaw prawnych).
1713–1724. Dalszy ciąg konfliktu z metropolitą kijowskim.
W 1713 August II Sas wydał przywilej nadający Sylwestrowi (Czetwertyńskiemu) prawo zarządzania eparchią białoruską, jak również położonymi na jej terenie instytucjami stauropigialnymi. Decyzja o wydaniu przywileju została podjęta pod wyraźnym naciskiem dyplomacji rosyjskiej, natomiast zawarte w niej rozszerzenie kompetencji biskupa miało na celu ograniczenie do minimum kontaktów duchowieństwa prawosławnego Rzeczypospolitej z metropolitą rezydującym na terenie Rosji. Mironowicz jest zdania, że August II Sas świadomie dążył do dalszego skonfliktowania obydwu hierarchów; równocześnie część duchowieństwa i szlachty prawosławnej w Rzeczypospolitej popierała takie rozwiązanie. Nie zwracając uwagi na treść przywileju, metropolita kijowski Joazaf ponownie zabronił biskupowi białoruskiemu tytułowania się swoim namiestnikiem w Wielkim Księstwie Litewskim. Zamiast tego potwierdził prawa archimandryty słuckiego do nadzorowania wszystkich struktur prawosławnych w Słucku i Kopylu.
W związku z treścią przywileju królewskiego doszło do dalszego zaostrzenia konfliktu kompetencyjnego między metropolitą kijowskim a biskupem białoruskim, a to z kolei, w połączeniu z działaniami wojennymi, sprawiło, że ten ostatni dopiero w 1715 ponownie udał się do Mohylewa. Z kolei w 1716 przeniósł się do monasteru Trójcy Świętej w Słucku. Wykorzystując spór między klasztorem a wspierającym je prawosławnym bractwem słuckim, zajął cały roczny dochód monasteru i wypędził z niego przełożonego oraz jego zastępcę, archimandrytów Joazafa i Teodozjusza. Sam mianował nowego, oddanego sobie przełożonego, zaś w styczniu 1717 bezprawnie uwięził mnicha Dymitra powracającego z Kijowa, a następnie nie zwolnił go nawet po otrzymaniu królewskiego nakazu. W lipcu 1716 biskup Sylwester w liście do wiernych oznajmiał, że na mocy przywileju królewskiego jest prawomocnym zwierzchnikiem wszystkich parafii i klasztorów w Wielkim Księstwie Litewskim. Duchowieństwo słuckie oraz przełożeni monasterów nie uznali jednak jego jurysdykcji; poparcie Sylwester uzyskał jedynie od przełożonego Monasteru Świętych Piotra i Pawła w Mińsku ihumena Gedeona oraz przełożonego monasteru św. Jana Teologa w Hrozowie. 27 lipca 1717 metropolita kijowski Joazaf rzucił klątwę kościelną na wszystkich kapłanów, którzy przyjęli od biskupa białoruskiego urzędy. Biskup Sylwester ogłosił jej zdjęcie. Wówczas metropolita kijowski poprosił posła rosyjskiego w Warszawie o interwencję; równocześnie archimandryta słucki Joazaf zwrócił się w tej samej sprawie do właściciela dóbr słuckich, palatyna reńskiego Karola Filipa. Ich interwencja, jak również dekret królewski odbierający biskupowi Sylwestrowi zwierzchnictwo nad monasterem słuckim, skłoniły hierarchę do ostatecznego wycofania pretensji do archimandrii słuckiej. Sylwester (Czetwertyński) do końca życia uważał jednak, że zarząd nad monasterem w Słucku został mu odebrany niezgodnie z prawem. Także duchowieństwo słuckie odnosiły się do niego z niechęcią i jeszcze w 1720 oskarżyło go o zniszczenie monasteru Przemienienia Pańskiego w Słucku.
Podobny gwałtowny konflikt biskup Sylwester toczył z Monasterem Kuteińskim. W 1723, po swoim przyjeździe do tego klasztoru, został uwięziony przez mnichów na jego terenie. W rezultacie w 1724 biskup ogłosił odłączenie od Cerkwi ośmiu związanych z nim duchownych, w tym przełożonego monasteru. W ocenie rezydenta carskiego w Mohylewie słuszność w sporze pozostawała po stronie biskupa białoruskiego, który według wysłannika Piotra I bezskutecznie usiłował wprowadzić w monasterach należną dyscyplinę, w szczególności wyeliminować wśród mnichów pijaństwo – te właśnie działania, nie zaś samo dążenie do zmiany jurysdykcji klasztorów, spotykały się z niechęcią wspólnot. Mimo przedstawionej opinii, która została przesłana carowi, metropolita kijowski zachował nadzór nad spornymi monasterami.
Sam fakt zaistnienia sporu kompetencyjnego między biskupem białoruskim a metropolitą kijowskim, jak również jego gwałtowny przebieg miały negatywny wpływ na wyznawców prawosławia w Rzeczypospolitej, przyczynił się do spadku ich liczby i znaczenia.
Zmiany organizacyjne w eparchii. Relacje z bractwem mohylewskim.
W 1719 biskup zreorganizował monastery żeńskie w eparchii, zamykając monaster św. Mikołaja w Mohylewie i kierując ostatnie żyjące w nim siostry do monasterów w Barkołabowie oraz w Szkłowie. Monaster św. Mikołaja przekształcił w klasztor męski.
Po przybyciu do Mohylewa w 1715 biskup nawiązał bliską współpracę z prawosławnym bractwem mohylewskim. Wspólnie podjęta została decyzja o odbudowie soboru katedralnego, zniszczonego w czasie wojny północnej, jednak archidiakon Kalikst Zaleński-Ołowiaszko, któremu hierarcha powierzył kierowanie zbiórką środków na ten cel, zdefraudował uzyskane pieniądze. Spór w sprawie sprzeniewierzenia funduszy nie został rozwiązany za życia biskupa Sylwestra.
Relacje między biskupem a bractwem uległy zdecydowanemu pogorszeniu ok. 1725, gdy hierarcha i bractwo nie doszli do porozumienia w sprawie wyboru nowego przełożonego monasteru Objawienia Pańskiego w Mohylewie, pozostającego pod opieką organizacji. Biskup Sylwester nie zgodził się na objęcie urzędu przez ihumena Klemensa (Pigarewicza) i dążył do całkowitego pozbawienia bractwa prac współdecydowania o działalności monasteru. Członkowie bractwa skierowali skargę przeciwko biskupowi do króla, zarzucając mu łamanie praw organizacji wynikających z otrzymanych przez nią wcześniej przywilejów. August II poparł bractwo, nakazał biskupowi zaprzestanie ingerencji w działalność monasteru Objawienia Pańskiego i wpłatę 2000 kop litewskich do kasy królewskiej oraz na rzecz bractwa. Biskup Sylwester, prawdopodobnie z powodu podeszłego już wieku i chorób, nie kontynuował sporu i w kolejnych latach utrzymywał z bractwem poprawne stosunki, o czym świadczy m.in. jego udział w organizowanych przez nie procesjach i publicznych uroczystościach.
Wsparcie rosyjskie dla eparchii białoruskiej.
W 1718 przełożeni monasterów w Wielkim Księstwie Litewskim skierowali do cara Piotra I skargę, w której twierdzili, że kierowane przez nich wspólnoty są prześladowane przez władze państwowe. Twierdzili, że brak interwencji rosyjskiej u polskiego króla doprowadzi do całkowitego zniszczenia prawosławia w Rzeczypospolitej. Biskup Sylwester poparł pismo.
Dwa lata później, 1 kwietnia 1720, sam hierarcha napisał memoriał do cara, w którym zwracał się z prośbą o udzielenie ostatniej eparchii prawosławnej w Rzeczypospolitej wszechstronnej pomocy. Prosił, by dyplomacja rosyjska uzyskała od króla gwarancje nielikwidowania eparchii białoruskiej, zezwolenia na konwersje z katolicyzmu na prawosławie, karania osób zakłócających nabożeństwa, dopuszczenie prawosławnych mieszczan do stanowisk w magistracie, a prawosławnych biskupów do senatu, jak również o zwrot 75 cerkwi odebranych przez unitów po 1700. Korzystając z osłabienia międzynarodowej pozycji Rzeczypospolitej, car już 28 lipca tego samego roku wymógł na królu wydanie przywileju, w którym August II nie tylko potwierdził prawa Sylwestra (Czetwertyńskiego) do katedry białoruskiej, ale i wszystkie wydane przez swoich poprzedników przywileje i uprawnienia ludności prawosławnej. Wydanie przywileju nie oznaczało jednak w praktyce pełnego zapewnienia swobód wyznaniowych ani realizacji postulatów biskupa białoruskiego zawartych w korespondencji za carem. Ponownie również treść przywileju stwarzała możliwość sporów kompetencyjnych między biskupem białoruskim a metropolitą kijowskim. Podobnie bowiem jak w analogicznym dokumencie z 1713, król określił ordynariusza eparchii białoruskiej jako zwierzchnika wszystkich cerkwi i monasterów w Wielkim Księstwie Litewskim, w tym stauropigialnych. Niezrealizowane postulaty biskupa białoruskiego stały się przedmiotem kolejnych interwencji dyplomacji rosyjskiej, w szczególności po synodzie zamojskim, po którym nastąpił szybki rozwój Kościoła unickiego kosztem prawosławnego. Na polecenie cara ambasador rosyjski w Warszawie osobiście wstawiał się u króla w obronie prawosławnych, zaś jego tłumacz udał się na ziemie białoruskie i litewskie w celu zbierania skarg na prześladowania ze strony katolików i popierających je dowodów.
W 1721 we wsi Dubrowna doszło do podjętej przez katolików próby zabójstwa biskupa Sylwestra, który udał się do wymienionej miejscowości w celu wyświęcenia cerkwi. Kolejnego zamachu na hierarchę, ponownie nieudanego, dopuścił się w tym samym roku szlachcic Piotr Swiacki, który zaatakował Sylwestra na drodze w pobliżu Mohylewa. W 1722, ponownie pod presją cara (z którym stale korespondował biskup białoruski), August II po raz kolejny potwierdził legalność sprawowania urzędu przez biskupa białoruskiego. W roku następnym sejm powołał komisję, która miała rozpatrywać skargi ludności prawosławnej dotyczące przymusowego odbierania cerkwi. Jej decyzje nigdy nie zostały wdrożone w życie. W eparchii białoruskiej nadal dochodziło do ataków duchowieństwa katolickiego na instytucje prawosławne. W 1724 duchowieństwo łacińskie samowolnie przejęło należącą do eparchii białoruskiej przeprawę przez Dniepr oraz folwark w Moszonkach, stanowiący majątek ordynariusza prawosławnej administratury. O wydarzeniach tych biskup Sylwester ponownie informował cara. Piotr I ponownie zaapelował wówczas do Augusta II o uchwalenie na najbliższym sejmie uchwał gwarantujących prawa dysydentów. Ponadto skierował do Mohylewa swojego komisarza Ignatija Rudakowskiego, który wysoko ocenił działalność biskupa Sylwestra, stwierdzając wręcz, że bez niego prawosławie w Rzeczypospolitej przestałoby istnieć. W czerwcu 1725 hierarcha ponownie pisał do cara, informując o siłowym nawracaniu prawosławnych wiernych na unię i o bezprawnym uwięzieniu dwóch podległych mu duchownych. Stwierdzał, że bez rosyjskiej pomocy nie będzie w stanie nadal pełnić swoich obowiązków. Wielokrotnie kontaktował się z królem, występując w obronie stanu posiadania eparchii białoruskiej. Reprezentował także swoją eparchię w sporach o majątki kościelne, przejęte w różnych okresach przez katolików obydwu obrządków. W 1726 bronił praw prawosławnych do soboru katedralnego w Mohylewie przeciwko planom podskarbiego nadwornego koronnego Franciszka Maksymiliana Ossolińskiego. Przekonywał on rosyjskiego ambasadora, iż budynek ten został wzniesiony przez unitów i dążył do usunięcia samego biskupa Sylwestra z Mohylewa.
Mimo stałego korzystania z pomocy rosyjskiej hierarcha pragnął zachować tradycyjną zależność struktur Kościoła prawosławnego w Rzeczypospolitej od Patriarchatu Konstantynopola. Nie chciał również działać wyłącznie na rzecz interesów rosyjskich, mając na uwadze również możliwe reakcje władz polskich.
Po śmierci Piotra I.
Następcy zmarłego na początku 1725 cara Piotra I nie interesowali się sytuacją prawosławnych w Rzeczypospolitej i nie mieli na jej temat szerszej wiedzy. W kwietniu 1725, na żądanie króla polskiego, Mohylew opuścił rosyjski komisarz Ignatij Rudakowski. Biskup Sylwester został wprowadzony w błąd co do charakteru tego wyjazdu – także strona rosyjska zapewniła go, że wyjazd Rudakowskiego (aktywnie wspierającego jego działalność) jest czasowy. Już dwa miesiące po wyjeździe Rudakowskiego Sylwester (Czetwertyński) skierował do komisarza list, w którym prosił o przysłanie do Mohylewa przedstawiciela rosyjskiego, informował o kolejnych aktach wrogości ze strony katolików i próbach siłowego odbierania cerkwi w Mohylewie (w tym soboru katedralnego), Nowym Bychowie, Tajmanowie i Szkłowie. Na list ten nie otrzymał odpowiedzi. Mimo to w sierpniu 1726 po raz kolejny zwrócił się z prośbą o pomoc do carycy Katarzyny I, informując o próbie przejęcia przez unitów parafii prawosławnych w Mścisławiu i o zamachu na własne życie. Tym razem po jego apelu nastąpiła interwencja posła rosyjskiego, gen. Jaguszyńskiego. Była ona jednak nieskuteczna. Polska polityka wyznaniowa stawała się coraz bardziej nieprzychylna prawosławiu. Unicki metropolita Atanazy Szeptycki otwarcie żądał całkowitej likwidacji Kościoła prawosławnego w kraju.
Wobec braku spodziewanej reakcji rosyjskiej dyplomacji i pogarszającej się sytuacji prawosławnych w Rzeczypospolitej, Sylwester (Czetwertyński) 3 lutego 1728 ponownie skierował do cara Rosji Piotra II list zawierający dramatyczny apel o pomoc dla eparchii białoruskiej. W liście opisał szereg przypadków łamania praw ludności prawosławnej i stwierdził, że brak rosyjskiej reakcji doprowadzi do całkowitego zniszczenia administratury i wymuszenia konwersji wiernych na katolicyzm. Jedenaście dni po wysłaniu listu biskup zmarł. August II nie pozwolił na objęcie katedry białoruskiej przez jego następcę, nominowanego przez Świątobliwy Synod Rządzący biskupa Arseniusza, ani przez wskazanego przez szlachtę i duchowieństwo eparchii Józefa (Wołczańskiego). Katedra została obsadzona dopiero za panowania Augusta III, w 1737.

</doc>
<doc id="2785576" url="https://pl.wikipedia.org/wiki?curid=2785576" title="Karl-Heinz Matthes">
Karl-Heinz Matthes

Karl-Heinz Matthes - niemiecki kolarz torowy reprezentujący NRD, srebrny medalista mistrzostw świata.
Kariera.
Największy sukces w karierze Karl-Heinz Matthes osiągnął w 1963 roku, kiedy zdobył srebrny medal w wyścigu ze startu zatrzymanego amatorów podczas mistrzostw świata w Liège. W zawodach tych wyprzedził go jedynie Belg Romain De Loof, a trzecie miejsce wywalczył Szwajcar Ueli Luginbühl. Był to jedyny medal wywalczony przez Matthesa na międzynarodowej imprezie tej rangi. Nigdy nie wystartował na igrzyskach olimpijskich.

</doc>
<doc id="2785578" url="https://pl.wikipedia.org/wiki?curid=2785578" title="Wilhelm Paszkiewicz">
Wilhelm Paszkiewicz

Wilhelm Paszkiewicz (ur. 6 maja 1894 w Wasiliszkach, zm. w kwietniu 1940 w Charkowie) – podpułkownik dyplomowany piechoty Wojska Polskiego, ofiara zbrodni katyńskiej.
Życiorys.
Syn Leonarda (felczera) i Justyny z domu Tabeńskiej. Pochodził z wielodzietnej rodziny. Miał dwie młodsze siostry: Wandę i Teresę oraz sześciu braci, w tym: Wacława, Mieczysława (księdza) oraz Gustawa, późniejszego generała Wojska Polskiego. Żoną Wilhelma została Janina z domu Wroczyńska (ur. 3 kwietnia 1903 r.), która zmarła w styczniu 1926 roku w Klecku, w wyniku nieszczęśliwego postrzału z broni palnej. Jego pradziadek był więźniem politycznym władz carskich, którego dzieci zostały zesłane na Syberię za udział w powstaniu styczniowym.
W latach 1904–1914 uczył się w gimnazjum w Wilnie, podczas nauki brał udział w strajku szkolnym (1905). Po zdaniu matury rozpoczął studia na Wydziale Prawnym uniwersytetu w Petersburgu. Był członkiem tajnych organizacji niepodległościowych, które przekształciły się w Polską Organizację Wojskową. W dniu 1 maja 1916 r. został powołany do armii rosyjskiej, w której ukończył szkołę wojskową w Kijowie. W 1917 roku był członkiem Naczelnego Polskiego Komitetu Wojskowego (Naczpolu) w Petersburgu. W armii carskiej służył do 1 października 1917 r. Od października tr. pełnił służbę w I Korpusie Polskim - początkowo w Wydziale Mobilizacyjnym (u ppłk. Tadeusza Lechnickiego), a następnie w 2 Legii Rycerskiej. Przez sąd wojenno-rewolucyjny w Rewlu został zaocznie skazany, za działalność niepodległościową, na karę śmierci. Ponownie złapany pod Połockiem - w obu przypadkach udało mu się uciec. Po rozformowaniu I Korpusu kontynuował do listopada 1918 r., na Uniwersytecie Warszawskim, przerwane studia. W listopadzie 1918 r. czynnie uczestniczył w rozbrajaniu Niemców, przez kilka dni zajmował stanowisko komendanta obwodu i stacji Łaskarzew. Brał udział w walkach z Niemcami pod Kobylanami k. Brześcia nad Bugiem.
Następnie wstąpił ochotniczo do Wojska Polskiego. Z dniem 8 grudnia 1918 r. został na mocy rozkazu Szefa Sztabu Generalnego - gen. dyw. Stanisława Szeptyckiego - przydzielony (w randze porucznika) do Szkoły Oficerskiej w Dęblinie. Brał udział w wojnie polsko-bolszewickiej w szeregach 34 pułku piechoty, a pod koniec wojny objął dowodzenie nad 4 kompanią karabinów maszynowych 55 pułku piechoty. Podczas dowodzenia tą kompanią: „16 września 1920 r. oddziały II baonu obsadzały Laskowo mając w rezerwie 4 kompanię kaemów z por. Paszkiewiczem na czele. Nieprzyjaciel okrążył polskie pozycje. Por. Paszkiewicz, zorientowawszy się w powadze sytuacji, wycofał rezerwy na dogodne pozycje, następnie przyjął na swoją kompanię główne natarcie przeważającego liczebnie nieprzyjaciela, wytrzymując przez godzinę wszystkie ataki. Nieprzyjaciel nie zdołał posunąć się ani na krok. W rezultacie kontrakcji por. Paszkiewicz zdobył 3 kaemy, 200 jeńców i pozostawił na polu wielu zabitych wrogów”. Za czyn ten został w późniejszym okresie odznaczony Krzyżem Srebrnym Orderu Wojskowego Virtuti Militari nr 65.
Po zakończeniu działań wojennych pozostał w wojsku i do 1924 roku pełnił służbę w 55 pułku piechoty. Dekretem Naczelnika Państwa i Wodza Naczelnego z dnia 3 maja 1922 r. (L. 19400/O.V.) został zweryfikowany w stopniu kapitana piechoty ze starszeństwem z dniem 1 czerwca 1919 roku i 1373. lokatą. W roku 1923 zajmował 1252. lokatę na liście starszeństwa kapitanów piechoty, a w roku 1924 była to już 795. lokata. Był wówczas odznaczony Orderem Virtuti Militari oraz czterokrotnie Krzyżem Walecznych. W roku 1923 został przez przełożonych odkomenderowany na studia na Uniwersytecie Warszawskim. Z chwilą utworzenia w 1924 r. Korpusu Ochrony Pogranicza Wilhelm Paszkiewicz został przeniesiony do tej formacji.
Początkowo pełnił służbę w 9 batalionie KOP „Kleck”. W kwietniu 1925 roku został wyznaczony do zdawania drugiego egzaminu sprawdzającego do Wyższej Szkoły Wojennej, który odbywał się przy macierzystym Dowództwie Okręgu Korpusu. W listopadzie 1925 r. został ponownie wyznaczony (jako nadetatowy oficer 55 pp pełniący służbę w KOP-ie) do zdawania egzaminu przedwstępnego do Wyższej Szkoły Wojennej na kurs normalny 1926/28. Z dniem 25 lutego 1926 r. przeniesiono go (etatowo, służbowo i gospodarczo) z 9 batalionu „Kleck” do 6 Brygady KOP i przydzielono do 22 batalionu „Troki”. W dniu 22 marca 1926 r., po zdaniu egzaminu przedwstępnego, ogłoszono powołanie kpt. Wilhelma Paszkiewicza do zdawania egzaminu wstępnego do Wyższej Szkoły Wojennej na kurs 1926/28. Na początku grudnia tegoż roku przeniesiony został, bez zwrotu kosztów za przesiedlenie, do 24 batalionu KOP „Sejny”. 
W sporządzonym na przełomie 1926 i 1927 roku przez Szefa Departamentu Piechoty Ministerstwa Spraw Wojskowych płk. Szt. Gen. Józefa Zamorskiego „Wykazie imiennym poruczników i kapitanów – dowódców kompanii i baonów na froncie” – zaliczono kpt. Wilhelmowi Paszkiewiczowi 20-miesięczny okres dowodzenia kompanią (czas dowodzenia oddziałami bojowymi na froncie obliczano od dnia 1 czerwca 1919 r. do dnia 1 marca 1921 r.). 
Zarządzeniem Prezydenta Rzeczypospolitej Ignacego Mościckiego z dnia 18 lutego 1928 r. został awansowany do stopnia majora ze starszeństwem z dniem 1 stycznia 1928 roku i 113. lokatą w korpusie oficerów piechoty. Na dni 1 i 2 maja 1928 r. został ponownie powołany (przez Szefa Sztabu Generalnego – gen. dyw. Tadeusza Piskora) do składania egzaminu wstępnego do Wyższej Szkoły Wojennej na kurs normalny 1928/30. W dniu 10 czerwca tegoż roku rozpoczął służbę w 1 Brygadzie KOP „Wołyń” na stanowisku komendanta Szkoły dla Podoficerów Zawodowych Piechoty KOP. W roku 1928 jako oficer KOP-u przynależał macierzyście do kadry oficerów piechoty. W dniu 3 września 1928 r. został wyróżniony Odznaką pamiątkową Korpusu Ochrony Pogranicza „Za Służbę Graniczną”. 
Po ukończeniu (w grudniu 1928 roku) Wydziału Prawa Uniwersytetu Stefana Batorego w Wilnie uzyskał dyplom magistra praw. W lutym 1929 r. został przeniesiony z dyspozycji dowódcy 1 Brygady KOP do 6 Brygady KOP „Wilno”, na stanowisko dowódcy Szkoły Podoficerów Niezawodowych 6 Brygady KOP. Zarządzeniem Ministra Spraw Wojskowych z 23 grudnia 1929 r., po odbyciu przewidzianego stażu liniowego (staż ten odbył w dniach od 1 lipca do 14 września 1929 w 1 pułku artylerii polowej) i ukończeniu kursu próbnego, major Paszkiewicz został przyjęty do Wyższej Szkoły Wojennej w Warszawie, w charakterze słuchacza 2 letniego kursu 1929/31 (X Kurs Normalny). W roku 1930, przebywając na kursie w WSWoj., zajmował 485. lokatę na liście starszeństwa majorów piechoty (była to 106. lokata w starszeństwie). Z dniem 1 września 1931 r., po ukończeniu kursu i otrzymaniu dyplomu naukowego oficera dyplomowanego, został przeniesiony do włocławskiego 14 pułku piechoty na stanowisko dowódcy batalionu. W 1932 roku zajmował 92. lokatę wśród majorów piechoty w swoim starszeństwie. Na dzień 1 lipca 1933 roku zajmował w swoim starszeństwie, jako major dyplomowany, 88. lokatę (była to jednocześnie 329. lokata łączna wśród majorów piechoty). We wrześniu 1933 r. dowodził I batalionem 14 pp i w tym samym okresie był wykładowcą wiedzy obywatelskiej na dywizyjnym kursie instruktorskim dla oficerów 4 Dywizji Piechoty (powołanym przy włocławskim pułku). Dowodzony przez niego I batalion 14 pp zajął w 1934 roku I miejsce w zawodach strzeleckich 4 Dywizji Piechoty. Na dzień 5 czerwca 1935 r. zajmował 234. lokatę łączną wśród majorów piechoty (była to 69. lokata w starszeństwie).
Z dniem 31 sierpnia 1935 r. został przeniesiony (zarządzeniem Kierownika Ministerstwa Spraw Wojskowych – gen. bryg. Tadeusza Kasprzyckiego) z 14 pułku piechoty, na stanowisko dowódcy batalionu w 81 pułku piechoty stacjonującym w Grodnie. Następnie otrzymał przydział do Dowództwa Obrony Przeciwlotniczej Ministerstwa Spraw Wojskowych, a od dnia 17 października 1938 roku pełnił służbę jako kierownik Samodzielnego Referatu Bezpieczeństwa w Dowództwie Okręgu Korpusu Nr IX w Brześciu. Awansowany do stopnia podpułkownika dyplomowanego piechoty został ze starszeństwem z dniem 19 marca 1939 r. i 11. lokatą. Na dzień 23 marca 1939 r. nadal zajmował stanowisko kierownika Samodzielnego Referatu Bezpieczeństwa Wojennego w DOK Nr IX.
W czasie wojny obronnej Polski 1939 r. oraz agresji ZSRR na Polskę był dowódcą zgrupowania „Jasiołda” wchodzącego w skład Samodzielnej Grupy Operacyjnej „Polesie”. W końcu września dostał się do niewoli sowieckiej. Był przetrzymywany w obozie w Starobielsku. Wiosną 1940 r. wraz z jeńcami osadzonymi w Starobielsku został przewieziony do Charkowa i rozstrzelany przez funkcjonariuszy Obwodowego Zarządu NKWD w Charkowie oraz pracowników NKWD przybyłych z Moskwy – na mocy decyzji Biura Politycznego KC WKP(b) z 5 marca 1940 roku (część zbrodni katyńskiej). Zamordowani jeńcy są pochowani na Cmentarzu Ofiar Totalitaryzmu w Piatichatkach.
Upamiętnienie.
W dniu 5 października 2007 roku Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 r. w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia”, w maju 2009 r. Wilhelm Paszkiewicz został uhonorowany poprzez zasadzenie Dębu Pamięci przy Szkole Podstawowej im. mjr Henryka Sucharskiego w Mazowszu.

</doc>
<doc id="2785580" url="https://pl.wikipedia.org/wiki?curid=2785580" title="Mathis Landwehr">
Mathis Landwehr

Mathis Landwehr (ur. 30 maja 1980 w Stuttgarcie) – niemiecki aktor i producent filmowy i telewizyjny. 

</doc>
<doc id="2785581" url="https://pl.wikipedia.org/wiki?curid=2785581" title="Shingo Kunieda">
Shingo Kunieda

 – japoński niepełnosprawny tenisista, medalista igrzysk paraolimpijskich z Aten (2004), Pekinu (2008), Londynu (2012) oraz Tokio (2020), medalista igrzysk paraazjatyckich oraz igrzysk FESPIC, producent filmowy.
Życiorys.
Kunieda w wieku 9 lat został zaatakowany przez nowotwór w okolicy rdzenia kręgowego. Spowodowało to paraliż ciała od pasa w dół. Grę w tenisa rozpoczął w wieku jedenastu lat, a rok później wystąpił w pierwszym turnieju, na którym przegrał w pierwszej rundzie. Sześć lat później zadebiutował w zawodowym tourze. W wieku 25 lat był pierwszym Japończykiem, który jako profesjonalista występował w zawodach tenisa na wózkach.
Jego najlepszymi wynikami w kończących sezon mistrzostwach w tenisie na wózkach są zwycięstwa w 2012, 2013 i 2014 roku w singlu oraz w 2012 roku w deblu. W swojej karierze sięgnął po 28 zwycięstw wielkoszlemowych w grze pojedynczej: Australian Open – 11; French Open – 8; Wimbledon – 1; US Open – 8. W grze podwójnej w Wielkim Szlemie odniósł 23 zwycięstwa: Australian Open – 9; French Open – 8; Wimbledon – 4; US Open – 2.
Shingo Kunieda osiągnął pierwszą pozycję w rankingu singlowym w 2006 roku. Rok później awansował także na najwyższe miejsce w rankingu deblowym. Od przegranego półfinału turnieju Masters w listopadzie 2007 roku do porażki w półfinale Masters w 2010 roku nie uległ przeciwnikowi w żadnym meczu w singlu, wygrywając 106 kolejnych spotkań.
W 2008 roku współtworzył film "Dōsōkai" jako jeden z producentów wykonawczych.

</doc>
<doc id="2785583" url="https://pl.wikipedia.org/wiki?curid=2785583" title="Wojna domowa w Jemenie Północnym">
Wojna domowa w Jemenie Północnym

Wojna domowa w Jemenie Północnym – wojna w Jemenie Północnym w latach 1962–1970.
We wrześniu 1962 r. w Jemenie Północnym dokonano zamachu stanu, w wyniku którego rewolucjoniści proklamowali republikę. Rządzący dotychczas krajem imam Muhammad al-Badr zbiegł do Arabii Saudyjskiej, gdzie organizował kontrrewolucję. Rojalistów prócz Arabii Saudyjskiej wsparły m.in. Jordania oraz Wielka Brytania, które dostarczyły im broni i pieniędzy. W wyniku walk w październiku 1962 rojaliści zajęli większą część kraju, z wyjątkiem dużych miast. Po stronie republikanów opowiedział się Egipt, który przysłał im do pomocy 50-tysięczne oddziały wojska. Wybuchła wojna domowa.
W roku 1966 korpus egipski po poniesieniu znacznych strat zmuszony został do wycofania się z rejonów górskich a rok później opuszczenia Jemenu. Trwały walki o stolicę kraju Sanę, której nie udało się jednak zdobyć rojalistom. W roku 1967 na czele rządu stanął generał Abd Allah as-Sallal. Rok później doszło do kolejnej ofensywy na Sanę i tym razem zakończonej niepowodzeniem. We wrześniu 1969 r. republikanie zdobyli ostatni punkt oporu rojalistów w mieście Saada. Walki ustały. W maju 1970 obie strony zawarły porozumienie w wyniku którego wielu rojalistów weszło do władz republiki. Obalony imam al-Badr pozostał na emigracji.

</doc>
<doc id="2785586" url="https://pl.wikipedia.org/wiki?curid=2785586" title="Tenis ziemny na wózkach">
Tenis ziemny na wózkach



</doc>
<doc id="2785588" url="https://pl.wikipedia.org/wiki?curid=2785588" title="20–20–20 club">
20–20–20 club

20–20–20 – w Major League Baseball grupa baseballistów, którzy w jednym sezonie zdobyli co najmniej 20 double'ów, 20 triple'ów oraz 20 home runów. Pierwszym był Frank Schulte, który w sezonie 1911 zdobył 21 home runów, 30 double'ów oraz 21 triple'ów. W całej historii MLB próg ten osiągnęło siedmiu zawodników, ostatnio w 2007 roku byli to Curtis Granderson z Detroit Tigers oraz Jimmy Rollins z Philadelphia Phillies.
Członkowie.
20–20–20–20 club.
Czwartą statystyką braną pod uwagę są skradzione bazy. W historii MLB czterech zawodników zdobyło co najmniej 20 double'ów, 20 triple'ów, 20 home runów oraz 20 skradzionych baz w jednym sezonie. 

</doc>
<doc id="2785589" url="https://pl.wikipedia.org/wiki?curid=2785589" title="Honda Hobio">
Honda Hobio



</doc>
<doc id="2785595" url="https://pl.wikipedia.org/wiki?curid=2785595" title="Paul Depaepe">
Paul Depaepe

Paul Depaepe (ur. 12 października 1931 w Deurne) – belgijski kolarz torowy i szosowy, czterokrotny medalista torowych mistrzostw świata.
Kariera.
Pierwszy sukces w karierze Paul Depaepe osiągnął w 1952 roku, kiedy zwyciężył w szosowym wyścigu Bruksela - Opwijk. Przez trzy kolejne lata zdobywał tytuł mistrza kraju w indywidualnym wyścigu na dochodzenie, a w 1957 roku zdobył złoty medal w wyścigu ze startu zatrzymanego zawodowców podczas torowych mistrzostw świata w Liège. Na rozgrywanych cztery lata później mistrzostwach świata w Zurychu Depaepe był w tej konkurencji drugi, ulegając jedynie Niemcowi Karl-Heinzowi Marsellowi. W swej koronnej konkurencji zdobył jeszcze dwa srebrne medale: podczas mistrzostw świata w Mediolanie (1962), gdzie wyprzedził go tylko Hiszpan Guillermo Timoner oraz podczas mistrzostw świata w Liège (1963), gdzie najlepszy okazał się jego rodak Leo Proost. Łącznie sześciokrotnie zwyciężała na torowych mistrzostwach kraju, jednak nigdy nie wystąpił na igrzyskach olimpijskich. W wyścigach szosowych startował głównie na arenie krajowej, oprócz zwycięstwa z 1952 roku wygrywając także kryterium w Duffel w 1954 roku.

</doc>
<doc id="2785600" url="https://pl.wikipedia.org/wiki?curid=2785600" title="Honda T500">
Honda T500



</doc>
<doc id="2785601" url="https://pl.wikipedia.org/wiki?curid=2785601" title="Brunei na Letnich Igrzyskach Paraolimpijskich 2012">
Brunei na Letnich Igrzyskach Paraolimpijskich 2012

Brunei na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji.
Dla reprezentacji Brunei był to pierwszy start w igrzyskach paraolimpijskich. Dotychczas żaden zawodnik nie zdobył paraolimpijskiego medalu.

</doc>
<doc id="2785606" url="https://pl.wikipedia.org/wiki?curid=2785606" title="Polowanie z wabikiem">
Polowanie z wabikiem

Polowanie z wabikiem (hiszp. "Caza con reclamo" lub "Caza con mochuelo y red") – obraz hiszpańskiego malarza Francisco Goi. 
Seria "kartonów do tapiserii".
Dzieło należy do serii "kartonów do tapiserii" – olejnych obrazów o znacznych rozmiarach, przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Była to pierwsza seria, którą Goya wykonał dla Karola IV (wtedy jeszcze infanta, księcia Asturii) z przeznaczeniem do jadalni pałacu-klasztoru Escorial. Seria została ukończona w 1775 roku, a jej tematem były łowy i wędkarstwo – ulubione rozrywki przyszłego monarchy i jego ojca Karola III. Oprócz "Polowania z wabikiem" w jej skład wchodziły dzieła: "Psy na smyczy", "Polowanie na przepiórki", "Polowanie na dzika", "Myśliwy z psami", "Myśliwy ładujący broń" i "Wędkarz", "Muchachos cazando con un mochuelo" i "Caza muerta". Wykonanie tej serii "kartonów", która została dobrze przyjęta przez książęcą parę, otworzyło Goi drogę do kariery na dworze.
Analiza.
W pierwszym roku pracy jako malarz "kartonów do tapiserii" Goya pracował pod kierunkiem swojego szwagra Francisco Bayeu. Bayeu, doświadczony artysta o niekwestionowanej pozycji na dworze, wykonywał szkice kartonów, nad którymi później pracował Goya. Jego pierwsze projekty są utrzymane w stylu nadwornych projektantów gobelinów, przypominają zwłaszcza prace José del Castillo i Ramona Bayeu, brata Francisca. Dopiero po ukończeniu tej serii i pozytywnej opinii królewskiej rodziny, Goya otrzymał pozwolenie na wykonywanie kartonów według własnych projektów.
Jest to prosta kompozycja o wąskiej gamie kolorów, podobnie jak w pozostałych projektach z pierwszej serii "kartonów". Możliwe, że było to spowodowane wymogami tkaczy, którzy preferowali prostsze wzory, łatwiejsze do wykorzystania w ich pracy. Wydłużony kształt tego dzieła świadczy o tym, że powstały na jego podstawie gobelin mógł wisieć nad drzwiami jadalni lub nad oknem. Kompozycja uwzględnia perspektywę potencjalnego widza, który patrzył na wysoko zawieszony gobelin z dołu. Na obrazie widać stanowisko myśliwego polującego z wabikiem: dwa ptaki zamknięte w klatkach, dominujący pies gończy oraz zamykająca kompozycję sieć. W swoich wczesnych latach Goya interesował się fauną, którą przedstawił na tym obrazie. Siedząca w klatce sowa przypomina wypchanego ptaka – być może z takiego modelu korzystał Goya. Jest podobna do puchaczy, które pojawią się w późniejszych dziełach Goi jako symbol zła. Barwy nieba i roślinności to zlewające się odcienie niebieskiego i zielonego, podobnie jak w stanowiącym parę z tym obrazem dziełem "Psy na smyczy".
W późniejszych projektach Goya znacznie poprawił styl, koloryt i kompozycję, osiągając pod tym względem mistrzostwo w dziele "Parasolka".

</doc>
<doc id="2785609" url="https://pl.wikipedia.org/wiki?curid=2785609" title="George Crum">
George Crum

George Crum, właśc. George Speck (ur. 1828 w Malcie, zm. 22 lipca 1914) – amerykański kucharz Moon’s Lake House w 
Saratoga Springs w stanie Nowy Jork, prawdopodobny wynalazca ziemniaczanych chipsów.
Wynalezienie chipsów.
24 sierpnia 1853 roku do lokalu w którym pracował Crum przyszedł klient, który zamówił frytki. Kiedy kelner przyniósł danie, klient zaczął narzekać na ich grubość. Rozgniewany Crum postanowił przygotować ich całkowite przeciwieństwo. Pokroił ziemniaka w plasterki grubości papieru, usmażył w głębokim tłuszczu na chrupko, przesadnie posolił i doprawił. Wbrew oczekiwaniom kucharza, klient zamiast się rozgniewać wpadł w zachwyt. Chipsy stały się popularne i zasłynęły pod nazwą „Saratoga chips” oraz „ziemniaczanych chrupek”. Crum otworzył swoją własną restaurację w 1860 roku. Ziemniaczane chipsy, które oferował, stały się lokalnym przysmakiem i były nim do czasów prohibicji, kiedy to biznesmen Herman Lay spopularyzował je na obszarze południowo-wschodniego wybrzeża.

</doc>
<doc id="2785610" url="https://pl.wikipedia.org/wiki?curid=2785610" title="Timor Wschodni na Letnich Igrzyskach Paraolimpijskich 2012">
Timor Wschodni na Letnich Igrzyskach Paraolimpijskich 2012

Timor Wschodni na Letnich Igrzyskach Paraolimpijskich 2012 reprezentował 1 zawodnik.
Dla reprezentacji Timoru Wschodniego był to trzeci start w igrzyskach paraolimpijskich. Po raz pierwszy w 2000 roku zawodnik z tego kraju wystąpił na igrzyskach paraolimpijskich jako zawodnik indywidualny, nie startujący pod żadną flagą. Drugi start miał zaś miejsce w 2008 roku.

</doc>
<doc id="2785612" url="https://pl.wikipedia.org/wiki?curid=2785612" title="Robert Varnajo">
Robert Varnajo

Robert Varnajo (ur. 1 maja 1929 w Curzon) – francuski kolarz torowy i szosowy, srebrny medalista szosowych oraz brązowy medalista torowych mistrzostw świata.
Kariera.
Pierwszy sukces w karierze Robert Varnajo osiągnął w 1949 roku, kiedy zwyciężył w szosowym wyścigu ze startu wspólnego na mistrzostwach kraju. W tej samej konkurencji zdobył srebrny medal na szosowych mistrzostwach świata w Moorslede w 1950 roku, ulegając jedynie Australijczykowi Jackowi Hoobinowi. W 1951 roku wygrał Circuit du Mont-Blanc, dwa lata później Paryż - Bourges, a w 1954 roku wygrał jeden z etapów Tour de France. Na torowych mistrzostwach świata w Liège w 1963 roku Varnajo zdobył brązowy medal w wyścigu ze startu zatrzymanego zawodowców, przegrywając tylko z dwoma Belgami: Leo Proostem i Paulem Depaepe. Trzykrotnie zdobywał medale torowych mistrzostw kraju, jednak nigdy nie wystąpił na igrzyskach olimpijskich.

</doc>
<doc id="2785613" url="https://pl.wikipedia.org/wiki?curid=2785613" title="Tor Helness">
Tor Helness

Tor Helness (ur. 25 lipca 1957) – norweski (do 2012 roku) oraz monakijski brydżysta z tytułami World Grand Master (WBF) a także European Grand Master oraz European Champion w kategoriach Open, Junior i Mixed (EBL).
Jego stałym partnerem jest Geir Helgemo.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2785614" url="https://pl.wikipedia.org/wiki?curid=2785614" title="Czarnogóra na Letnich Igrzyskach Paraolimpijskich 2012">
Czarnogóra na Letnich Igrzyskach Paraolimpijskich 2012

Czarnogóra na Letnich Igrzyskach Paraolimpijskich 2012 w Londynie reprezentowała 1 zawodniczka w 1 konkurencji. 
Dla reprezentacji Czarnogóry był to trzeci start w igrzyskach paraolimpijskich (poprzednio w 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2785615" url="https://pl.wikipedia.org/wiki?curid=2785615" title="Leonid Kołumbet">
Leonid Kołumbet



</doc>
<doc id="2785619" url="https://pl.wikipedia.org/wiki?curid=2785619" title="Gobicula">
Gobicula



</doc>
<doc id="2785622" url="https://pl.wikipedia.org/wiki?curid=2785622" title="Miloš Jokić">
Miloš Jokić

Miloš Jokić, ser. Милош Јокић (ur. 7 czerwca 1987 w Čačaku) – serbski piłkarz, grający na pozycji pomocnika.
Kariera piłkarska.
W 2006 rozpoczął karierę piłkarską w Borcu Čačak, skąd był wypożyczony do trzecioligowej Slobody Čačak. Podczas przerwy zimowej sezonu 2007/2008 przeszedł do Metalaca Gornji Milanovac. W latach 2009–2010 występował w klubach Dinamo Vranje, Olimpik Sarajewo, Čukarički Stankom oraz BASK Belgrad. W lutym 2011 przeniósł się do Węgier, gdzie bronił barw zespołów Szolnoki MÁV FC i Vasas SC. W marcu 2012 zasilił skład ukraińskiego Metałurha Zaporoże. Po zakończeniu sezonu 2012/13 opuścił zaporoski klub. 28 lutego 2014 ponownie wrócił do Metałurha Zaporoże. Latem 2015 ponownie opuścił zaporoski klub.

</doc>
<doc id="2785623" url="https://pl.wikipedia.org/wiki?curid=2785623" title="Kahl">
Kahl



</doc>
<doc id="2785624" url="https://pl.wikipedia.org/wiki?curid=2785624" title="Kaboom (film)">
Kaboom (film)

Kaboom – amerykański-francuski film fabularny (komedia fantastycznonaukowa) z 2010 roku w reżyserii Gregga Arakiego. Opowiada historię biseksualnego studenta wpadającego na trop zaginionej w tajemniczych okolicznościach dziewczyny.
Obsada.
Źródło: Filmweb
i inni. 

</doc>
<doc id="2785626" url="https://pl.wikipedia.org/wiki?curid=2785626" title="Rob Brydon">
Rob Brydon

Rob Brydon (właśc. Robert Brydon Jones, ur. 3 maja 1965 w Swansea) – walijski aktor filmowy i głosowy, komik oraz prezenter radiowy i telewizyjny.
Studiował na Royal Welsh College of Music &amp; Drama w Cardiff. Swoją karierę rozpoczął jako prezenter w BBC Radio Wales.
Rob Brydon dwukrotnie nominowany był do nagród BAFTA – w 2009 roku za najlepszy występ komediowy w serialu "Gavin &amp; Stacey" oraz w 2011 roku za najlepszy występ rozrywkowy w programie "The Rob Brydon Show". Dwukrotnie nominowane były także seriale, w których brał udział – "Marion &amp; Geoff" w 2004 roku oraz "The Trip" w 2010 (oba do tytułu najlepszej komedii sytuacyjnej). Otrzymał dwie nagrody British Comedy Awards – w 2000 roku za najlepszy debiut komediowy (w "Marion &amp; Geoff") i w 2001 dla najlepszego telewizyjnego aktora komediowego (za "Human Remains"). Nominacje do nagrody BCA dla najlepszego telewizyjnego aktora komediowego otrzymywał jeszcze trzykrotnie – w 2003 (za "Marion &amp; Geoff" i "Cruise of the Gods"), 2009 (za "Gavin &amp; Stacey") i 2010 roku (za "The Trip", równolegle z nominacją dla najlepszej nowej komedii telewizyjnej). W 2011 roku otrzymał także nominację do nagrody dla najlepszego komika telewizyjnego za program "Would I Lie to You?".

</doc>
<doc id="2785627" url="https://pl.wikipedia.org/wiki?curid=2785627" title="Płaszczowina dukielska">
Płaszczowina dukielska

Płaszczowina dukielska – płaszczowina położona w Karpatach Zewnętrznych.
Płaszczowina dukielska zbudowana jest głównie z iłowcow, piaskowców oraz margli powstałych u schyłku kredy i w paleogenie. W stosunku do pozostałych głównych płaszczowin Karpat Zewnętrznych Polski cechuje się brakiem skał dolnokredowych i niższej części górnej kredy. Basen sedymentacyjny, w którym powstały osady włączone później w skład płaszczowiny dukielskiej leżał na północ od jednostki magurskiej, a na południe od śląskiej, podśląskiej i skolskiej. Geograficznie płaszczowina ta obejmuje w Polsce wschodnią część Beskidu Niskiego i południowe, graniczące ze Słowacją, partie Bieszczadów.

</doc>
<doc id="2785628" url="https://pl.wikipedia.org/wiki?curid=2785628" title="Honda N-One">
Honda N-One

Honda N-One – kei car produkowany przez japoński koncern motoryzacyjny Honda Motor Company od 2012 roku.
Historia i opis modelu.
Pojazd został zaprezentowany po raz pierwszy podczas targów motoryzacyjnych Tokio w 2011 roku jako N4 Concept. Samochód koncepcyjny N4 Concept bazuje na pokazanym w 2009 roku EV-N, a przede wszystkim na serii N z lat 60. i 70. - Honda N360/N500. Auto produkowane jest w Japonii od końca 2012 roku. Pojazd przeznaczony jest jedynie na rodzimy rynek motoryzacyjny.
Auto napędzane jest trzycylindrowym silnikiem o pojemności 660 cm³ z turbosprężarką w mocniejszej wersji oraz z napędem na przednią oś lub cztery koła. Ceny auta wahają się w okolicy 11 tysięcy Euro.
Samochód występuje także w wersji Mugen, która od seryjnych wersji nie jest mocniejsza, a różni się wyglądem. Zmodyfikowana wersja wyposażona jest w inny tylny zderzak, poszerzone progi, nowy przedni zderzak ze światłami LED w opcji oraz dwie centralne końcówki układu wydechowego. We wnętrzu auta wersja Mugen posiada aluminiowe pedały, kolorowe wstawki na desce rozdzielczej oraz wskaźnik turbodoładowania w wersjach ze sprężarką.
We wnętrzu pojazdu centralną konsolę zastąpił dotykowy ekran multimedialny.
Wyposażenie.
Standardowo auto wyposażone jest w system VSA, system zapobiegający staczaniu się pojazdu (elektroniczny hamulec - HSA), kurtyny i poduszki powietrzne, automatyczną klimatyzację.

</doc>
<doc id="2785633" url="https://pl.wikipedia.org/wiki?curid=2785633" title="Push the Button (album The Chemical Brothers)">
Push the Button (album The Chemical Brothers)

Push the Button jest piątym albumem studyjnym brytyjskiego zespołu The Chemical Brothers grającego muzykę big beat. Pierwsze wydanie pojawiło się w styczniu 2005 roku. Album został nagrodzony Nagrodą Grammy dla najlepszego albumu muzyki elektronicznej/tanecznej w styczniu 2006 roku. Zdobył złotą płytę Brytyjskiego Przemysłu Fonograficznego 28 stycznia 2005 roku.
Lista utworów.
Wszystkie utwory zostały napisane przez Toma Rowlandsa oraz Eda Simonsa, a niektóre były częściowo pisane także przez inne osoby wymienione poniżej.
Wydane single.
Galvanize był pierwszym singlem z albumu, opublikowanym tydzień przed wydaniem albumu. Osiągnął 3 miejsce w UK Singles Chart. Believe był drugim singlem z albumu, wydanym w maju 2005 roku. Osiągnął 18 miejsce. The Boxer był trzecim singlem z albumu, wydanym w lipcu 2005 roku. Osiągnął 41 miejsce.

</doc>
<doc id="2785635" url="https://pl.wikipedia.org/wiki?curid=2785635" title="Vanuatu na Letnich Igrzyskach Paraolimpijskich 2012">
Vanuatu na Letnich Igrzyskach Paraolimpijskich 2012

Vanuatu na Letnich Igrzyskach Paraolimpijskich 2012 reprezentował 1 zawodnik.
Dla reprezentacji Vanuatu był to trzeci start w igrzyskach paraolimpijskich (poprzednio w 2000 i 2008 roku). Dotychczas żaden zawodnik z tego kraju nie zdobył paraolimpijskiego medalu.

</doc>
<doc id="2785636" url="https://pl.wikipedia.org/wiki?curid=2785636" title="Koło Obserwatora">
Koło Obserwatora

Koło Obserwatora, niem. "Wachtberg" (341 m n.p.m.) – wzniesienie w południowo-zachodniej Polsce, w Sudetach Zachodnich, na Obniżeniu Żytawsko-Zgorzeleckim we wschodniej części Kotliny Turoszowskiej. Zaliczane jest do Korony Sudetów Polskich.
U podnóża południowych i zachodnich zboczy wzniesienia położona jest dawna przygraniczna wieś Markocice, obecnie wschodnia dzielnica Bogatyni
Wschodnim zboczem w pobliżu szczytu wzniesienia przebiega granica państwowa między Czechami i Polską.
Położenie i opis.
Wzniesienie położone jest w południowo-wschodniej części Obniżenia Żytawsko-Zgorzeleckiego, około 2,8 km na południowy wschód od centrum miejscowości Bogatynia.
Wzniesienie Koło Obserwatora jest najwyższym wzniesieniem Obniżenia Żytawsko-Zgorzeleckiego. Wyrasta we wschodniej części Kotliny Turoszowskiej na tle sporo wyższych gór w okolicy, na wschód od dzielnicy Bogatyni Markocic w kształcie wydłużonej, rozległej mało wyraźnej kopuły z łagodnymi zboczami. Zbocze południowe wyraźnie opada w kierunku Markocic, położonych w dolinie potoku Miedzianka. Powierzchnia wierzchowiny jest łagodnie wyrównana, co sprawia, że z daleka wierzchołek wzniesienia jest trudno rozpoznawalny. Natomiast położenie wzniesienia, kształt i płaska część szczytowa czynią je rozpoznawalnym w terenie.
Wzniesienie w większości porastają dzikie łąki z pojedynczymi grupami drzew i krzewów, a w okolicy kamieniołomu, na południowym zboczu rośnie niewielki las. Część powierzchni zboczy zajmują nieużytki. Nieliczne ciągi drzew i krzewów rosnące na wzniesieniu wyznaczają przebieg dawnych miedz i polnych dróg. 
Wnętrze wzniesienia zbudowane jest z fragmentów bloku karkonosko-izerskiego, przede wszystkim z gnejsów i granitów rumburskich, w kilku miejscach starsze skały przebite są przez trzeciorzędowe bazalty. Szczyt i zbocza wzniesienia pokrywa warstwa młodszych osadów glin, żwirów, piasków i lessów z okresu zlodowaceń plejstoceńskich i osadami powstałymi w chłodnym, peryglacjalnym klimacie.
U podnóża wzniesienia, wzdłuż potoku Miedzianka, rzecznym wąwozem prowadziła w przeszłości linia „Saksońskiej Kolei Wąskotorowej”, po której pozostały szyny na dawnym przejeździe kolejowo-drogowym w Markocicach oraz ślady po nasypach kolejowych. Tuż za granicą, w czeskich Heřmanicach, na lewym brzegu Miedzianki stoją zrujnowane budynki byłej stacji kolejowej oraz magazynów i składów. 
W pobliżu wzniesienia stoi maszt telefonii komórkowej, zaś w pobliżu, na wzgórzu Obserwator, niem. "Steinberg" (315 m n.p.m.) znajduje się dawny przekaźnik telewizyjny dla Programu 2 TVP, wybudowany w 1972, później również wykorzystywany jako maszt telefonii komórkowej. Na północnym, łagodnie opadającym zboczu Obserwatora znajdują się również pozostałości (nieliczne płyty nagrobne) niemieckiego cmentarza urnowego, po II wojnie światowej opuszczonego i zdewastowanego. Na wzgórzu znajdują się także pozostałości pomnika poświęconego niemieckim mieszkańcom Markocic (niem. "Markersdorf"), poległym podczas I wojny światowej.
Na południowym zboczu, w niedalekiej odległości od szczytu, znajduje się wyrobisko nieczynnego kamieniołomu bazaltu „Bartek”, w którym widać dobrze rozwinięty system regularnych spękań związanych z kurczeniem się lawy wulkanicznej podczas stygnięcia. Kamieniołom uruchomiono w latach 60. XX w. na użytek budowy Kombinatu Energetyczno-Górniczego. Słupy bazaltowe wydobywane z kamieniołomu na wzgórzu wykorzystywane były w przeszłości jako gotowy materiał budowlany. Stosowano go w okolicy do budowy ogrodzeń oraz obwałowań koryt rzecznych itp. Słupami obwałowany został potok Miedzianka.

</doc>
<doc id="2785637" url="https://pl.wikipedia.org/wiki?curid=2785637" title="Wanuatu na Letnich Igrzyskach Paraolimpijskich 2012">
Wanuatu na Letnich Igrzyskach Paraolimpijskich 2012



</doc>
<doc id="2785640" url="https://pl.wikipedia.org/wiki?curid=2785640" title="Juan González (baseballista)">
Juan González (baseballista)

Juan Alberto González Vázquez (ur. 20 października 1969) – portorykański baseballista, który występował na pozycji zapolowego przez 17 sezonów w Major League Baseball.
Kariera.
30 maja 1986 roku w wieku 16 lat podpisał kontrakt jako wolny agent z Texas Rangers i początkowo występował w klubach framerskich "Rangersów", między innymi w Oklahoma City 89ers. W MLB zadebiutował 1 września 1989. Przez pierwsze dwa sezony rozegrał zaledwie 49 spotkań.
W sezonie 1992 był najlepszy w American League w liczbie zdobytych home runów (43), zaś rok później w liczbie zdobytych home runów (46) i w slugging percentage (0,632). W 1996 i 1998 roku został wybrany MVP American League. W sezonie 1998 zwyciężył w klasyfikacji zdobytych doubles (50) i zaliczonych RBI (150). W 2000 roku w ramach wymiany przeszedł do Detroit Tigers, w którym występował przez sezon. W styczniu 2002 podpisał kontrakt z Cleveland Indians. Będąc zawodnikiem Indians, wystąpił po raz trzeci i ostatni w Meczu Gwiazd MLB.
Rok później ponownie jako zawodnik Texas Rangers zdobył 400. home runa w karierze. W styczniu 2004 podpisał kontrakt wart 4,5 miliona dolarów z Kansas City Royals i był to wówczas jeden z najwyższych kontraktów w historii tego klubu. W sezonie 2005 zagrał tylko jeden mecz w Cleveland Indians, z powodu zerwania ścięgna podkolanowego. W późniejszym okresie występował jeszcze w zespołach Minor League Baseball. W 2007 roku grał w zespole Gigantes de Carolina z portorykańskiej ligi zawodowej Liga de Béisbol Profesional Roberto Clemente.

</doc>
<doc id="2785641" url="https://pl.wikipedia.org/wiki?curid=2785641" title="Galaktao">
Galaktao

Galaktao - debiutancki album duetu hip-hopowego Paresłów. Wydawnictwo ukazało się 24 marca 2001 roku nakładem wytwórni muzycznej Baza Lebel w dystrybucji Pomaton EMI. Płytę poprzedził singel do utworu tytułowego.
Lista utworów.
Opracowano na podstawie materiału źródłowego.

</doc>
<doc id="2785644" url="https://pl.wikipedia.org/wiki?curid=2785644" title="Bitwa o Obuchowo">
Bitwa o Obuchowo

Bitwa o Obuchowo – bitwa stoczona 26 września 1920 roku przez 4 pułk Strzelców Podhalańskich (4 pspodh), pod dowództwem ppłk Mieczysława Boruty-Spiechowicza z oddziałami sowieckiej 5, 6 i 56 Dywizji Strzelców w czasie bitwy nad Niemnem w wojnie polsko-bolszewickiej.
Walki.
Podczas bitwy nad Niemnem 21 Dywizja Górska gen. Andrzeja Galicy, wchodząca w skład 2 Armii gen. Edwarda Rydza-Śmigłego, otrzymała rozkaz opanowania Indury i uchwycenia przeprawy na Niemnie w Komatowie; zadaniem tym obarczono 2 Brygadę Górską. Jej natarcie postępowało powoli z powodu ciężkich walk z przeciwnikiem. Do wieczora 23 września zajęto Dubów. O 4.00 rano następnego dnia III batalion 4 pspodh ruszył wzdłuż drogi Dubówka-Indura. Na lewo od niego posuwał się I batalion. Atak wspierały dwie baterie 1 pułku artylerii górskiej. 
Wzgórza na zachód od Indury obsadzały pododdziały 5 Dywizji Strzelców, które kilkakrotnie przechodziły do kontrataku, starając się powstrzymać działania Polaków. Po całodziennych walkach II i III batalion ostatecznie opanowały Indurę około godziny 22. W południe 25 września ppłk Boruta-Spiechowicz otrzymał rozkaz kontynuowania marszu na Komatów. Gdy II batalion majora M. Kosteckiego, stanowiący straż przednią pułku, forsownym marszem osiągnął brzeg Niemna przed godziną 17, most na rzece stał w ogniu. Wobec braku środków przeprawowych batalion obsadził brzeg Niemna i oczekiwał nadejścia reszty pułku. Wieczorem 4 pspodh otrzymał pontony i 26 września 30 minut po północy rozpoczął przeprawę; zakończyła się po dwóch godzinach, bez przeszkód ze strony nieprzyjaciela. Rosjanie prawdopodobnie nie zauważyli przeprawiających się oddziałów polskich. 
Batalion mjr. Kosteckiego o godzinie 3.00 stanął pod Obuchowem, gdzie kwaterował rosyjski 48 pułk strzelców z kompanią saperów. Rosjanie, jak to zdarzało się często w oddziałach Armii Czerwonej, nie wystawili ubezpieczeń, czując się pewnie za rzeką w odległości kilkunastu kilometrów od linii frontu. Batalion nagłym atakiem rozbił zaskoczonego przeciwnika i ścigając czerwonoarmistów napotkał tabory 6 i 56 Dywizji Strzelców, które uciekały z Grodna w kierunku południowo-wschodnim. Zaciętą walkę z osłoną taborów rozstrzygnęło pojawienie się I batalionu kpt. K. Jacorzyńskiego. Strzelcy podhalańscy zdobyli pięćdziesiąt wozów taborowych i wzięli do niewoli około trzystu czerwonoarmistów z 48 ps wraz z dowódcą i komisarzem pułku. Dowiedziawszy się od jeńców, że dwiema równoległymi drogami cofają się na Skidel kolumny 6 i 56 Dywizji Strzelców, ppłk Boruta-Spiechowicz podjął próbę przecięcia nieprzyjacielowi obu dróg odwrotu. II batalion 4 pspodh otrzymał rozkaz obsadzenia wzgórza 134 koło Żydomli, I batalion wzgórza 154 koło Obuchowicz, zaś III batalion stanął w Obuchowie jako odwód pułku.
Maszerujące na wyznaczone pozycje bataliony I i III zostały zaatakowane przez silne oddziały 56 Dywizji Strzelców, które pod naciskiem 1 BGór. i 22 Dywizji Ochotniczej (DOchot.) wycofywały się spod Grodna. II batalion napotkał Rosjan na północ od skrzyżowania drogi z torem kolejowym i został odrzucony w kierunku Żydomli. Na tyły związanego ciężką walką batalionu spadła szarża kawalerii. Podczas zaciętej walki wręcz grupy żołnierzy skupione wokół swoich oficerów broniły się bagnetami i granatami. Batalion poniósł duże straty. Mjr Kostecki, dwukrotnie ranny, dostał się do niewoli. Otoczony przez czerwonoarmistów dowódca 2 kompanii cekaemów, popełnił samobójstwo. 
Kilkudziesięciu żołnierzy dostało się do niewoli. Równie silnie atakowany I batalion nie doszedł do wzgórza 154 i rozpoczął odwrót na Obuchowo. Wówczas ppłk Boruta-Spiechowicz wprowadził do walki III batalion i osobiście poprowadził go do kontrataku. Po opuszczeniu Obuchowa batalion został zaatakowany przez oddziały 56 Dywizji Strzelców i musiał przejść do obrony. Ppłk Spiechowicz wysłał na pomoc I batalionowi dwie kompanie, a z dwiema pozostałymi zdołał dotrzeć do walczącego III batalionu. Wspólnie przeprowadzony kontratak odrzucił chwilowo przeciwnika. Odbito rannego mjr Kosteckiego i oba bataliony wycofały się do Obuchowa. Pododdziały 4 pspodh zajęły stanowiska na północnym i wschodnim skraju miasta. Nieprzyjaciel, który skoncentrował znaczne siły na południe i wschód od Obuchowa, o godzinie 13.00 zaczął obchodzić miasto od wschodu i południa, z zamiarem opanowania przeprawy pod Komatowem. Nad pułkiem zawisła groźba okrążenia.
Kontratak kompanii z III batalionu tylko na krótko zatrzymał Rosjan. Dopiero kiedy około 14:00 nadciągnął z pomocą 3 pspodh, Rosjanie przystąpili do odwrotu. Strzelcy podhalańscy, mimo dużych strat i zmęczenia walką, niezwłocznie rozpoczęli pościg i wieczorem dotarli do Kotry. Nie zdołali jednak dogonić szybko uchodzącego przeciwnika. 4 pspodch okazał się zbyt słaby, aby zatrzymać pod Obuchowem cofające się spod Grodna oddziały 6 i 56 Dywizji Strzelców. Dowództwo polskie nie wykorzystało szansy otoczenia znacznych sił sowieckich już nad Niemnem. Przeciwnik poniósł znaczne straty, a nade wszystko stracił kilka cennych godzin. 
Bitwa pod Obuchowem opóźniła odwrót głównych sił 3 Armii Władimira Łazariewicza i pośrednio zadecydowała o jej losie. Oddziały polskiej grupy uderzeniowej, nacierającej przez Druskienniki na głębokie tyły wojsk Michaiła Tuchaczewskiego, zdążyły przeciąć Rosjanom drogę odwrotu pod Krwawym Borem i Lidą, gdzie wojska Łazarewicza poniosły ostateczną klęskę. 
Pod Obuchowem Polacy stracili trzydziestu poległych, 175 rannych i jeńców (wzięci do niewoli strzelcy podhalańscy zostali uwolnieni przez kawalerię polską pod Lidą). Podhalanie wzięli siedmiuset jeńców, działo, trzy cekaemy, pięćdziesiąt wozów taborowych.
Walki żołnierzy polskich o Grodno zostały upamiętnione na Grobie Nieznanego Żołnierza w Warszawie, napisem na jednej z tablic w II RP i po 1990 r. – „GRODNO – OBUCHOWO 20 – 25 IX 1920".

</doc>
<doc id="2785645" url="https://pl.wikipedia.org/wiki?curid=2785645" title="Wojna domowa w Jemenie Płn">
Wojna domowa w Jemenie Płn



</doc>
<doc id="2785648" url="https://pl.wikipedia.org/wiki?curid=2785648" title="Mohamed Slim Ben Othman">
Mohamed Slim Ben Othman

Slim, właśc. Mohammed Ben Otman (ur. 18 listopada 1989 w Tunisie) - tunezyjski piłkarz, grający na pozycji pomocnika.
Kariera piłkarska.
Kariera klubowa.
Do 2011 występował w Stade Tunisien. W marcu 2012 zasilił skład ukraińskiego Metałurha Zaporoże. Po zakończeniu sezonu 2012/13 opuścił zaporoski klub.

</doc>
<doc id="2785649" url="https://pl.wikipedia.org/wiki?curid=2785649" title="Honda Argento Vivo">
Honda Argento Vivo

Honda Argento Vivo – sportowy roadster marki Honda zaprojektowany przez włoskie studio Pininfarina. Protoplasta modelu S2000.
Bardzo niska sylwetka auta została wykończona przednim pasem z wąskimi reflektorami, a nadwozie auta wykonano z aluminium oraz włókna szklanego. Samochód wyposażono także w twardy, składany dach. We wnętrzu dominuje skóra, aluminium i drewno.
2,5 l, 5-cylindrowy silnik o mocy 190 KM napędzający tylne koła. Po prezentacji samochód zdobył kilka nagród branżowych.
Zaprojektowana przez Pininfarine Honda spodobała się Sułtanowi Brunei, który zamówił do swej kolekcji pięć pojazdów ze zmianą zawieszenia, hamulców, skrzyni biegów oraz zapożyczonego od Mercedesa silnika – 7,3 l V12 AMG. Każdy z nich kosztował ponad 2 mld USD.

</doc>
<doc id="2785650" url="https://pl.wikipedia.org/wiki?curid=2785650" title="Incydent lotu TACA Airlines 110">
Incydent lotu TACA Airlines 110

Incydent lotu TACA Airlines 110 miał miejsce 24 maja 1988. Samolot Boeing 737-3T0 linii lotniczych TACA Airlines, lecący z Belize City (Port lotniczy Philip S.W. Goldson) do Nowego Orleanu (Port lotniczy Nowy Orlean-Louis Armstrong) musiał lądować awaryjnie na trawiastym wale opodal kanału z powodu awarii obu silników. Na pokładzie samolotu znajdowało się 45 osób (w tym 7 członków załogi).
Załoga.
Kapitan: Carlos Dardano – wówczas 29-letni pilot. W 1982 został postrzelony w Salwadorze, w wyniku czego stracił lewe oko. Pomimo uszkodzenia wzroku zdobył licencję pilota liniowego.
Pierwszy oficer: Diamecio Lopez – miał ponad 12 000 godzin nalotu.
Kapitan Arturo Soley – pracujący dla TACA jako instruktor pilotażu. W tym dniu pełnił rolę obserwatora Boeinga 737, który zasilił flotę dwa tygodnie przed incydentem.
Przebieg lotu.
Boeing 737-3T0 leciał nad Zatoką Meksykańską i zmagał się z silną burzą, gradem i turbulencjami. Przy schodzeniu na wysokość 16 500 stóp () zgasły światła, przyrządy (oprócz wysokościomierza i sztucznego horyzontu, które posiadają własne zasilanie awaryjne), a także silniki. Załoga uruchomiła generator awaryjny (APU), który przywrócił zasilanie i najważniejsze systemy ponownie zaczęły działać, ale samolot nadal szybował. Aby uruchomić silniki załoga musiała przeprowadzić procedurę pełnego restartu. Lewy silnik zaczął ponownie pracować na wysokości 1,5 km. Po chwili zaczął pracować również drugi silnik. Okazało się jednak, że silniki nie wytwarzają ciągu, a przyrządy pokładowe pokazały, że silniki zaczynają się przegrzewać (zjawisko znane jako: gorący start). W związku z tym załoga została zmuszona do wyłączenia silników. Kapitan podjął decyzję o wodowaniu, będąc na wysokości 1500 stóp. Jednak po chwili pojawiła się inna możliwość: wał przeciwpowodziowy, który przebiegał równolegle do kanału, na którym załoga postanowiła wodować. Aby znaleźć się w poprawnej pozycji do lądowania kapitan musiał wykonać ślizg boczny. Samolot wylądował na terenie instalacji agencji NASA. Po raz pierwszy w historii Boeing 737 wylądował bezpiecznie z niedziałającymi silnikami poza lotniskiem.
Przyczyny awarii i następstwa.
Zanim śledczy NTSB poznali przyczynę awarii silników musieli zabrać samolot z wału przeciwpowodziowego, ponieważ zaczął zapadać się w grunt. Aby to uczynić, wymieniono prawy silnik, opróżniono zbiorniki z paliwa, pozostawiając minimalną ilość potrzebną do krótkiego lotu do Nowego Orleanu. Następnie piloci testowi Boeinga wystartowali z grobli, na której wcześniej samolot wylądował awaryjnie (wystarczyło zaledwie ok. 360 metrów rozbiegu).
Śledczy NTSB badali jak silniki radzą sobie z dużą ilością wody. Okazało się, że przy pełnej mocy silniki bez żadnych problemów radziły sobie z deszczem, natomiast silniki z mocą zredukowaną do biegu jałowego nie wytrzymywały tak dużej ilości wody. Ważnym czynnikiem był fakt, że woda gromadziła się w silnikach w wyniku zasysania zarówno deszczu, jak i gradu, który następnie topił się w najcieplejszych obszarach silników. Silniki stosowane w tym modelu Boeinga 737 zaprojektowane były tak, aby grad nie mógł dostać się do wnętrza. Lecz brano pod uwagę tylko ziarna o średnicy od 2,5 do 5 cm, natomiast mniejsze ziarna bez problemu mogły dostać się do środka.
Pilotom nie udało się ponownie uruchomić silników, ponieważ wystąpiło zjawisko gorącego startu, które doprowadziło do zapalenia silników i stopienia łopatek. Było to wynikiem zbyt dużej ilości paliwa w stosunku do ilości powietrza. 
Samolot po miesiącu powrócił do latania.
Aby w przyszłości zapobiec takiej awarii, zmieniono kształt kołpaka wentylatora i odstęp pomiędzy łopatkami, dzięki czemu mniej gradu wpadało do środka silnika. Dodano również więcej drenów, usuwających wodę z jego środka.
11 odcinek serii 11 w serialu "Katastrofa w przestworzach" pt. „Brak miejsca na lądowanie” („Nowhere to Land”) przedstawia incydent w czasie lotu TACA Airlines 110.

</doc>
<doc id="2785651" url="https://pl.wikipedia.org/wiki?curid=2785651" title="Ziegenhals">
Ziegenhals



</doc>
<doc id="2785654" url="https://pl.wikipedia.org/wiki?curid=2785654" title="Gualtiero Sigismondi">
Gualtiero Sigismondi

Gualtiero Sigismondi (ur. 25 lutego 1961 w Ospedalicchio di Bastia Umbra) – włoski duchowny katolicki, biskup Orvieto-Todi od 2020.
Życiorys.
Święcenia kapłańskie otrzymał 29 czerwca 1986 i został inkardynowany do archidiecezji Perugii. Był m.in. wicerektorem i ojcem duchownym seminarium w Perugii, wykładowcą instytutu w Asyżu oraz regionalnym asystentem generalnym Akcji Katolickiej.
3 lipca 2008 papież Benedykt XVI mianował go ordynariuszem diecezji Foligno. Sakry biskupiej udzielił mu 12 września 2008 ówczesny arcybiskup Perugii- Giuseppe Chiaretti.
4 marca 2017 otrzymał nominację na asystenta kościelnego włoskiej Akcji Katolickiej.
7 marca 2020 papież Franciszek mianował go biskupem diecezji Orvieto-Todi. Ingres odbył się 28 czerwca 2020.

</doc>
<doc id="2785655" url="https://pl.wikipedia.org/wiki?curid=2785655" title="Nicolas de Crécy">
Nicolas de Crécy

Nicolas de Crécy (ur. 29 września 1966 w Lyonie) — francuski twórca komiksów (rysownik, scenarzysta) oraz ilustrator. Wielokrotnie nagradzany, zdobywca m.in. nagrody Alph'Art za najlepszy album komiksowy na Międzynarodowym Festiwalu Komiksu w Angoulême w 1998 r. ("Dziadek Leon. Brzydki, biedny i chory" do scenariusza Sylvaina Chometa). Twórca komiksów: "Foligatto", "Dziadek Leon" (wydanie polskie w dwóch tomach po 160 i 200 stron Egmont Polska, 2008 i 2009r.), "Pan Owoc" (wydanie polskie" Timof i cisi wspólnicy, 2010r.), "Prosopopus", "Salvatore".

</doc>
<doc id="2785657" url="https://pl.wikipedia.org/wiki?curid=2785657" title="Kadyjiwci">
Kadyjiwci

Kadyjiwci (ukr. Кадиївці) – wieś na Ukrainie, w obwodzie chmielnickim, w rejonie kamienieckim.

</doc>
<doc id="2785658" url="https://pl.wikipedia.org/wiki?curid=2785658" title="Pryworottia (obwód chmielnicki)">
Pryworottia (obwód chmielnicki)

Pryworottia (ukr. Привороття) – wieś na Ukrainie, w obwodzie chmielnickim, w rejonie kamienieckim.
Wieś położona była w pierwszej połowie XVII wieku w województwie podolskim.

</doc>
<doc id="2785659" url="https://pl.wikipedia.org/wiki?curid=2785659" title="Słobidka-Małynowećka">
Słobidka-Małynowećka

Słobidka-Małynowećka (ukr. Слобідка-Малиновецька) – wieś na Ukrainie, w obwodzie chmielnickim, w rejonie kamienieckim.

</doc>
<doc id="2785660" url="https://pl.wikipedia.org/wiki?curid=2785660" title="Sokił (obwód chmielnicki)">
Sokił (obwód chmielnicki)

Sokił (ukr. Сокіл) – wieś na Ukrainie, w obwodzie chmielnickim, w rejonie kamienieckim.

</doc>
<doc id="2785662" url="https://pl.wikipedia.org/wiki?curid=2785662" title="Mester és Tanítványai">
Mester és Tanítványai

Mester és Tanítványai (z węg. „Mester i uczniowie”) – węgierska grupa muzyczna, założona przez Tamása Mestera i funkcjonująca w latach 1993–1995. Grupa nagrała dwa albumy: "Hívők földjén" oraz "II."; oba osiągnęły na Węgrzech status złotej płyty.

</doc>
<doc id="2785663" url="https://pl.wikipedia.org/wiki?curid=2785663" title="Subicz">
Subicz

Subicz (ukr. Субіч) – wieś na Ukrainie, w obwodzie chmielnickim, w rejonie kamienieckim.

</doc>
<doc id="2785664" url="https://pl.wikipedia.org/wiki?curid=2785664" title="Surża">
Surża

Surża (ukr. Суржа) – wieś na Ukrainie, w obwodzie chmielnickim, w rejonie kamienieckim

</doc>
<doc id="2785665" url="https://pl.wikipedia.org/wiki?curid=2785665" title="Ustia (obwód chmielnicki)">
Ustia (obwód chmielnicki)

Ustia (ukr. Устя) – wieś na Ukrainie, w obwodzie chmielnickim, w rejonie kamienieckim, u ujścia Smotryczy do Dniestru, na brzegu którego znajduje się przystań promowa. W 2001 roku liczyła 529 mieszkańców.
Historia.
Wieś została w roku 1403 darowana przez króla Władysława Jagiełłę rycerzowi Piotrowi Kaczorkowi, co wiązało się ze służbą wojskową z jedną kopią i dwoma łucznikami. Późniejszymi właścicielami byli (XVI-XVIII wiek) Ćwikłowski, Sroczyński, Czermińscy, Starzyńscy, Dębowscy, Siekierzyńscy, Kawieccy, a w XIX wieku Glinka, Regulski, Wiśniowski i Dwerniccy. Po roku 1920 w granicach ZSRR, a od roku 1990 niepodległej Ukrainy.
Wieś była wielokrotnie napadana i palona przez Tatarów, a to z powodu dogodnego brodu na Dniestrze, którym ciągnęły na Pokucie i dalej, w stronę Lwowa, Zamościa i Lublina czambuły tatarskie (tzw trakt wołoski). Wojska koronne często uderzały w tym miejscu na Tatatów, np.: (Stefan Chmielecki w 1629 roku) i Turków (Kazimierz Jan Sapieha w 1694).
Pod koniec XIX wieku z przystani we wsi kursował przez Dniestr prom parowy. W miejscowości znajdowały się karczma i szkoła oraz wybudowana w roku 1866 cerkiew św. Paraskewy, która zastąpiła starą, drewnianą, wzmiankowaną już w roku 1565.
W roku 1923 we wsi założono artel (spółdzielnię produkcyjną) „Snip”.
Za uzyskanie w latach 1937-1939 wysokich plonów (15 cetnarów ziarna z hektara) miejscowy kołchoz „Czerwonyj Żowteń” został zaproszony do udziału we wszechzwiązkowej wystawie kołchoźników w 1939 i 1940 roku.
22 czerwca 1986 roku we wsi wzniesiono pomnik Mykoły Budniaka (1961-1981), pochodzącego ze wsi żołnierza, który zginął w Afganistanie.

</doc>
<doc id="2785666" url="https://pl.wikipedia.org/wiki?curid=2785666" title="Ludwik Malendowicz">
Ludwik Malendowicz

Ludwik Kazimierz Malendowicz (ur. 1942 w Swarzędzu) – polski endokrynolog, profesor nauk medycznych, nauczyciel akademicki i filatelista.
Życiorys.
W 1966 ukończył studia na Wydziale Lekarskim Akademii Medycznej w Poznaniu. W 1969 uzyskał stopień naukowy doktora, habilitował się w 1975. W 1987 otrzymał tytuł profesorski w zakresie nauk medycznych. Zawodowo od czasu studiów związany z Katedrą i Zakładem Histologii i Embriologii macierzystej uczelni (przekształconej w międzyczasie w Uniwersytet Medyczny). W 1994 objął stanowisko profesora zwyczajnego. W latach 1984–1990 zajmował stanowisko dziekana Wydziału Lekarskiego. W pracy naukowej specjalizuje się w zagadnieniach z zakresu biologii komórki, endokrynologii doświadczalnej, histologii i morfometrii. Prowadził badania m.in. nad strukturą i czynnościami kory nadnercza i tarczycy, wpływem neuropeptydów na gruczoły dokrewne oraz regulację metabolizmu. Znalazł się wśród najczęściej cytowanych polskich naukowców z dziedziny nauk biomedycznych. Zasiadał w Komitecie Nauk Fizjologicznych Polskiej Akademii Nauk.
Jest filatelistą. W 1961 został członkiem Polskiego Związku Filatelistów. Był przewodniczącym koła miejskiego, zarządu okręgu poznańskiego, a w latach 1994–2002 i 2006–2011 pełnił funkcję prezesa zarządu głównego PZF, po czym został prezesem honorowym tej organizacji. Był współorganizatorem licznych krajowych i międzynarodowych wystaw filatelistycznych, został również sędzią międzynarodowym z zakresu filatelistyki.
Odznaczony m.in. Krzyżem Kawalerskim (2005) i Krzyżem Oficerskim (2011) Orderu Odrodzenia Polski. W 2013 otrzymał tytuł doktora honoris causa Uniwersytetu Przyrodniczego w Poznaniu.

</doc>
<doc id="2785668" url="https://pl.wikipedia.org/wiki?curid=2785668" title="Howory">
Howory

Howory (ukr. "Говори") - wieś w rejonie wońkowieckim obwodu chmielnickiego. 

</doc>
<doc id="2785669" url="https://pl.wikipedia.org/wiki?curid=2785669" title="Hrymiaczka">
Hrymiaczka

Hrymiaczka (ukr. "Hrymjaczka") - wieś w rejonie wońkowieckim obwodu płoskirowskiego.

</doc>
<doc id="2785671" url="https://pl.wikipedia.org/wiki?curid=2785671" title="Żeniszkowce">
Żeniszkowce

Żeniszkowce (ukr. "Żenyszkiwci") - wieś na Ukrainie w rejonie wońkowieckim obwodu płoskirowskiego. 
Pod rozbiorami siedziba gminy Żeniszkowce w powiecie latyczowskim guberni podolskiej.

</doc>
<doc id="2785672" url="https://pl.wikipedia.org/wiki?curid=2785672" title="Majdan Aleksandrowski">
Majdan Aleksandrowski

Majdan Aleksandrowski (ukr. "Majdan-Ołeksandriwśkyj") - wieś na Ukrainie w rejonie wińkowieckim obwodu chmielnickiego.

</doc>
<doc id="2785674" url="https://pl.wikipedia.org/wiki?curid=2785674" title="Lot falowy">
Lot falowy

Lot falowy – w szybownictwie lot z wykorzystaniem „noszeń falowych” – prądów wznoszących w atmosferze o przekroju rozległych fal powstających w szybko przemieszczającej się masie powietrza (wietrze) za przeszkodą górską, lub uskokiem terenowym. W szczególnych warunkach fale powietrzne mogą powstawać także nad płaskim terenem na skutek dużych różnic prędkości i kierunku wiatru na różnych wysokościach.
Mechanizm.
Zjawisko powstawania noszeń falowych jest podobne do powstawania fal w rzece. Szybko przemieszczające się powietrze po napotkaniu przeszkody orograficznej w postaci pasma gór spiętrza się po stronie nawietrznej i odchyla ku górze, a po stronie zawietrznej nie spływa laminarnie przy zboczu, lub dużym uskoku terenowym, lecz tworzy potężne wiry o poziomej osi, rotory, wywołujące falowanie powietrza. Fale te, w zależności od prędkości wiatru, wysokości przeszkody czy uskoku terenu, mogą sięgać wysoko w stratosferę. Fale powstające nad równinami mają bardziej złożoną strukturę, a podłożem wymuszającym falowanie warstw górnych jest masa zalegającego niżej powietrza o odmiennej charakterystyce.
Związane zjawiska.
W specyficznych miejscach obszaru falowania powietrza tworzą się charakterystyczne chmury Altocumulus lenticularis.

</doc>
<doc id="2785675" url="https://pl.wikipedia.org/wiki?curid=2785675" title="Sylvain Chomet">
Sylvain Chomet

Sylvain Chomet (ur. 10 listopada 1963 w Maisons-Laffitte) – francuski reżyser filmów animowanych, twórca komiksów (rysownik, scenarzysta). Reżyser filmów: "Starsza pani i gołębie" (1998), "Trio z Belleville" (2003), "Barbacoa" (2005; produkcja przerwana z powodu braku funduszy), "Zakochany Paryż" (segment, 2006), "Iluzjonista" (2010).
Jako scenarzysta komiksów współpracuje z Nicolasem de Crécym, wspólnie stworzyli serię "Dziadek Leon" (wydanie polskie w dwóch tomach po 160 i 200 stron Egmont Polska, 2008 i 2009 rok), której drugi tom pt. "Brzydki, biedny i chory" nagrodzony został Alph’Art za najlepszy album komiksowy na Międzynarodowym Festiwalu Komiksu w Angoulême w 1998 roku.

</doc>
<doc id="2785677" url="https://pl.wikipedia.org/wiki?curid=2785677" title="Kupil">
Kupil

Kupil () – wieś na Ukrainie, w obwodzie chmielnickim, w rejonie chmielnickim, w hromadzie Wijtiwci, nad Bohem. W 2001 roku liczyła 786 mieszkańców.
Dawniej we wsi znajdował się dwupiętrowy pałac Czartoryskich, wybudowany na planie prostokąta, kryty dachem czterospadowym. Od frontu portyk z czterema kolumnami podtrzymującymi fronton. Po prawej stronie budynku dobudowana była oranżeria.

</doc>
<doc id="2785682" url="https://pl.wikipedia.org/wiki?curid=2785682" title="Steven Luštica">
Steven Luštica

Steven Luštica (ur. 12 kwietnia 1991 w Canberze) – australijski piłkarz chorwackiego pochodzenia, występujący na pozycji pomocnika. Od 2013 jest zawodnikiem Adelaide United.
Kariera klubowa.
Jest wychowankiem klubu Gold Coast United. W 2011 roku trafił do Hajudka Split. W rozgrywkach Prva HNL zadebiutował 13 sierpnia 2011 roku w meczu przeciwko Istrii Pula (3:0). W rundzie wiosennej sezonu 2011/2012 przebywał na wypożyczeniu w NK Dugopolje. W 2013 roku był najpierw wypożyczony do Brisbane Roar, a następnie odszedł do Adelaide United.
Kariera reprezentacyjna.
Luštica występował w młodzieżowej reprezentacji Australii. Rozegrał w niej 21 meczów, w których zdobył 3 gole.

</doc>
<doc id="2785693" url="https://pl.wikipedia.org/wiki?curid=2785693" title="Pilnyj Mukariw">
Pilnyj Mukariw

Pilnyj Mukariw () – wieś na Ukrainie, w obwodzie chmielnickim, w rejonie kamienieckim, w hromadzie Dunajowce, nad Studenycią. W 2001 roku liczyła 420 mieszkańców.

</doc>
<doc id="2785695" url="https://pl.wikipedia.org/wiki?curid=2785695" title="Agustín Reche">
Agustín Reche

Agustín Reche (ur. 28 maja 1954 w Guadix) – hiszpański malarz hiperrealista, od 13. roku życia związany z Bilbao.

</doc>
<doc id="2785696" url="https://pl.wikipedia.org/wiki?curid=2785696" title="Sokiłeć (obwód chmielnicki)">
Sokiłeć (obwód chmielnicki)

Sokiłeć (ukr. Сокілець, pol. "Sokolec") – wieś na Ukrainie, w obwodzie chmielnickim, w rejonie dunajowieckim.
W 1240 roku Tatarzy zburzyli miejscowy zamek.

</doc>
<doc id="2785698" url="https://pl.wikipedia.org/wiki?curid=2785698" title="Szatawa">
Szatawa

Szatawa (ukr. Шатава) – wieś na Ukrainie, w obwodzie chmielnickim, w rejonie dunajowieckim.
Historia.
Z czasów koncentracji wojsk dla celów wojny rosyjsko-tureckiej roku 1828-29 pochodzi przysłowie "Po Szatawie jak po Warszawie, po Makowie, jak po Krakowie".

</doc>
<doc id="2785703" url="https://pl.wikipedia.org/wiki?curid=2785703" title="Droga Olbrzymów (film)">
Droga Olbrzymów (film)



</doc>
<doc id="2785704" url="https://pl.wikipedia.org/wiki?curid=2785704" title="Leticia Costas-Moreira">
Leticia Costas-Moreira



</doc>
<doc id="2785706" url="https://pl.wikipedia.org/wiki?curid=2785706" title="Hit (zespół muzyczny)">
Hit (zespół muzyczny)

Hit, także Hitrock – nieistniejąca już węgierska grupa muzyczna.
Historia.
Grupa została założona w 1978 roku w Budapeszcie przez László Tóhátiego, László Talabéra, Tibora Füschela, Gábora Tihanyiego oraz Tibora Pozsonyiego. W 1981 roku grupa zajęła trzecie miejsce w konkursie rockowym organizowanym przez Komitet Centralny Węgierskiego Związku Młodzieży Komunistycznej. W 1984 roku został wydany pierwszy album zespołu, "Oké!". Album nie odniósł jednak spodziewanego sukcesu i grupa rozpadła się w 1987 roku. W 1997 zespół ponownie się zjednoczył w oryginalnym składzie. Rok później został wydany drugi album. W 2002 roku zespół przekształcił się w tribute band Pink Floyd.

</doc>
<doc id="2785707" url="https://pl.wikipedia.org/wiki?curid=2785707" title="Hitrock">
Hitrock



</doc>
<doc id="2785708" url="https://pl.wikipedia.org/wiki?curid=2785708" title="Henryk Orkisz">
Henryk Orkisz

Henryk Wincenty Eugeniusz Orkisz (ur. 22 stycznia 1903 w Majdanie Sieniawskim, zm. 18 października 1995 w Krakowie) – polski geofizyk, uczeń i asystent Henryka Arctowskiego, pracownik naukowy Uniwersytetu Jana Kazimierza we Lwowie i Uniwersytetu Jagiellońskiego, a także profesor Akademii Górniczo-Hutniczej im. Stanisława Staszica w Krakowie.
Kariera naukowa.
W 1925 roku ukończył studia filozoficzne na Uniwersytecie Jana Kazimierza we Lwowie. Pod koniec studiów rozpoczął pracę jako demonstrator w katedrze Geofizyki i Meteorologii, po czym podjął studia geofizyczne na Wydziale Matematyczno-Przyrodniczym. Po ukończeniu tych studiów w 1927 roku został asystentem, doktorantem i uczniem profesora Henryka Arctowskiego. Podjął pracę w Zakładzie Geofizyki i Meteorologii Wydziału Matematyczno-Przyrodniczego UJK. Prowadził badania z zakresu magnetyzmu ziemskiego w stacjach terenowych: w Daszawie (1929–1931) i w Janowie k. Lwowa (w latach 1932–1939). W 1933 roku bronił pracy doktorskiej "O drobnych zmianach ciśnienia barometrycznego". Promotorem rozprawy był prof. Arctowski. Habilitację z dziedziny geomagnetyzmu uzyskał w 1937 roku.
W okresie od września 1939 do czerwca 1941 roku był kierownikiem katedry na „Państwowym Uniwersytecie Lwowskim”. Później pracował jako robotnik kolejowy, administrator w stacji traktorów i maszyn w Myszkowicach koło Tarnopola, a wreszcie jako pracownik biurowy. Pod koniec wojny wrócił do nauczania na uniwersytecie, ale w kwietniu 1945 wraz z rodziną opuścił Lwów i przeniósł się do Krakowa. Pierwsze dwa lata po wojnie spędził na stanowisku inspektora i kierownika Wydziału Technicznego w Państwowym Przedsiębiorstwie Traktorów i Maszyn Rolniczych w Krakowie, a w lipcu 1947 roku wrócił do pracy naukowej w krakowskiej placówce Państwowego Instytutu Geologicznego na stanowisku starszego geofizyka. W latach 1947–1953 wykładał geofizykę na Uniwersytecie Jagiellońskim. Od 1953 roku był pracownikiem naukowym i wykładowcą Wydziału Geologiczno-Poszukiwawczego Akademii Górniczo-Hutniczej im. Stanisława Staszica w Krakowie. W 1973 roku uzyskał stanowisko profesora zwyczajnego. W tym samym roku przeszedł na emeryturę. Zmarł 18 października 1995 i został pochowany na Cmentarzu Rakowickim w Krakowie.

</doc>
<doc id="2785709" url="https://pl.wikipedia.org/wiki?curid=2785709" title="Zamek Hohenzollern">
Zamek Hohenzollern

Zamek Hohenzollern (niem. "Burg Hohenzollern") – siedziba niegdyś rządzącej niemieckiej dynastii Hohenzollernów ze Szwabii. Jej przedstawiciele panowali w krajach niemieckich, m.in.: Brandenburgii, Ansbach, Bayreuth, Prusach oraz w latach 1866–1947 w Rumunii, a od 1871 roku jako cesarze niemieccy.
Położenie geograficzne.
Zamek znajduje się w Badenii-Wirtembergii, na szczycie Góry Hohenzollern (855 m n.p.m.), w gwarze ludowej zwanej jeszcze dzisiaj Zollerberg lub w formie skróconej Zoller(n), między miastami Hechingen i Bisingen.
Pierwszy zamek.
Pierwszy średniowieczny zamek hrabiów Zollern był wspominany w 1267 r., choć prawdopodobnie pochodził z XI wieku. Zdobyty 15 maja 1423 r. przez przymierze szwabskich wolnych miast Rzeszy, po prawie jednorocznym oblężeniu został całkowicie zniszczony.
Drugi zamek.
Nowy zamek wybudowano w 1454 roku; w czasie wojny trzydziestoletniej został przebudowany na twierdzę. W 1634 roku zdobyty przez wojska Wirtembergii został tymczasowo zajęty. Po wojnie był głównie w posiadaniu Habsburgów, zanim został zajęty przez wojska francuskie podczas wojny o sukcesję austriacką w zimie 1744/45 r. Po zakończeniu ostatniej okupacji austriackiej w 1798 r. zamek popadł w ruinę i do początku XIX wieku był ruiną. Zachowała się tylko znaczna część kaplicy św. Michała.
Trzeci zamek.
Myśl o odbudowie zamku podjął książę i późniejszy król Fryderyk Wilhelm IV w 1819 r. Zamek w obecnej formie zaprojektował słynny berliński architekt Friedrich August Stüler, który jako student i uczeń Karla Friedricha Schinkla został mianowany w 1842 roku architektem króla.
Zamek Hohenzollernów jest przejawem romantycznego ducha tamtych czasów i uosabia ówczesny ideał średniowiecznego zamku rycerskiego. Pod tym względem jest przykładem historyzmu myśli budowlanej porównywalnym do zamku Neuschwanstein w Bawarii, jednak bez fantastyczno-teatralnego przepychu. Zamek jest wynikiem polityki reprezentacyjnej władców Prus, którzy chcieli widzieć zamek swoich przodków w okazałej formie.

</doc>
<doc id="2785711" url="https://pl.wikipedia.org/wiki?curid=2785711" title="Lot żaglowy">
Lot żaglowy

Lot żaglowy – lot z wykorzystaniem prądów wznoszących wynikających z odchylenia do góry wiatru wiejącego poprzecznie do przeszkody terenowej w postaci zbocza góry, pasma górskiego, czy klifu nadmorskiego. Odchylenie to powstaje po stronie nawietrznej – w przeciwieństwie do fali powstającej po stronie zawietrznej.
Lot żaglowy wykonywany jest najczęściej przez bezsilnikowe aerodyny, jak szybowiec, lotnia czy paralotnia.
Gdy prędkość wznoszenia się powietrza zrównoważy, lub przekroczy wartość opadania szybowca, lotni, lub paralotni – powstają warunki do lotu żaglowego wzdłuż nawietrznej strony przeszkody, lub wznoszenia się nad nią do wysokości maksimum kilkuset metrów (ponad przeszkodę). Może to być bezwzględnie wysoko, jeśli wysoka jest przeszkoda. Lot żaglowy jest związany z dynamicznym opływaniem przeszkody przez wiatr, ale ten może być wzmacniany oddziaływaniem kominów termicznych, lub strumieniami termiki skalnej, dlatego poprawniejsze jest określenie – lot w prądach zboczowych.
Loty takie wymagają szczególnej uwagi pilota ze względu na burzliwość prądów zboczowych i bliskość przeszkód terenowych.
Z wykorzystaniem prądów zboczowych wiązały się początki szybownictwa, bo nie znano jeszcze możliwości lotu termicznego, ani lotu falowego. Do startu używano wówczas lin gumowych, lub spychano szybowce w dół zbocza, toteż szybownictwo rozwijało się w górach, m.in. ośrodki: Wasserkuppe, Grunau, Saint-Auban, Bezmiechowa, Ustianowa, Chełm, Górska Szkoła Szybowcowa „Żar”.

</doc>
<doc id="2785712" url="https://pl.wikipedia.org/wiki?curid=2785712" title="Rickie Lambert">
Rickie Lambert

Rickie Lee Lambert (ur. 16 lutego 1982 w Kirkby) – angielski piłkarz grający na pozycji napastnika.
14 sierpnia 2013 roku zadebiutował w reprezentacji Anglii w wygranym 3:2 towarzyskim spotkaniu ze Szkocją, które rozegrano na Wembley. Lambert pojawił się na boisku w 67. minucie, a już trzy minuty później zdobył zwycięską bramkę.
2 czerwca 2014 roku ogłoszono przenosiny Lamberta z Southampton do Liverpoolu.

</doc>
<doc id="2785713" url="https://pl.wikipedia.org/wiki?curid=2785713" title="Pensjonat Schauffler w Sopocie">
Pensjonat Schauffler w Sopocie

Pensjonat Schauffler – zbudowany w latach 1910-1913 pensjonat w Sopocie przy ówczesnej "Roonstraße", obecnie ul. Dąbrowskiego 2-4. W latach 1914-1938 naprzeciwko pensjonatu mieściła się sopocka synagoga.
Historia.
Budynek wybudowano wg projektu Fritza Jödicke, na planie litery „U”. Po I wojnie światowej kamienica po części pełniła rolę pensjonatu i domu czynszowego, po 1931 obiekt w całości przeznaczono na mieszkania, które w dużej mierze zamieszkane były przez osoby pochodzenia żydowskiego. 
Po II wojnie światowej pensjonat stał się domem wczasowym Komitetu Centralnego Polskiej Partii Robotniczej (1948). Następnie ponownie przeznaczony został na mieszkania.

</doc>
<doc id="2785714" url="https://pl.wikipedia.org/wiki?curid=2785714" title="Ruben Benitez">
Ruben Benitez



</doc>
<doc id="2785715" url="https://pl.wikipedia.org/wiki?curid=2785715" title="Bronisław Wieczorkiewicz">
Bronisław Wieczorkiewicz

Bronisław Wieczorkiewicz (ur. 27 marca 1904 w Żychlinie koło Kutna, zm. 5 września 1974 w Warszawie) – polski językoznawca i polonista, profesor Uniwersytetu Warszawskiego.
Życiorys.
Uczestnik powstania warszawskiego, członek Polskiej Armii Ludowej. Był profesorem Uniwersytetu Warszawskiego, autorem licznych prac z metodyki nauczania, badacz gwar środowiskowych, zwłaszcza gwary warszawskiej ("Słownik gwary warszawskiej XIX wieku", "Gwara warszawska dawniej i dziś" ). Uczestniczył w pracach nad "Biblią warszawską", protestanckim przekładem Pisma Świętego na język polski wydanym w 1975 przez Brytyjskie i Zagraniczne Towarzystwo Biblijne.
Był bratem Antoniego Wieczorkiewicza, mężem Haliny „Natalii” Bojarskiej z domu Marczak, córki Michała Marczaka, oraz ojcem prof. Pawła Wieczorkiewicza, historyka z Uniwersytetu Warszawskiego.
Miejsce spoczynku: Cmentarz Wojskowy na Powązkach (kw. A15-2-25).

</doc>
<doc id="2785717" url="https://pl.wikipedia.org/wiki?curid=2785717" title="Małgorzata Krzyżan">
Małgorzata Krzyżan



</doc>
<doc id="2785718" url="https://pl.wikipedia.org/wiki?curid=2785718" title="Małgorzata Bieniasz-Krzywiec">
Małgorzata Bieniasz-Krzywiec



</doc>
<doc id="2785719" url="https://pl.wikipedia.org/wiki?curid=2785719" title="Małgorzata Krzyżan-Weiser">
Małgorzata Krzyżan-Weiser



</doc>
<doc id="2785723" url="https://pl.wikipedia.org/wiki?curid=2785723" title="Gabriela Adameșteanu">
Gabriela Adameșteanu

Gabriela Adameșteanu (ur. 2 kwietnia 1942 w Târgu Ocna) – rumuńska pisarka. 
W latach 1960-1965 studiowała na wydziale literatury na uniwersytecie w Bukareszcie. Debiutowała w 1975 powieścią "Drumul egal al fiecărei zile". Jest autorką czterech powieści, dwóch zbiorów opowiadań oraz tomów eseistycznych. Była tłumaczona na wiele języków, w języku polskim ukazała się jej realistyczna powieść "Dimineață pierdută" (pod tytułem "Stracony poranek"). Jej akcja rozgrywa się na dwóch planach czasowych i obejmuje wydarzenia I oraz II wojny światowej, a także rzeczywistość rumuńskiej stolicy w latach 70. oraz 80. XX wieku. Po rewolucji w 1989 była m.in. redaktorką "Revista 22" oraz pisma "Bucureștiul Cultural". Ma w dorobku również tłumaczenia z języka francuskiego (Héctor Bianciotti, Guy de Maupassant).

</doc>
<doc id="2785724" url="https://pl.wikipedia.org/wiki?curid=2785724" title="Gabriela Adameseanu">
Gabriela Adameseanu



</doc>
<doc id="2785728" url="https://pl.wikipedia.org/wiki?curid=2785728" title="Roberto Pereyra">
Roberto Pereyra

Roberto Maximiliano Pereyra (ur. 7 stycznia 1991 w San Miguel de Tucumán) – argentyński piłkarz występujący na pozycji pomocnika we włoskim klubie Udinese Calcio Wychowanek River Plate, w swojej karierze grał także w takich zespołach jak Juventus F.C. Były reprezentant Argentyny.

</doc>
<doc id="2785729" url="https://pl.wikipedia.org/wiki?curid=2785729" title="HTV-3">
HTV-3

HTV-3 (H-II Transfer Vehicle No. 3, Kounotori 3) – japoński bezzałogowy kosmiczny statek zaopatrzeniowy, trzeci z serii "HTV". Celem pojazdu było dostarczenie zapasów, sprzętu do eksperymentów i części zamiennych na Międzynarodową Stację Kosmiczną oraz zabranie z pokładu stacji odpadów. 
Główne zmiany.
Głównymi zmianami konstrukcji w odniesieniu do poprzednich wersji były:
Ładunek.
Sekcja hermetyczna.
W sekcji hermetycznej "HTV-3" przewiózł 3,5 tony ładunku, z czego 61 % stanowiło oprzyrządowanie stacji, 20 % – materiały naukowe, 15 % – prowiant i 4 % – ubrania i sprzęt do higieny osobistej dla załogi.
W skład sprzętu i eksperymentów dostarczonych przez "HTV-3" wchodziły:
Sekcja niehermetyczna.
Sekcja niehermetyczna "HTV-3" przeniosła ładunek o łącznej masie 1,1 tony. W tym przedziale zostały umieszczone następujące urządzenia:
Wszystkie te urządzenia zamontowano na palecie zewnętrznej modułu Kibō.
Misja.
Start.
"HTV-3" został wystrzelony w kosmos 21 lipca 2012 o 02:06:18 GMT z Centrum Lotów Kosmicznych Tanegashima na pokładzie rakiety H-IIB F3. Podczas startu nie odnotowano żadnych problemów z rakietą. Po 15 minutach od startu "HTV-3" został odłączony od członu górnego rakiety. Po udanej separacji ładunku silnik drugiego członu został ponownie włączony w celu wprowadzenia na trajektorię wejścia w atmosferę (był to pierwszy taki test). Człon ten spadł do Oceanu Spokojnego.
Podczas startu "HTV-3" pogoda nad stanowiskiem startowym była deszczowa, temperatura wynosiła 27,1 °C, a wiatr wiał z prędkością 2,3 m/s z kierunku północno-zachodniego.
Połączenie ze stacją.
Po wejściu na orbitę okołoziemską "HTV-3" rozpoczął serię manewrów korekcji orbity w celu zbliżenia się do ISS. Spotkanie obydwu pojazdów miało miejsce 27 lipca. O 12:23 GMT 27 lipca 2012 "HTV-3" został przechwycony przez manipulator "Canadarm2", a o 14:34 przyłączony do dolnego portu "CBM" modułu "Node 2 Harmony".
Koniec misji.
Pierwotnie "HTV-3" miał opuścić ISS 6 września, jednak ze względu na przebieg czynności na ISS zmieniono termin. Ostatecznie na termin opuszczenia stacji wybrano 11 września 2012. Przed odłączeniem załoga stacji aktywowała urządzenia "REBR" i "i-Ball". Odłączenie od modułu "Harmony" nastąpiło o 11:50 GMT. O 15:50 manipulator "Canadarm2" zwolnił "HTV-3", dzięki czemu pojazd mógł oddalić się od stacji.
Po serii zapłonów deorbitacyjnych, 14 września 2012 o godzinie 05:27 "HTV-3" wszedł w atmosferę Ziemi i uległ natychmiastowej destrukcji. Urządzenie "i-Ball", które jako jedyne przetrwało wejście w atmosferę, z powodzeniem przesłało zarejestrowane dane przez satelitę "Iridium".

</doc>
<doc id="2785730" url="https://pl.wikipedia.org/wiki?curid=2785730" title="Sara Santos Pereira">
Sara Santos Pereira



</doc>
<doc id="2785731" url="https://pl.wikipedia.org/wiki?curid=2785731" title="Matty Fryatt">
Matty Fryatt

Matthew Charles Fryatt (ur. 5 marca 1986 w Nuneaton) – angielski piłkarz występujący na pozycji napastnika w angielskim klubie Nottingham Forest. Wychowanek Walsall, w swojej karierze grał także w takich zespołach jak Carlisle United, Leicester City, Hull City oraz Sheffield Wednesday.

</doc>
<doc id="2785732" url="https://pl.wikipedia.org/wiki?curid=2785732" title="Hugo Bergmann">
Hugo Bergmann

Samuel Hugo Bergmann, hebr. שמואל הוגו ברגמן (ur. 25 grudnia 1883 w Pradze, zm. 18 czerwca 1975 w Jerozolimie) – żydowski filozof i pedagog, rektor Uniwersytetu Hebrajskiego w Jerozolimie (1935–1938), intelektualista ruchu syjonistycznego.
Życiorys.
Dzieciństwo i młodość.
Bergmann urodził się w rodzinie niemieckich Żydów, 25 grudnia 1883 roku w Pradze, ówcześnie na terenie Austro-Węgier (obecnie Czechy). Studiował filozofię na Uniwersytecie w Pradze i Uniwersytecie w Berlinie. Był uczniem niemieckiego filozofa Franza Brentano. W czasach studenckich Bergmann był aktywny w kręgach syjonistyczno-socjalistycznej organizacji studenckiej "Bar Kochba". Następnie ze swoim przyjacielem Franzem Kafką zaangażował się w działalność młodzieżowej organizacji Hapoel Ha-Cair. Pisał artykuły na tematy syjonistyczne, które publikowano w niemieckojęzycznej prasie w Pradze. Opublikował także kilka traktatów filozoficznych. Przyjaźnił się z liberalnym filozofem Felixem Weltsch, pisarzem Maxem Brodem i religioznawcą Martinem Buberem.
Praca zawodowa.
W latach 1907–1919 Bergmann pracował jako bibliotekarz w Bibliotece Uniwersyteckiej w Pradze. Podczas I wojny światowej służył w austriackiej armii. W 1919 roku na Konferencji pokojowej w Paryżu reprezentował interesy czeskich Żydów. Następnie wyjechał do Londynu, gdzie objął stanowisko głównego sekretarza Departamentu Edukacji i Kultury w Komitecie Wykonawczym Światowej Organizacji Syjonistycznej.
W 1920 roku wyemigrował do Brytyjskiego Mandatu Palestyny. W tym samym roku został mianowany dyrektorem Biblioteki Narodowej w Jerozolimie. Po otwarciu w 1925 roku Uniwersytetu Hebrajskiego została przekształcona w Bibliotekę Narodową i Uniwersytecką. Bergmann pełnił swoje obowiązki do 1935 roku. W tym okresie biblioteka zwiększyła swoje zbiory z 30 tys. do 300 tys. woluminów i przeniosła się do nowej siedziby na Górze Skopus. Bergmann przyłączył się do grupy intelektualistów żydowskich skupionych w organizacji "Brit Szalom", która opowiedziała się za utworzeniem autonomii żydowskiej w Palestynie pod brytyjskim panowaniem. Uważał, że rozwiązanie państwa dwu-narodowego będzie najbardziej korzystne dla Żydów i Arabów, zapewniając obydwu stronom równouprawnienie polityczne i obywatelskie. Działał na rzecz zachowania równych warunków życia dla Żydów i Arabów. Był przeciwnikiem radykalnych żydowskich podziemnych organizacji paramilitarnych Irgun i Lechi.
W 1928 roku Bergmann został adiunktem w Katedrze Filozofii na Uniwersytecie Hebrajskim. W 1935 został profesorem filozofii. Był edytorem haseł filozoficznych w Encyclopaedia Hebraica i redaktorem kwartalnika filozoficznego "Ijjun". W latach 1935–1938 był rektorem Uniwersytetu Hebrajskiego. W następnych latach zajmował ważne stanowiska w zarządzie uczelni. Jego dwoma głównymi zainteresowaniami były nauka i religia. W języku hebrajskim pisał na temat filozofii Immanuela Kanta, Mojżesza Majmonidesa i innych wielkich myślicieli. W 1954 roku został odznaczony Nagrodą Izraela z dziedziny humanistyki, a w 1974 roku za szczególne zasługi dla społeczeństwa i państwa Izrael.
Zmarł 18 czerwca 1975 roku w Jerozolimie.

</doc>
<doc id="2785733" url="https://pl.wikipedia.org/wiki?curid=2785733" title="Zbigniew Królicki">
Zbigniew Królicki

Zbigniew Stefan Królicki (ur. 1953) - profesor Politechniki Wrocławskiej, zajmuje się techniką niskich temperatur oraz niekonwencjonalnymi źródłami energii. Autor ponad 140 publikacji krajowych i zagranicznych w tych dziedzinach.
Szerzej znany jest jako propagator metod rozwoju potęgi myśli i woli. Metody te mają umożliwiać zwykłym ludziom dostęp do intuicyjnych informacji i umiejętności paranormalnych.
Jest znany również jako autor książek i artykułów, popularyzujących takie dziedziny jak radiestezja, feng shui (chińska sztuka aranżacji przestrzeni), medycyna holistyczna i różne terapie naturalne.
Kariera naukowa.
Obecnie pracuje jako profesor na Wydziale Mechaniczno-Energetycznym Politechniki Wrocławskiej (w Instytucie Techniki Cieplnej i Mechaniki Płynów). Pełni funkcje członka Rady Wydziału i członka Rady Naukowej.

</doc>
<doc id="2785736" url="https://pl.wikipedia.org/wiki?curid=2785736" title="Taegu">
Taegu



</doc>
<doc id="2785737" url="https://pl.wikipedia.org/wiki?curid=2785737" title="Taejŏn">
Taejŏn



</doc>
<doc id="2785738" url="https://pl.wikipedia.org/wiki?curid=2785738" title="Belfast Lanyon Place">
Belfast Lanyon Place

Belfast Lanyon Place (w latach 1976–2018 Belfast Central) – jedna z czterech stacji kolejowych Belfastu, otwarta 26 kwietnia 1976 (od tego czasu jest to centralny węzeł kolejowy Irlandii Północnej, przejmując tę funkcję od Belfast Great Victoria Street). Zlokalizowana nieopodal centrum miasta, przy East Bridge Street. Gruntowanie przebudowana w latach 2000–2003. Z uwagi na fakt, że nie znajduje się w ścisłym centrum miasta, 1 września 2018 zmieniono jej oficjalną nazwę z Belfast Central na Belfast Lanyon Place.

</doc>
<doc id="2785739" url="https://pl.wikipedia.org/wiki?curid=2785739" title="P'yŏngch'ang">
P'yŏngch'ang



</doc>
<doc id="2785742" url="https://pl.wikipedia.org/wiki?curid=2785742" title="Ch'ungch'ŏng Północny">
Ch'ungch'ŏng Północny



</doc>
<doc id="2785744" url="https://pl.wikipedia.org/wiki?curid=2785744" title="Poŭn-gun">
Poŭn-gun



</doc>
<doc id="2785747" url="https://pl.wikipedia.org/wiki?curid=2785747" title="Ch'ŏngwŏn-gun">
Ch'ŏngwŏn-gun



</doc>
<doc id="2785749" url="https://pl.wikipedia.org/wiki?curid=2785749" title="Boeun-gun">
Boeun-gun



</doc>
<doc id="2785751" url="https://pl.wikipedia.org/wiki?curid=2785751" title="Cheongwon-gun">
Cheongwon-gun



</doc>
<doc id="2785753" url="https://pl.wikipedia.org/wiki?curid=2785753" title="Danyang">
Danyang



</doc>
<doc id="2785754" url="https://pl.wikipedia.org/wiki?curid=2785754" title="Tanyang-gun">
Tanyang-gun



</doc>
<doc id="2785757" url="https://pl.wikipedia.org/wiki?curid=2785757" title="Henrietta Szold">
Henrietta Szold

Henrietta Szold, hebr. הנרייטה סאלד (ur. 21 grudnia 1860 w Baltimore, zm. 13 lutego 1945 w Jerozolimie) – amerykańska pedagog, pracowniczka socjalna i pisarka pochodzenia żydowskiego, aktywistka ruchu syjonistycznego. Założycielka Kobiecej Organizacji Hadassa.
Życiorys.
Dzieciństwo i młodość.
Henrietta urodziła się w 1860 roku w Baltimore w Stanach Zjednoczonych w rodzinie żydowskiej. Jej ojcem był rabin Benjamin Szold, będący duchowym przywódcą reformowanej synagogi "Temple Oheb Szalom" w Baltimore. Była najstarszą z ośmiu córek. Uczyła się w religijnych szkołach "Miss Adam’s School" i "Oheb Szalom", a następnie w Johns Hopkins University i Peabody Institute.
Działalność zawodowa.
W latach 1877–1893 pracowała jako nauczycielka w szkole podstawowej "Western Female High School" w Baltimore. Założyła pierwszą amerykańską szkołę wieczorową dla rosyjskich Żydów. Mogli oni w ten sposób uczyć się języka angielskiego i zdobywać umiejętności zawodowe. Od 1893 roku pracowała w wydawnictwie non-profit "Jewish Publication Society". Obok działalności publicznej pisała poezję i prozę, tłumaczyła teksty literackie i kierowała działalnością wydawniczą.
Działalność syjonistyczna.
W 1896 roku, na miesiąc przed opublikowaniem przez Theodora Herzla jego słynnego artykułu "Państwo żydowskie" (niem. "Der Judenstaat"), Henrietta Szold opisała wizję państwa żydowskiego na Ziemi Izraela. Według niej Palestyna była jedynym miejscem nadającym się dla ożywienia narodu i kultury żydowskiej. W 1897 roku przyłączyła się do ruchu syjonistycznego, a w 1898 roku została – jako jedyna kobieta – członkiem Komitetu Wykonawczego Syjonistycznej Organizacji Ameryki. W 1902 roku zdecydowała się na podjęcie zaawansowanych teologicznych studiów żydowskich w "Jewish Theological Seminary of Conservative" w Nowym Jorku – rabinicznej szkole tylko dla mężczyzn. Zdołała przekonać jej prezydenta Solomona Schechtera, aby pozwolił jej na podjęcie studiów; zrobił to z zastrzeżeniem, że nie uzyska święceń rabinicznych. Ukończyła seminarium, zyskując szacunek innych studentów.
W 1909 roku Szold przeżyła zawód miłosny (mężczyzna, którego kochała, poznał inną kobietę). Aby przezwyciężyć zawód, odbyła wraz z matką podróż do Palestyny. Odwiedziły liczne miejsca osadnictwa żydowskiego w Palestynie, obserwując ciężkie warunki życia, biedę, złe warunki higieniczne i brud. Szold odkryła wtedy swoją misję życiową – niesienie pomocy społecznej, opieki zdrowotnej i edukacji dla społeczności żydowskiej w Palestynie. Po powrocie do Stanów Zjednoczonych, w 1912 roku założyła – wspólnie z sześcioma innymi kobietami – Kobiecą Organizację Hadassa, której celem było zatrudnienie amerykańskich Żydówek, by stworzyć podstawy systemu opieki zdrowotnej w Palestynie. Do 1926 roku funkcję prezesa organizacji pełniła Szold. Podczas I wojny światowej starała się nieść pomoc żydowskim uchodźcom.
Po wojnie sytuacja geopolityczna na Bliskim Wschodzie uległa radykalnemu przeobrażeniu. Szold wyjechała w 1920 roku do nowo powstałego Brytyjskiego Mandatu Palestyny, aby koordynować współdziałania Departamentu Zdrowia z Departamentem Edukacji Komitetu Wykonawczego. Założyła wówczas pierwszą w kraju szkołę dla pielęgniarek; następnie zaczęto tworzyć sieć publicznych klinik "Hadassa". Organizacja finansowała szpitale, szkoły medyczne, kliniki stomatologiczne, kliniki noworodków, kuchnie dla ubogich i inne placówki socjalne w kraju. Stworzono w ten sposób podstawy systemu opieki zdrowotnej przyszłego państwa żydowskiego. Organizacja "Hadassa" niosła pomoc żydowskim i arabskim mieszkańcom Ziemi Izraela. W latach 1920–1930 Szold była zwolenniczką niewielkiej organizacji "Brit Szalom", która promowała idee jedności żydowsko-arabskiej i dążyła do utworzenia dwu-narodowego państwa. W 1933 roku wyemigrowała do Palestyny. Wspierała Alija Bet, m.in. ratując około 30 tys. żydowskich dzieci z ogarniętej przez nazistów Europy.
Zmarła 13 lutego 1945 roku, w tym samym szpitalu "Hadassah", który pomogła zbudować w Jerozolimie. Została pochowana na Górze Oliwnej w Jerozolimie. Na jej cześć nazwano kibuc Kefar Szold.

</doc>
<doc id="2785758" url="https://pl.wikipedia.org/wiki?curid=2785758" title="Granville Leveson-Gower">
Granville Leveson-Gower



</doc>
<doc id="2785759" url="https://pl.wikipedia.org/wiki?curid=2785759" title="GATV">
GATV



</doc>
<doc id="2785760" url="https://pl.wikipedia.org/wiki?curid=2785760" title="Sheffield Shield">
Sheffield Shield

Sheffield Shield - coroczny międzystanowy turniej o mistrzostwo Australii w wielodniowej odmianie krykieta, zainaugurowany w 1892 roku. W sezonie 1999/2000 rozgrywki nosiły nazwę Pura Milk Cup, a w kolejnych ośmiu (do 2007/08) - Pura Cup.
Sheffield Shield to najbardziej prestiżowe krajowe zawody w Australii, a mecze w ich ramach zaliczane są do tzw. meczów pierwszoklasowych. Rozgrywane są zazwyczaj od października do marca, a uczestniczy w nich sześć stanów: Nowa Południowa Walia, Wiktoria, Australia Południowa (wszystkie od pierwszej edycji), Queensland (od sezonu 1926/27), Australia Zachodnia (od sezonu 1947/48) oraz Tasmania (od sezonu 1977/78). Podczas I i II wojny światowej turniej zawieszano.
Od sezonu 1927/28 mecze trwają maksymalnie 4 dni. Wcześniej grano bez ograniczeń, do osiągnięcia rezultatu. Od początku rozgrywek obowiązuje dwurundowy system każdy z każdym, a od sezonu 1982/83 dwie najlepsze ekipy w tabeli grają mecz o mistrzostwo, w którym wyżej notowanej drużynie wystarcza remis lub brak wyniku, by zdobyć tytuł.
Aktualnym mistrzem (sezon 2011/12) jest Queensland, a rekordzistą pod względem liczby tytułów jest Nowa Południowa Walia, która triumfowała 45-krotnie.

</doc>
<doc id="2785761" url="https://pl.wikipedia.org/wiki?curid=2785761" title="Ŭmsŏng-gun">
Ŭmsŏng-gun



</doc>
<doc id="2785762" url="https://pl.wikipedia.org/wiki?curid=2785762" title="Eumseong-gun">
Eumseong-gun



</doc>
<doc id="2785763" url="https://pl.wikipedia.org/wiki?curid=2785763" title="Koesan-gun">
Koesan-gun



</doc>
<doc id="2785765" url="https://pl.wikipedia.org/wiki?curid=2785765" title="Michał Hieronim Juszyński">
Michał Hieronim Juszyński

Michał Hieronim Juszyński krypt.: "M. H. J.; M... H... J..." (ur. 1760 w Gniazdowie, zm. 23 sierpnia 1830 w Szydłowie) – polski poeta, bibliograf, historyk i kaznodzieja.
Życiorys.
Urodził się w roku 1760 w Gniazdowie. Rozpoczął studia na Akademii Krakowskiej, gdzie miał zdobyć doktorat filozofii. Wkrótce potem podjął pracę prywatnego nauczyciela w domach Jordanów i Morsztynów. W roku 1785 został księdzem. Przebywał na warszawskim dworze prymasa M. J. Poniatowskiego. Prowadząc wówczas studia w Bibliotece Załuskich, nawiązał znajomość z T. Czackim, J. M. Ossolińskim, H. Kołłątajem i J. U. Niemcewiczem. W roku 1789 objął stanowisko profesora szkoły wydziałowej w Pińczowie, której prorektorem był w latach 1792-1794. Jeszcze przed rokiem 1794 współpracował bliżej z Czackim, towarzyszył mu w podróżach, poszukiwaniach starodruków i rękopisów. Później także utrzymywał z nim bliskie kontakty. W roku 1794 przeniósł się do diecezji tarnowskiej i pełnił funkcję wikarego kolegiaty w Wojniczu. Rok później (1795) został plebanem w Podolem, a od roku 1799 w Zgórsku. Spędził tam 11 lat, pełniąc równocześnie funkcję kaznodziei katedralnego w Tarnowie. W tym czasie poróżnił się, na pewien czas, ze swym dotychczasowym protektorem – J. M. Ossolińskim, i w roku 1810 przeprowadził się na teren Księstwa Warszawskiego. Dzięki wstawiennictwu biskupa kieleckiego Wojciecha Jana Górskiego otrzymał wówczas probostwo w Ostrowcu (pow. stopnicki) i administrację w Szydłowie. Później objął stanowisko proboszcza w Wiślicy oraz profesora i oficjała w Kielcach (od roku 1819). Sześć lat później (1825) powrócił na probostwo w Szydłowie. Przez większość swego życia gromadził starodruki i rękopisy, które ostatecznie sprzedał (za 200 dukatów) kasztelanowi J. F. Tarnowskiemu z Dzikowa.
Twórczość.
Ważniejsze utwory.
Przypisywane błędnie Juszyńskiemu autorstwo poematu heroicznego "Kartago" rozstrzygnął na rzecz Aleksandra Chodkiewicza, R. Sobol. I. Kozłowska przekonująco zakwestionowała przypisywane Juszyńskiemu autorstwo poematu "Żydoswaros".

</doc>
<doc id="2785766" url="https://pl.wikipedia.org/wiki?curid=2785766" title="Chinch'ŏn-gun">
Chinch'ŏn-gun



</doc>
<doc id="2785768" url="https://pl.wikipedia.org/wiki?curid=2785768" title="Okch'ŏn-gun">
Okch'ŏn-gun



</doc>
<doc id="2785770" url="https://pl.wikipedia.org/wiki?curid=2785770" title="Chŭngp'yŏng-gun">
Chŭngp'yŏng-gun



</doc>
<doc id="2785771" url="https://pl.wikipedia.org/wiki?curid=2785771" title="Yŏngdong-gun">
Yŏngdong-gun



</doc>
<doc id="2785773" url="https://pl.wikipedia.org/wiki?curid=2785773" title="Ch'ungju">
Ch'ungju



</doc>
<doc id="2785775" url="https://pl.wikipedia.org/wiki?curid=2785775" title="Chech'ŏn">
Chech'ŏn



</doc>
<doc id="2785777" url="https://pl.wikipedia.org/wiki?curid=2785777" title="Chŏlla Północna">
Chŏlla Północna



</doc>
<doc id="2785778" url="https://pl.wikipedia.org/wiki?curid=2785778" title="Kunsan">
Kunsan



</doc>
<doc id="2785780" url="https://pl.wikipedia.org/wiki?curid=2785780" title="Chŏngŭp">
Chŏngŭp



</doc>
<doc id="2785784" url="https://pl.wikipedia.org/wiki?curid=2785784" title="Namwŏn">
Namwŏn



</doc>
<doc id="2785787" url="https://pl.wikipedia.org/wiki?curid=2785787" title="Kwangju (metropolia w Korei Południowej)">
Kwangju (metropolia w Korei Południowej)



</doc>
<doc id="2785789" url="https://pl.wikipedia.org/wiki?curid=2785789" title="Chŏlla Południowa">
Chŏlla Południowa



</doc>
<doc id="2785791" url="https://pl.wikipedia.org/wiki?curid=2785791" title="Mokp'o">
Mokp'o



</doc>
<doc id="2785792" url="https://pl.wikipedia.org/wiki?curid=2785792" title="Yŏsu">
Yŏsu



</doc>
<doc id="2785794" url="https://pl.wikipedia.org/wiki?curid=2785794" title="Anableps anableps">
Anableps anableps



</doc>
<doc id="2785795" url="https://pl.wikipedia.org/wiki?curid=2785795" title="Sunch'ŏn (Korea Południowa)">
Sunch'ŏn (Korea Południowa)



</doc>
<doc id="2785797" url="https://pl.wikipedia.org/wiki?curid=2785797" title="Kwangyang">
Kwangyang



</doc>
<doc id="2785800" url="https://pl.wikipedia.org/wiki?curid=2785800" title="Gangjin (powiat)">
Gangjin (powiat)



</doc>
<doc id="2785802" url="https://pl.wikipedia.org/wiki?curid=2785802" title="Gurye (powiat)">
Gurye (powiat)



</doc>
<doc id="2785805" url="https://pl.wikipedia.org/wiki?curid=2785805" title="Pokoszczówka">
Pokoszczówka

Pokoszczówka (ukr. "Pokoszcziwka") - wieś na Wołyniu, w rejonie zasławskim obwodu chmielnickiego. W 2001 wieś zamieszkiwały 284 osoby.
Historia.
Dawny folwark klucza białogródeckiego, jednego z trzech kluczy dóbr sławuckich książąt Sanguszków.

</doc>
<doc id="2785806" url="https://pl.wikipedia.org/wiki?curid=2785806" title="Kimhae">
Kimhae



</doc>
<doc id="2785808" url="https://pl.wikipedia.org/wiki?curid=2785808" title="Mistrzostwa Świata Juniorów w Bobslejach 2013">
Mistrzostwa Świata Juniorów w Bobslejach 2013

Mistrzostwa Świata Juniorów w Bobslejach 2013 odbyły się w dniach 17 grudnia – 22 grudnia 2012 roku w austriackim Igls. Odbyły się trzy konkurencje – dwójka kobiet, dwójka mężczyzn oraz czwórka mężczyzn.

</doc>
<doc id="2785809" url="https://pl.wikipedia.org/wiki?curid=2785809" title="Herculano Monteiro">
Herculano Monteiro

Herculano Monteiro Soares (; ur. 5 listopada 1983) – piłkarz z Makau występujący na pozycji napastnika. Zawodnik klubu Polícia de Segurança Pública.
Kariera klubowa.
Karierę klubową Monteiro rozpoczął w sezonie 2006/2007 w Polícia de Segurança Pública.
Kariera reprezentacyjna.
W latach 2011–2013 w reprezentacji Makau Monteiro rozegrał 8 spotkań.

</doc>
<doc id="2785811" url="https://pl.wikipedia.org/wiki?curid=2785811" title="Szekerynci">
Szekerynci

Szekerynci (ukr. Шекеринці, pol. hist. Siekierzyńce) – wieś na Ukrainie, w obwodzie chmielnickim, w rejonie zasławskim.

</doc>
<doc id="2785813" url="https://pl.wikipedia.org/wiki?curid=2785813" title="Hyalorhynchus">
Hyalorhynchus



</doc>
<doc id="2785819" url="https://pl.wikipedia.org/wiki?curid=2785819" title="Antoniwka (rejon nowouszycki)">
Antoniwka (rejon nowouszycki)

Antoniwka (ukr. Антонівка) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2785825" url="https://pl.wikipedia.org/wiki?curid=2785825" title="Craig Wade">
Craig Wade

Craig Wade (ur. 19 grudnia 1968) – guamski piłkarz grający na pozycji obrońcy, ośmiokrotny reprezentant Guamu, grający w reprezentacji do 2006 roku.
Kariera klubowa.
Craig Wade rozpoczął karierę klubową w 1989 roku w guamskim klubie Quality Distributor. Po szesnastu latach gry, przeniósł się do klubu Carpet Masters, w którym grał przez jeden sezon.
Kariera reprezentacyjna.
Craig Wade rozegrał w reprezentacji 8 oficjalnych spotkań, w których nie strzelił żadnego gola. Trzy razy wchodził z ławki rezerwowych.

</doc>
<doc id="2785828" url="https://pl.wikipedia.org/wiki?curid=2785828" title="Honda Remix">
Honda Remix

Honda Remix – koncepcyjny dwumiejscowy sportowy samochód Hondy przeznaczony do codziennego użytku. Został zaprojektowany przez amerykański oddział koncernu.
Auto z niskim prześwitem wykonano z aluminium. Napęd auta stanowi mały czterocylindrowy silnik z sześciobiegową skrzynią biegów. Mimo małych rozmiarów samochód ma dużą przestrzeń bagażową.

</doc>
<doc id="2785831" url="https://pl.wikipedia.org/wiki?curid=2785831" title="Jerzy Ridan">
Jerzy Ridan

Jerzy Ridan (ur. 28 marca 1943 w Bydgoszczy, zm. 2 października 2016 w Krakowie) – polski reżyser, scenarzysta, pedagog, publicysta.
Życiorys.
Ukończył studia na Wydziale Reżyserii PWSFTViT w Łodzi. Jest autorem prawie 60 filmów dokumentalnych, nagrodzonych m.in. na festiwalach w Mediolanie, Dijon, Berkeley, Glasgow, Valden, Niepokalanowie, Trentianskich Teplicach, Lipsku, Mińsku, Łodzi, Krakowie oraz Zamościu. 
Na przełomie lat 60. i 70. realizował filmy w Amatorskim Klubie Filmowym „Nowa Huta”. 
W latach 80. pracował w charakterze asystenta i drugiego reżysera przy filmach fabularnych. W 1987 reżyserował pełnometrażowy film fabularny Sonata Marymoncka według prozy Marka Hłaski.
W latach 80. prowadził również „Dziecięcy Teatr ABC” w Ośrodku Kultury im. Norwida w Nowej Hucie, a w 90. w Młodzieżowym Domu Kultury im. Andrzeja Bursy Młodzieżową Grupę Teatralną „W drodze”. Oba zespoły zebrały wiele nagród na przeglądach i festiwalach teatralnych.
Był dyrektorem programowym Nowohuckich Maratonów Filmowych i Międzynarodowego Nowohuckiego Festiwalu Filmowego (2009), a także jednym z pomysłodawców Nowohuckiej Kroniki Filmowej. Ponadto jest autorem książki „Krzyż Nowohucki – Dzieje Walk o Wolność”, publikacji do „Słownika biograficznego – Opozycja w PRL” oraz Kwartalnika Historycznego. W 2008 otrzymał tytuł Nowohucianina Roku, a w 2009 w plebiscycie Gazety Wyborczej Nagrodę Przodownika Nowej Huty. W 2010 na Festiwalu Mediów „Człowiek w zagrożeniu” zdobył nagrodę im. prof. Kazimierza Karabasza „Cierpliwe oko” za film „Orkiestra dęta” (zrealizowany wspólnie z reż. Jerzym Kowynią). W latach 2008–2012 był przewodniczącym Krakowskiego Oddziału Stowarzyszenia Filmowców Polskich. Wyróżniony Nagrodą Ministra Kultury II stopnia za całokształt prac. 
Prowadził warsztaty scenariuszowe na Studiach Literacko-Artystycznych na Uniwersytecie Jagiellońskim i w Krakowskiej Szkole Filmowej. Był korespondentem TV w Toronto. Mieszkał w Krakowie.
Filmografia.
Dodatkowo:

</doc>
<doc id="2785837" url="https://pl.wikipedia.org/wiki?curid=2785837" title="Dominic Gadia">
Dominic Gadia

Dominic Tacadina Gadia (ur. 18 stycznia 1986 w Hagåtña Heights) – guamski piłkarz, grający na pozycji obrońcy, 25-krotny reprezentant Guamu, grający w reprezentacji od 2003 roku.
Kariera klubowa.
Gadia zadebiutował w sezonie 2003-2004 w guamskim klubie Quality Distributor; reprezentował jego barwy do sezonu 2009-2010. W tym czasie jego drużyna zdobyła m.in. cztery tytuły mistrza Guamu. Od sezonu 2010-2011 reprezentuje klub Cars Plus FC. W sezonie 2010-2011, jego zespół zdobył tytuł mistrzowski.
Kariera reprezentacyjna.
Dominic Gadia zadebiutował w reprezentacji w 2003 roku. Do tej pory nie strzelił żadnego gola. Pełni funkcje kapitana drużyny.
Kariera trenerska.
Jeszcze będąc piłkarzem rozpoczął pracę szkoleniową. Jako asystent pracuje w sztabie trenerskim reprezentacji Guamu.

</doc>
<doc id="2785838" url="https://pl.wikipedia.org/wiki?curid=2785838" title="Pleurogadus">
Pleurogadus



</doc>
<doc id="2785839" url="https://pl.wikipedia.org/wiki?curid=2785839" title="Jeju (miasto)">
Jeju (miasto)



</doc>
<doc id="2785840" url="https://pl.wikipedia.org/wiki?curid=2785840" title="Jeju (prowincja)">
Jeju (prowincja)



</doc>
<doc id="2785841" url="https://pl.wikipedia.org/wiki?curid=2785841" title="Podglądacz (powieść)">
Podglądacz (powieść)

Podglądacz (franc. "Le voyeur") – powieść francuskiego pisarza Alaina Robbe-Grilleta, wydana po raz pierwszy w 1955, należąca do kierunku "nouveau roman" (nowa powieść). Polskie tłumaczenie Lody Kałuskiej-Hołuj wydało w 1996 wydawnictwo Verum.
"Podglądacz" jest jednym z prekursorów nowej powieści francuskiej; powstał dwa lata przed najbardziej znanym przedstawicielem tego gatunku, "Żaluzją". Jeśli chodzi o przynależność do najprostszych kategorii, to "Podglądacza" można uznać za powieść kryminalną, jednak poza cechami tego gatunku powieść charakteryzują: eksperymenty z czasem powieściowym, przeplatanie się świata wyobrażeń z wydarzeniami realnymi i zdarzeń, które miały miejsce, z tymi, które są tylko prawdopodobne oraz precyzyjny, nowatorski język narracji.
Fabuła.
Akcja powieści rozgrywa się na małej wyspie o dość surowym klimacie, którą zamieszkują małe skupiska ludności o lokalnym kolorycie. Małomiasteczkowy spokój zostaje zburzony przez pojawienie się na wyspie komiwojażera – sprzedawcy zegarków. To na nim skupia się uwaga czytelnika, kiedy wykonuje szereg codziennych, prozaicznych czynności, przygotowując się do sprzedania jak największej ilości artykułów. Obyczajowo-społeczne oblicze powieści mąci jednak morderstwo 13-letniej dziewczynki o imieniu Żaklina (lub Violetta – w wyobraźni protagonisty), najprawdopodobniej na tle seksualnym. Mimo że narrator pozwala podejrzewać o zabójstwo głównego bohatera w osobie domokrążcy, to jednak do końca nie zostają poznane wszystkie okoliczności zbrodni oraz motywacje. Tym samym autor odcina się od tradycyjnego psychologizmu wcześniejszych (historycznie) podgatunków powieściowych.

</doc>
<doc id="2785842" url="https://pl.wikipedia.org/wiki?curid=2785842" title="Chŏnju">
Chŏnju



</doc>
<doc id="2785843" url="https://pl.wikipedia.org/wiki?curid=2785843" title="Ch'ŏngju">
Ch'ŏngju



</doc>
<doc id="2785848" url="https://pl.wikipedia.org/wiki?curid=2785848" title="Busan">
Busan



</doc>
<doc id="2785851" url="https://pl.wikipedia.org/wiki?curid=2785851" title="Maria da Silva">
Maria da Silva

Maria da Silva (ur. 17 sierpnia 1990) – brazylijska lekkoatletka specjalizująca się w rzucie oszczepem. 
W 2012 zdobyła srebrny medal młodzieżowych mistrzostw Ameryki Południowej. 
Rekord życiowy: 52,03 (10 sierpnia 2014, Belém).

</doc>
<doc id="2785853" url="https://pl.wikipedia.org/wiki?curid=2785853" title="Observatoire Royal de Belgique">
Observatoire Royal de Belgique

Observatoire Royal de Belgique – belgijskie obserwatorium astronomiczne założone 1823 roku w Uccle przez Adolphe Quételet.

</doc>
<doc id="2785855" url="https://pl.wikipedia.org/wiki?curid=2785855" title="Eleotris">
Eleotris

Eleotris - rodzaj ryb z rodziny eleotrowatych (Eleotridae).
Występowanie.
Zasiedlają głównie tropikalne i subtropikalne obszary i zlewiska zachodniego Oceanu Spokojnego, płd.-wsch. część Oceanu Indyjskiego, zachodni Atlantyk. Występują zarówno w wodach słonych, półsłonych jak również wpływają do rzek ze słodką wodą.
Klasyfikacja.
Gatunki zaliczane do tego rodzaju :

</doc>
<doc id="2785856" url="https://pl.wikipedia.org/wiki?curid=2785856" title="Jostein Stordahl">
Jostein Stordahl

Jostein Stordahl (ur. 20 maja 1966 w Sarpsborg) – norweski niepełnosprawny sportowiec, reprezentant kraju na igrzyskach paraolimpijskich w curlingu, podnoszeniu ciężarów i żeglarstwie, dwukrotny mistrz świata w curlingu na wózkach. 
Curling.
Stordahl uprawia curling od 2004; reprezentuje Halden Curling Club. Od początku był związany z drużynami kierowanymi przez Rune Lorentsena. W mistrzostwach świata zadebiutował w roku 2007. Norwegia dostała się do fazy play-off po wygraniu meczu barażowego z Japonią (Yoji Nakajima). Dwa kolejne mecze były bardzo wyrównane i to Skandynawowie sięgnęli po złote medale, pokonując 8:7 Kanadę (Chris Daw) i 5:4 Szwajcarię (Manfred Bolliger). Norwegowie w 2008 obronili złote medale w finale, pokonując Koreę Południową (Kim Hak-sung).
Rok później ekipa Lorentsena zajęła 7. miejsce.
Dwa mistrzostwa świata w okresie 2007–2009 sprawiły, że Norwegia w kwalifikacjach do Zimowych Igrzysk Paraolimpijskich 2010 zdobyła najwięcej punktów – 28. W Round Robin turnieju w Vancouver zespół wygrał trzy a przegrał sześć meczów. Ostatecznie uplasował się na 9. miejscu. Mistrzostwa Świata 2011 Norwegowie zakończyli na najniższym stopniu podium. Podczas czempionatów w 2012 i 2013 wygrali tylko po dwa mecze i zajęli 9. i 10. miejsce.
Żeglarstwo.
Żeglarstwo uprawia od 1986. W 1992 i 1998 sięgnął po krajowe tytuły mistrzowskie w klasie 2.4mR. Czterokrotnie reprezentował Norwegię na igrzyskach paraolimpijskich w latach 1996, 2000, 2004 i 2008. Podczas pierwszych zawodów żeglarstwo było dyscypliną pokazową, Jostein Stordahl z Kjellem Karlsenem, Rolfem Lilleaasem i Ernstem Torpem zajęli 13. miejsce. Cztery lata później uczestniczył w rywalizacji klasy 2.4mr, kończąc na 9. miejscu. W dwóch ostatnich igrzyskach startował w trzyosobowej klasie Sonar; Norwegowie (Jostein Stordahl, Aleksander Wang Hansen i Per Eugen Kristiansen) uplasowali się odpowiednio na 11. i 4. miejscu.
Podnoszenie ciężarów.
Jostein w tej dyscyplinie wystąpił na Letnich Igrzyskach Paraolimpijskich 1988, w kategorii do 82,5 kg. Z wynikiem 147,5 kg uplasował się na 4. miejscu.
Życie prywatne.
W wieku 17 lat został poszkodowany w wypadku kolejowym w Fredrikstad, w wyniku którego amputowano mu prawą nogę.

</doc>
<doc id="2785857" url="https://pl.wikipedia.org/wiki?curid=2785857" title="Kieneria">
Kieneria



</doc>
<doc id="2785858" url="https://pl.wikipedia.org/wiki?curid=2785858" title="Eleotrides">
Eleotrides



</doc>
<doc id="2785859" url="https://pl.wikipedia.org/wiki?curid=2785859" title="Culius">
Culius



</doc>
<doc id="2785861" url="https://pl.wikipedia.org/wiki?curid=2785861" title="Chmura (meteorologia)">
Chmura (meteorologia)

Chmury – obserwowane w atmosferze skupiska kondensatów substancji występującej w postaci pary. W atmosferze ziemskiej jest to para wodna. Ochładzanie zmniejsza prężność pary nasyconej, osiągnięcie temperatury punktu rosy powoduje nasycenie pary wodnej (saturację), dalsze ochładzanie wywołuje przesycenie i kondensację. Kondensacja i parowanie (w przypadku chmur wodnych) oraz depozycja i sublimacja (w przypadku chmur lodowych) zachodzą w atmosferze na chmurowych lub lodowych jądrach (zarodkach) nukleacji.
Fizyka chmur.
Chmury będące obiektami badania fizyki chmur to zbiorowiska unoszących się w powietrzu cząstek w postaci kropelek wody, kryształków lodu albo ich mieszaniny.
Fizykę chmur można podzielić na trzy działy, w zależności od sposobu podejścia do obiektu badań. Są to: mikrofizyka chmur, makrofizyka chmur i fizyka układów chmurowych. Do fizyki chmur włącza się też fizykę opadów, tj. cząstek (kropli wody lub bryłek lodu) tak dużych, że nie można zaniedbać ich, następującego pod wpływem siły ciężkości, ruchu względem powietrza. Mikrofizyka chmur jest fizyką pojedynczej cząstki chmurowej lub dyskretnego zbioru takich indywidualnych cząstek w ich wzajemnym oddziaływaniu. Makrofizyka chmur traktuje chmurę jako ośrodek ciągły (taki jak gaz lub ciecz, abstrahując od jej mikrostruktury kropelkowej lub kryształkowej), charakteryzowany przez zmienne zależne od punktu w przestrzeni i czasie. Realną interpretacją punktu w przestrzeni i czasie jest, tak jak w klasycznej teorii ośrodków ciągłych, pewna skończona objętość przestrzenna i skończony przedział czasu, których kształt i wielkość zależy od przyjętej skali opisu. W ujęciu makrofizycznym chmurę charakteryzuje, poza ogólnofizycznymi wielkościami, takimi jak temperatura, ciśnienie, prędkość ruchu itp., wielkość zwana wodnością, określająca masę ciekłej wody zawartej w jednostce objętości powietrza. Pojęcie wodności można też odnosić tylko do określonej frakcji wody chmurowej lub opadowej. Przez wodę chmurową rozumiemy tę część zawartej w chmurze wody, dla której można zaniedbać jej ruch względem powietrza i traktować jako swego rodzaju składnik gazowy, w odróżnieniu od wody opadowej, która może się względem powietrza przemieszczać pod działaniem grawitacji. W odniesieniu do chmur lodowych lub mieszanych można by mówić o lodności, ale ten termin nie jest przyjęty w języku polskim. Poza szeroko rozumianymi fizycznymi własnościami chmury, makrofizyka chmur zajmuje się również morfologiczną strukturą różnych typów chmur oraz mechanizmami ich powstawania i ewolucji. Fizyka układów chmurowych zajmuje się zespołami indywidualnych chmur, tworzącymi się pod wpływem procesów meteorologicznych niezależnych od chmur lub jako wynik ich samoorganizacji. Zajmuje się takimi zjawiskami, jak widoczne na obrazach satelitarnych struktury falowe, pola komórek konwekcyjnych, ścieżki i grzędy chmur konwekcyjnych, mezoskalowe kompleksy konwekcyjne, układy chmur frontowych itp. Jest to więc dziedzina na pograniczu fizyki chmur i mezometeorologii lub ogólnie meteorologii dynamicznej. Obrazowo mówiąc, mikrofizyka chmur jest fizyką chmury widzianej przez mikroskop, makrofizyka – fizyką chmury oglądanej „nieuzbrojonym okiem” z powierzchni Ziemi lub pokładu samolotu, zaś fizyka układów chmurowych – fizyką chmur widzianych ze sztucznego satelity Ziemi lub na ekranie radaru.
Organizacja chmur i mgieł.
Chmury lub mgły organizują się w specyficzne struktury takie jak otwarte i zamknięte komórki konwekcyjne, uliczki chmur, podłużne i poprzeczne rolki i inne, na skutek ruchu mas powietrza. Tego typu organizacja jest zazwyczaj obserwowana na zdjęciach satelitarnych lub lotniczych nad oceanami. Rodzaj organizacji zależy od wysokości warstwy granicznej, stabilności kolumny atmosferycznej, prędkości wiatru, pionowego profilu wiatru. Za organizację chmur i mgieł często odpowiedzialne są fale atmosferyczne. Zjawisko przypomina także komórki Bénarda obserwowane w warunkach laboratoryjnych.
Zjawiskami tymi zajmują się nie tylko meteorolodzy, ale także żeglarze klas olimpijskich, dla których oscylacje wiatru w skali kilku minut są istotne. Np. wiatr pulsujący związany jest z poprzecznymi rolkami chmurowymi, wiatr oscylujący związany jest z rolkami podłużnymi.
Podział chmur.
Chmury można podzielić na różne sposoby:
Typologia ta obejmuje chmury występujące w troposferze. Oprócz nich w regionach polarnych występują chmury położone w wyższych warstwach atmosfery. Na wysokości 15–25 km, w stratosferze występują polarne chmury stratosferyczne, do których zalicza się obłoki perłowe. Na wysokościach 75–85 km ponad powierzchnią ziemi, w mezosferze występują obłoki srebrzyste.
Nazewnictwo chmur.
Pierwsza klasyfikacja chmur opublikowana została przez Luke’a Howarda w 1803. Znanych jest wiele rozmaitych odmian podstawowych rodzajów chmur. Odmiany te zostały skatalogowane w dziele „Międzynarodowy atlas chmur” opublikowanym przez Światową Organizację Meteorologiczną. Atlas został zaktualizowany i opracowany w wersji multimedialnej w 2017 r.
Analogicznie jak w nomenklaturze botanicznej i zoologicznej łacińskie nazwy rodzajów zapisywane są od wielkiej litery, określenia gatunkowe od małej. Takie łacińskie zapisy jednostek systematycznych (rodzaj i gatunek, ewentualnie też odmiana) tekście wyróżniane są kursywą (np.: "Cirrocumulus stratiformis lacunosus", tzn. chmury kłębiaste pierzaste w kształcie warstwy przypominającej plaster miodu). 
W języku polskim, m.in. w podręcznikach, używane są odpowiedniki polskie nazw łacińskich. Ponadto stosuje zapożyczenia łacińskie, pisane od małej litery (np.: cirrocumulus, cirrocumulusy).
Klasyfikacja chmur.
Wymienione w tabeli gatunki i formy specjalne uszeregowano według częstości występowania.
Chmury na innych planetach.
W Układzie Słonecznym każda planeta, która utrzymuje dostatecznie gęstą atmosferę, posiada specyficzne chmury.
Chmury na Wenus są całe zbudowane z kropelek kwasu siarkowego, a przy tym są tak gęste, że odbijają większość padającego na nie promieniowania słonecznego. Uniemożliwiają one również ucieczkę promieniowania z powierzchni planety, czego konsekwencją jest olbrzymi efekt cieplarniany.
Mars posiada wysokie cienkie chmury zbudowane z lodu.
Jowisz i Saturn w najwyższej części atmosfery posiadają chmury zbudowane z amoniaku, w części środkowej atmosfery chmury składają się głównie z wodorosiarczku amonu, a w najniższej istnieją chmury wodne.
Księżyc Saturna Tytan posiada chmury zbudowane z azotu, metanu i prostych związków organicznych.
Uran i Neptun posiadają atmosfery zdominowane przez chmury metanu.

</doc>
<doc id="2785863" url="https://pl.wikipedia.org/wiki?curid=2785863" title="Balonmano Bera Bera">
Balonmano Bera Bera

Balonmano Bera Bera – hiszpański klub piłki ręcznej kobiet powstały w 1989 z siedzibą w San Sebastián. Klub występuje w rozgrywkach Lidze ABF.

</doc>
<doc id="2785865" url="https://pl.wikipedia.org/wiki?curid=2785865" title="Do diabła z kryminałem">
Do diabła z kryminałem

Do diabła z kryminałem ("Outrageous Fortune", 2005-2010) – nowozelandzki serial telewizyjny nadawany przez stację TV3 od 12 lipca 2005 roku do 9 listopada 2010 roku. W Polsce nadawany jest na kanale Tele 5 od 20 września 2010 roku. Stworzony przez Jamesa Griffina i Rachel Lang; wyprodukowany przez South Pacific Pictures.
Serial doczekał się dwóch adaptacji. 9 stycznia 2008 roku zadebiutował brytyjski serial "Honest" emitowany przez ITV, zawierający sześć odcinków. 20 czerwca 2010 roku miała miejsce premiera amerykańskiej wersji serialu pt. "Scoundrels" na kanale ABC zawierająca osiem odcinków. 
Opis fabuły.
Gdy głowa przestępczej rodziny Westów, Wolf (Grant Bowler) trafia do więzienia, jego żona Cheryl (Robyn Malcolm) musi sama zająć się całą rodziną. Postanawia zakończyć z łamaniem prawa i żyć uczciwie. Nie jest to proste gdy ma się taką rodzinę: Van (Antony Starr) brat bliźniak Jethro, który chce iść w ślady ojca; Loretta (Antonia Prebble), wagaruje i szantażuje ludzi. Ponadto jest też Pascalle (Siobhan Marshall) marząca o karierze super modelki oraz Ted (Frank Whitten) cierpiący na Alzheimera.

</doc>
<doc id="2785869" url="https://pl.wikipedia.org/wiki?curid=2785869" title="Wschód Ziemi">
Wschód Ziemi



</doc>
<doc id="2785870" url="https://pl.wikipedia.org/wiki?curid=2785870" title="Earthrise">
Earthrise

Earthrise (z ang. "Wschód Ziemi"; numer kodowy nadany przez NASA: "AS8-14-2383") – zdjęcie Ziemi wynurzającej się zza horyzontu Księżyca, wykonane na orbicie wokółksiężycowej 24 grudnia 1968 r. za pomocą aparatu fotograficznego (wyprodukowanego przez firmę Hasselblad) przez Williama Andersa podczas trwania misji Apollo 8.
Kulisy powstania.
Zanim Anders zdążył wykonać to sławne zdjęcie (miał problem z odnalezieniem kolorowego filmu), dowódca misji Frank Borman zdążył zrobić czarno-białą fotografię pokazującą moment zetknięcia się ziemskiego terminatora z horyzontem.
Udostępniono również nagranie z kabiny pojazdu CSM podczas wykonywania fotografii wraz z transkrypcją.
Obydwa zdjęcia (zarówno czarno-białe, jak i kolorowe) zostały zamieszczone w autobiografii Bormana (kolorowe zdjęcie Andersa odwrócono i pomniejszono, zaś czarno-biała fotografia zajęła całą stronę).
Reakcje.
W 1969 USPS wydała znaczek pocztowy upamiętniający misję Apollo 8. Na znaczku znalazły się "Earthrise" oraz słowa "In the beginning God..." ("Na początku Bóg...", Rdz 1,1) nawiązujące do odczytania 24 grudnia 1968 fragmentu Księgi Rodzaju przez załogantów.
W albumie pt. "100 fotografii, które zmieniły świat", wydanym przez magazyn "Life", fotograf Galen Rowell określił "Earthrise" jako „najbardziej wpływowe zdjęcie jakie kiedykolwiek zrobiono”.
Inne obserwacje „wschodu Ziemi”.
Pierwsze fotografie wyłaniania się Ziemi zza horyzontu Księżyca zostały wykonane dwa lata przed lotem misji Apollo 8. Jako pierwsza zaobserwowała to zjawisko bezzałogowa sonda kosmiczna Lunar Orbiter 1, krążąca po orbicie wokół Księżyca, 23 sierpnia 1966 roku.
6 kwietnia 2008 czasu japońskiego, należąca do JAXA sonda Kaguya wykonała materiał filmowy w wysokiej rozdzielczości (HD 1080p), pokazujący „wschód” i „zachód Ziemi” widziany z orbity okołoksiężycowej.
Mechanizm zjawiska.
Zjawisko „wschodu Ziemi” "nie" jest analogiczne do zjawisk wschodu Słońca czy Księżyca, obserwowanych z powierzchni Ziemi. Ma ono miejsce podczas ruchu statku kosmicznego po orbicie wokół Księżyca, kiedy przemieszcza się on z niewidocznej strony Księżyca na stronę zwróconą ku Ziemi. Ze względu na rotację synchroniczną Księżyca, z większości miejsc na powierzchni jego widocznej strony Ziemia prawie nie przemieszcza się po niebie, oprócz powolnego krążenia wokół określonego punktu, które wynika z libracji Księżyca. Z większej części odwrotnej strony Księżyca nasza planeta nie jest nigdy widoczna. Zjawisko libracji sprawia jednak, że w pobliżu krawędzi widocznej tarczy Księżyca można obserwować z jego powierzchni rzeczywiste wschody i zachody Ziemi, która nigdy nie oddala się zbytnio od horyzontu. Tego zjawiska nie uwieczniono dotąd na zdjęciach.

</doc>
<doc id="2785873" url="https://pl.wikipedia.org/wiki?curid=2785873" title="Dale Murphy">
Dale Murphy

Dale Bryan Murphy (ur. 12 marca 1956) – amerykański baseballista, który występował na pozycji środkowo i prawozapolowego przez 18 sezonów w Major League Baseball.
5 czerwca 1974 został wybrany w 1. rundzie draftu z numerem piątym przez Atlanta Braves. Zawodową karierę rozpoczął w klubach farmerskich Atlanta Braves. W MLB zadebiutował 13 września 1976 w meczu przeciwko Los Angeles Dodgers. W sezonach 1976 i 1977 oraz na początku 1978 był łapaczem i zagrał w 58 meczach na tej pozycji. Występował również w Richmond Braves, zespole z NAPBL, gdzie w 1977 roku został wybrany najlepszym debiutantem w International League.
W 1978 i 1979 grał głównie na pierwszej bazie, a od 1980 roku występował na pozycji zapolowego. Został najmłodszym baseballistą, który otrzymał nagrodę MVP National League dwa razy z rzędu. W 1982 był najlepszy w klasyfikacji zaliczonych RBI (109), a rok później w klasyfikacji zaliczonych RBI (121) i w slugging percentage (0,540) w National League; został także członkiem Klubu 30–30, zdobywając 36 home runów i 30 skradzionych baz. W sezonach 1984 i 1985 zwyciężył w klasyfikacji zdobytych home runów (odpowiednio 36 i 37). W sierpniu 1990 w ramach wymiany przeszedł do zespołu Philadelphia Phillies, w którym występował do 1992 roku. W sezonie 1993 występował w Colorado Rockies, gdzie zakończył karierę.

</doc>
<doc id="2785875" url="https://pl.wikipedia.org/wiki?curid=2785875" title="Per Johan Axelsson">
Per Johan Axelsson



</doc>
<doc id="2785877" url="https://pl.wikipedia.org/wiki?curid=2785877" title="Mistrzostwa Europy U-19 w piłce nożnej 2012">
Mistrzostwa Europy U-19 w piłce nożnej 2012



</doc>
<doc id="2785878" url="https://pl.wikipedia.org/wiki?curid=2785878" title="Al-Hub">
Al-Hub

Al-Hub – drugi album producencki Reda. Wydawnictwo ukazało się 18 maja 2002 roku nakładem wytwórni muzycznej T1-Teraz. W ramach promocji do utworów „Ten typ” / „Stylowy przekaz” i „One Love” zostały zrealizowane teledyski. Ostatnia z piosenek zyskała pewną popularność w kraju, dotarła do 67. miejsca Szczecińskiej Listy Przebojów Polskiego Radia.
Lista utworów.
Opracowano na podstawie materiału źródłowego.

</doc>
<doc id="2785879" url="https://pl.wikipedia.org/wiki?curid=2785879" title="Aldemir da Silva Junior">
Aldemir da Silva Junior

Aldemir Gomes da Silva Junior (ur. 8 lipca 1992 w Rio de Janeiro) – brazylijski lekkoatleta specjalizujący się w biegach sprinterskich, olimpijczyk.
W 2011 zdobył trzy złote medale mistrzostw Ameryki Południowej juniorów, na których przyczynił się do ustanowienia rekordu Ameryki Południowej juniorów w sztafecie 4 × 100 m (39,63). Rok później sięgnął po złoto mistrzostw ibero-amerykańskich w sztafecie 4 × 100 m oraz po srebro w biegu na 200 m. Na tym samym dystansie, biegł podczas igrzysk olimpijskich w Londynie, gdzie dotarł do półfinału. Zdobywca trzech złotych medali młodzieżowych mistrzostw Ameryki Południowej (2012). Podwójny złoty medalista igrzysk Ameryki Południowej w Santiago (2014). W 2015 wszedł w skład brazylijskiej sztafety 4 × 100 metrów, która zdobyła srebrny medal igrzysk panamerykańskich w Toronto. Brązowy medalista światowych wojskowych igrzysk sportowych (2015).

</doc>
<doc id="2785881" url="https://pl.wikipedia.org/wiki?curid=2785881" title="Myśliwy ładujący broń">
Myśliwy ładujący broń

Myśliwy ładujący broń (hiszp. "Cazador cargando su escopeta") – obraz hiszpańskiego malarza Francisca Goi. 
Seria "kartonów do tapiserii".
Dzieło należy do serii "kartonów do tapiserii" – olejnych obrazów o znacznych rozmiarach, przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Była to pierwsza seria, którą Goya wykonał dla Karola IV (wtedy jeszcze infanta, księcia Asturii) z przeznaczeniem do jadalni pałacu-klasztoru Escorial. Seria została ukończona w 1775 roku, a jej tematem były łowy i wędkarstwo – ulubione rozrywki przyszłego monarchy i jego ojca Karola III. Oprócz "Myśliwego ładującego broń" w jej skład wchodziły dzieła: "Psy na smyczy", "Polowanie na przepiórki", "Polowanie na dzika", "Myśliwy z psami", "Polowanie z wabikiem", "Wędkarz", "Muchachos cazando con un mochuelo" i "Caza muerta". Wykonanie tej serii "kartonów", która została dobrze przyjęta przez książęcą parę, otworzyło Goi drogę do kariery na dworze.
Analiza.
W pierwszym roku pracy jako malarz "kartonów do tapiserii" Goya pracował pod kierunkiem swojego szwagra Francisco Bayeu. Bayeu, doświadczony artysta o niekwestionowanej pozycji na dworze, wykonywał szkice kartonów, nad którymi później pracował Goya. Jego pierwsze projekty są utrzymane w stylu nadwornych projektantów gobelinów, przypominają zwłaszcza prace José del Castillo i Ramona Bayeu, brata Francisca. Dopiero po ukończeniu tej serii i pozytywnej opinii królewskiej rodziny, Goya otrzymał pozwolenie na wykonywanie "kartonów" według własnych projektów.
Obraz przedstawia myśliwego ładującego strzelbę. U jego stóp leży pies gończy, a w oddali widać rozmawiającą parę, która także bierze udział w polowaniu. Podobnie jak na "kartonie" "Myśliwy z psami" zwrócone ku górze smukłe gałęzie drzew są elementem wspomagającym pionową kompozycję obrazu.
W późniejszych projektach Goya znacznie poprawił styl, koloryt i kompozycję, osiągając pod tym względem mistrzostwo w dziele "Parasolka".
Restauracja.
W 1933 karton autorstwa Goi został połączony z podobnym kartonem Matíasa Télleza w celu uzyskania szerszej kompozycji. Adaptację obrazów zlecił wicedyrektor muzeum Francisco Javier Sánchez Cantón, a wykonał konserwator Jerónimo Seisdedos. Obraz został przekazany z Muzeum Prado Ministerstwu Edukacji do dekoracji reprezentacyjnego salonu przyjęć. Karton Télleza był wtedy błędnie przypisywany José del Castillo, a obraz Goi uważano za dzieło Ramóna Bayeu. Aby połączyć oba obrazy przycięto prawy brzeg dzieła Télleza ok. 4–6 cm, a w kartonie Goi przesunięto psa w lewo. W połączonej wersji można zauważyć pionową linię biegnącą przez środek obrazu, która wskazuje miejsce interwencji. Obrazy zostały rozdzielone w 2014 roku, w wyniku restauracji odtworzono także oryginalną kompozycję Goi przesuwając psa na pierwotne miejsce.

</doc>
<doc id="2785884" url="https://pl.wikipedia.org/wiki?curid=2785884" title="Adam Lallana">
Adam Lallana

Adam David Lallana (ur. 10 maja 1988 w St Albans) – angielski piłkarz występujący na pozycji pomocnika w angielskim klubie Brighton &amp; Hove Albion. W latach 2013–2018 reprezentant Anglii.
Kariera klubowa.
W 2000 roku dołączył do akademii Southampton, a wcześniej grał w młodzieżówkach Bournemouth. Southampton zapłacił za niego 3 tysiące funtów, a kolejne 15 tysięcy musiał zapłacić po otrzymaniu stypendium i podpisaniu pierwszego kontraktu. W kontrakcie znalazła się również klauzula, na mocy której Bournemouth otrzyma 25% z kwoty jego transferu do innego klubu.
Lallana występował w drużynach Southampton w rozgrywkach FA Youth Cup w sezonach 2004/05 i 2005/06. W obu sezonach jego klub doszedł do półfinału.
23 sierpnia 2006 roku zadebiutował w pierwszym zespole, w wygranym 5:2 meczu z Yeovil Town w Pucharze Ligi. 31 października 2006 podpisał nowy, trzyletni kontrakt. 9 października 2007 roku został wypożyczony do Bournemouth na jeden miesiąc. 28 kwietnia 2008 roku trafił swojego pierwszego gola w barwach „Świętych”, przeciwko West Bromwich Albion.
Od początku sezonu 2008/09 regularnie występował w pierwszym zespole Southampton. 29 sierpnia 2008 podpisał nowy kontrakt.
Sezon 2009/10 zakończył z dorobkiem dwudziestu bramek we wszystkich rozgrywkach. Stał się pierwszym pomocnikiem Southampton, który strzelił dwadzieścia bramek w jednym sezonie od czasu Matthew Le Tissiera.
7 stycznia 2011 roku podpisał nowy kontrakt z Southamptonem, który wygasa latem 2015 roku. Został wybrany do jedenastki sezonu League One.
W pierwszym meczu sezonu 2011/12 trafił gola przeciwko Leeds United, a jego zespół wygrał 3:1. Następnie trafił dwie bramki w wygranym 5:2 meczu z Ipswich Town. Swój 150 występ w pierwszym zespole zanotował w zremisowanym 1:1 spotkaniu z Portsmouth. Został wybrany do jedenastki sezonu Championship, razem z Rickiem Lambertem i Kelvinem Davisem.
W sezonie 2012/13 zadebiutował w Premier League przeciwko Manchesterowi City.
1 lipca 2014 ogłoszono jego transfer do Liverpoolu. Kwota odstępnego wyniosła 23 mln funtów.
27 lipca 2020 na zasadzie wolnego transferu przeszedł do Brighton &amp; Hove Albion. Z nowym klubem podpisał 3-letni kontrakt.
Kariera reprezentacyjna.
We wrześniu 2012 roku został po raz pierwszy powołany do seniorskiej reprezentacji Anglii na mecz eliminacji Mistrzostw Świata 2014 z Ukrainą. Jednak nie wystąpił w tym meczu.
Życie prywatne.
24 grudnia 2013 poślubił Emily Jubb. 26 września 2012 urodził im się syn Arthur.

</doc>
<doc id="2785885" url="https://pl.wikipedia.org/wiki?curid=2785885" title="Ferencvárosi TC (piłka ręczna kobiet)">
Ferencvárosi TC (piłka ręczna kobiet)

Ferencvárosi Torna Club – węgierski klub piłki ręcznej kobiet powstały w 1950 roku z siedzibą w Budapeszcie, sekcja Ferencvárosi TC. Klub występuje w rozgrywkach Nemzeti Bajnokság I. Obecnie występuje pod nazwą FTC-Rail Cargo Hungaria.

</doc>
<doc id="2785886" url="https://pl.wikipedia.org/wiki?curid=2785886" title="Walid Ktila">
Walid Ktila

Walid Ktila (ur. 20 lipca 1985) – tunezyjski niepełnosprawny lekkoatleta, specjalizujący się w biegach sprinterskich (kategoria T34).
W styczniu 2012 ustanowił rekord świata w biegu na 100 metrów w kategorii T34. Startował na igrzyskach paraolimpijskich w Londynie, na których to zdobył dwa złote medale, ustanawiając nowy rekord świata w biegu na 200 m (27,98) i nowy rekord paraolimpijski w biegu na 100 metrów (15,95) w kategorii T34.

</doc>
<doc id="2785888" url="https://pl.wikipedia.org/wiki?curid=2785888" title="Victoria Fernández">
Victoria Fernández

María Victoria Fernández (ur. 24 marca 1992) – chilijska lekkoatletka specjalizująca się w skoku o tyczce. 

</doc>
<doc id="2785889" url="https://pl.wikipedia.org/wiki?curid=2785889" title="Maria Victoria Fernandez">
Maria Victoria Fernandez



</doc>
<doc id="2785890" url="https://pl.wikipedia.org/wiki?curid=2785890" title="Groby w Lasach Kobylnickich">
Groby w Lasach Kobylnickich

Groby w Lasach Kobylnickich - zespół nekropolijny położony w kompleksie leśnym pomiędzy Kobylnikami, a Jaryszewem w gminie Obrzycko (bliżej tej drugiej miejscowości, skąd dojście za tablicami).
Na zespół składają się dwa groby masowe nieustalonych z tożsamości Polaków, straconych przez okupanta hitlerowskiego w latach 1939-1943 (a według tablic do 1945). Zamordowano tutaj około 2000 osób, częściowo z więzień we Wronkach i Szamotułach. W odnalezionych grobach natrafiono tylko na część ciał (około 1100 osób). W 1944 oddziały Gestapo, celem zatarcia śladów zbrodni, odkopały część zwłok i spaliły je. 
Na grobach znajdują się głazy pamiątkowe (1960) z tablicami i krzyże. Zespół Szkół z Obrzycka organizuje coroczny rajd turystyczny upamiętniający wydarzenia. Dojście jest oznaczone specjalnymi tablicami. W pobliżu przebiega czerwony szlak turystyczny z Obrzycka do Słopanowa. 

</doc>
<doc id="2785894" url="https://pl.wikipedia.org/wiki?curid=2785894" title="Iuventa Michalovce">
Iuventa Michalovce

Iuventa Michalovce; słowacki klub piłki ręcznej kobiet powstały w 1976 z siedzibą w Michalovcach. Klub występuje w rozgrywkach slowackiej ekstraklasy od sezonu 1993/94 i we wspólnej Ligi Czesko-Słowackiej WHIL od jej ustanowienia w sezonu 2002/03.

</doc>
<doc id="2785896" url="https://pl.wikipedia.org/wiki?curid=2785896" title="Sejm Śląski II kadencji (1930)">
Sejm Śląski II kadencji (1930)

Sejm Śląski II kadencji (1930) – autonomiczny parlament ustawodawczy dla Województwa Śląskiego wybrany na podstawie demokratycznej ordynacji wyborczej do Sejmu Śląskiego w dniu 11 maja 1930 r. Zwołany na mocy zarządzenia Prezydenta Rzeczypospolitej z dnia 20 maja 1930 r. do Katowic na dzień 27 maja 1930 r.
Przebywający w Wilnie prezydent Mościcki 29 czerwca 1930 r. odroczył sesję Sejmu Śląskiego.
Sejm Śląski II kadencji został rozwiązany 26 września 1930 r. zarządzeniem prezydenta.

</doc>
<doc id="2785899" url="https://pl.wikipedia.org/wiki?curid=2785899" title="Maira Silva">
Maira Silva

Maira dos Santos Silva (ur. 10 maja 1991) – brazylijska lekkoatletka, tyczkarka. 

</doc>
<doc id="2785900" url="https://pl.wikipedia.org/wiki?curid=2785900" title="CS Universitatea Jolidon Kluż-Napoka">
CS Universitatea Jolidon Kluż-Napoka

CS Universitatea Jolidon Cluj-Napoca; a także U Jolidon Cluj; rumuński klub piłki ręcznej kobiet powstały w 1976 z siedzibą w Klużu-Napoce. Klub występuje w rozgrywkach Liga Naţională.

</doc>
<doc id="2785901" url="https://pl.wikipedia.org/wiki?curid=2785901" title="Sejm Śląski III kadencji (1930–1935)">
Sejm Śląski III kadencji (1930–1935)

Sejm Śląski III kadencji (1930-1935) – autonomiczny organ ustawodawczy dla Województwa Śląskiego wybrany na podstawie demokratycznej ordynacji wyborczej do Sejmu Śląskiego w dniu 23 listopada 1930 r. Zwołany na mocy zarządzenia Prezydenta Rzeczypospolitej z dnia 3 grudnia 1930 r. do Katowic na dzień 9 grudnia 1930 r.

</doc>
<doc id="2785902" url="https://pl.wikipedia.org/wiki?curid=2785902" title="Demokratyczna Republika Konga na Letnich Igrzyskach Paraolimpijskich 2012">
Demokratyczna Republika Konga na Letnich Igrzyskach Paraolimpijskich 2012

Demokratyczna Republika Konga na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Demokratycznej Republiki Konga był to pierwszy start w igrzyskach paraolimpijskich. Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2785905" url="https://pl.wikipedia.org/wiki?curid=2785905" title="Suso">
Suso

Suso (właśc. "Jesús Joaquín Fernández Sáez de la Torre", ur. 19 listopada 1993 r. w Kadyksie) – hiszpański piłkarz występujący na pozycji napastnika w hiszpańskim klubie Sevilla FC oraz w reprezentacji Hiszpanii, mistrz Europy do lat 19.
Kariera klubowa.
Suso, począwszy od wieku 12 lat znajdował się w systemie szkolenia młodzieży klubu Cádiz CF w rodzinnym Kadyksie. Mając 15 lat po raz pierwszy został wybrany zawodnikiem meczu podczas przedsezonowego meczu towarzyskiego.
Latem 2010 roku przeniósł się do akademii Liverpoolu, odrzucając w międzyczasie oferty Barcelony i Realu Madryt. Powiedział wówczas „Zamierzałem podpisać umowę z Realem Madryt, jednak dzień przed tym telefon zadzwonił i odezwał się Rafael Benítez. Przekonał mnie, że Liverpool to klub dla mnie i po tej rozmowie musiałem zmienić plany. Chciałem przyjechać do Liverpoolu”. Ówczesny trener młodzieży ekipy z Kadyksu, Quique González opisał Suso następującymi słowami: „Świetny chłopak, dobry strzał, jego przegląd gry jest świetny a podania wyśmienite”.
Suso zaliczył występ w pierwszej drużynie w przedsezonowym sparingu z Borussią Mönchengladbach 1 sierpnia 2010 roku, jak również wziął udział w meczu pamiątkowym Jamiego Carraghera 4 września 2010 roku. Oficjalnie kontrakt z angielskim klubem podpisał w dniu swoich 17 urodzin (wcześniej był do Liverpoolu wypożyczony). Niemniej w trakcie meczów o stawkę trenował i grał z drużyną rezerw (dawna akademia). W sezonie 2010/2011 wystąpił w 17 meczach rezerw ("ex aequo" najwięcej w drużynie), zdobywając w nich 3 bramki. W kolejnym roku zdobył 5 bramek (w 17 spotkaniach) dokładając do tego pięć kolejnych meczów w ramach rozgrywek NextGen Series.
Latem 2012 roku młody Hiszpan wziął udział w serii amerykańskich sparingów Liverpoolu rozgrywanych w lipcu 2012 roku. Do drużyny dołączył dwa dni po zdobyciu mistrzostwa Europy do lat 19. Po niezbyt udanym okienku transferowym, w którym Liverpoolowi nie udało się pozyskać napastnika Fulham Clinta Dempseya, menedżer "the Reds" Brendan Rodgers ujawnił, że więcej szans w takiej sytuacji dostawać będą zawodnicy dotąd grający w drużynie młodzieżowej. Suso był jedynym graczem wymienionym w tej wypowiedzi z imienia.
W oficjalnym meczu pierwszej drużyny zadebiutował 20 września 2012 roku w rozgrywanym w Bernie meczu fazy grupowej Ligi Europy z BSC Young Boys. Spotkanie zakończyło się wynikiem 3:5 dla gości. Trzy dni później zadebiutował w Premier League, zastępując Fabia Boriniego w przerwie przegranego 1:2 meczu z Manchesterem United. Już po kilkudziesięciu sekundach od wejścia na boisko miał udział w bramce zdobytej przez Stevena Gerrarda. 19 października 2012 roku podpisał nowy, długoterminowy kontrakt z klubem.
12 lipca 2013 r. został wypożyczony do hiszpańskiej Almeríi, gdzie w całym sezonie wystąpił w 33 meczach, strzelając 3 bramki.
Po powrocie z wypożyczenia zdobył swoją pierwszą bramkę dla The Reds, w meczu pucharu ligi z Middlesbrough.
W połowie stycznia 2015 roku, na pół roku przed końcem kontraktu z Liverpoolem, Hiszpan przeniósł się do włoskiego klubu A.C. Milan, z którym podpisał umowę obowiązującą do końca sezonu 2018/2019.
Kariera reprezentacyjna.
Suso nigdy nie otrzymał powołania do reprezentacji do lat 16, jednak 16 października 2009 roku zadebiutował w drużynie U-17. Od tego czasu występuje w kolejnych kategoriach wiekowych (U-18 i U-19) reprezentacji Hiszpanii. W lipcu 2012 roku wraz z kadrą do lat 19 zdobył złoto podczas rozgrywanych w Estonii Mistrzostwach Europy. W trakcie turnieju wystąpił w podstawowym składzie we wszystkich meczach swojej reprezentacji.
13 listopada 2012 roku zadebiutował w barwach reprezentacji Hiszpanii do lat 21, w meczu towarzyskim z reprezentacją Włoch.
14 listopada 2017 zadebiutował w dorosłej kadrze w zremisowanym 3:3 meczu towarzyskim z Rosją.

</doc>
<doc id="2785908" url="https://pl.wikipedia.org/wiki?curid=2785908" title="Czerwieniak">
Czerwieniak



</doc>
<doc id="2785909" url="https://pl.wikipedia.org/wiki?curid=2785909" title="Yong-Sik Jin">
Yong-Sik Jin



</doc>
<doc id="2785911" url="https://pl.wikipedia.org/wiki?curid=2785911" title="Rheed McCracken">
Rheed McCracken

Rheed McCracken (ur. 20 stycznia 1997 w Bundaberg) – australijski niepełnosprawny lekkoatleta, specjalizujący się w biegach sprinterskich (kategoria T34).
W grudniu 2011 wygrał bieg na 100 metrów podczas mistrzostw sportowców poruszających się na wózkach inwalidzkich w Dubaju. Startował na igrzyskach paraolimpijskich w Londynie, na których to zdobył dwa medale – srebrny w biegu na 100 metrów (T34) i brązowy w biegu na 200 metrów (T34).

</doc>
<doc id="2785914" url="https://pl.wikipedia.org/wiki?curid=2785914" title="Karina z Ankary">
Karina z Ankary

Święta Karina z Ankary, " Kassyna" (zm. 363) - męczennica Kościoła katolickiego i Cerkwi prawosławnej.
Biografia.
Żyła w IV wieku w Ankarze. 
Wraz z mężem Melazypem (Melasippus) i trzynastoletnim synem Antoniuszem (Antonius) została zabita za wyznawanie chrześcijańskiej wiary.
W 363 roku, w Ankarze, poddano całą trójkę torturom. Najpierw znęcano się nad Kariną i Melazypem zmuszając ich syna do oglądania męki rodziców. Mimo to Antoniusz nie wyparł się wiary. Ścięto mu głowę. Tradycja głosi że niezłomność męczenników spowodowała nawrócenie na chrześcijańską wiarę czterdziestu innych osób, młodych mężczyzn. Wyznali oni wiarę i również zostali straceni.
Kościół katolicki wspomina Karinę 7 listopada w martyrologium. W menologiach również występuje pod tym samym dniem.

</doc>
<doc id="2785915" url="https://pl.wikipedia.org/wiki?curid=2785915" title="Fun">
Fun



</doc>
<doc id="2785917" url="https://pl.wikipedia.org/wiki?curid=2785917" title="Lajes">
Lajes



</doc>
<doc id="2785918" url="https://pl.wikipedia.org/wiki?curid=2785918" title="Bitwa o Borkowo">
Bitwa o Borkowo

Bitwa o Borkowo – bitwa stoczona w dniach 14–15 sierpnia 1920 roku przez Brygadę Syberyjską (BSyb.) pod dowództwem płk. K. Rumszy oraz oddziały 9 i 18 Dywizji Piechoty z oddziałami sowieckiej 11 i 16 Dywizji Strzelców ze składu 15 Armii A. Korka w nad dolną Wkrą w czasie wojny polsko-bolszewickiej.
Na rozkaz dowódcy Frontu Północnego gen. Józefa Hallera 5 Armia gen. Władysława Sikorskiego 14 sierpnia rozpoczęła nad Wkrą natarcie na szykującą się do sforsowania tej rzeki sowiecką 15 Armię.
Dzień wcześniej w rejonie Borkowo - Zawady skoncentrowano Brygadę Syberyjską płk. K. Rumszy. 13 sierpnia w południe przybył z Zegrza po czternastogodzinnym marszu 1 Syberyjski pułk piechoty mjr. Franciszka Dindorfa-Ankowicza (późniejszy 82 pp). Pułk otrzymał zadanie obrony przepraw na Wkrze pod Borkowem do nadejścia 9 DP. I batalion zajął stanowiska pod wsią Cieksyn na wschodnim brzegu rzeki, 2 batalion obsadził wzgórza na południe od Borkowa na zachodnim brzegu Wkry, 3 batalion stanął jako odwód tuż za Borkowem, w okopach niemieckich z czasów I wojny światowej.
Około jednego kilometra za Borkowem zajęły pozycje baterie Syberyjskiego dywizjonu artylerii. Po północy nadciągnął w rejon 2 Syberyjski pułk piechoty i zajął pozycje nad Wkrą pod Wroną i Józefowem, ubezpieczając się batalionem na odcinku Borkowo - Zawady. Pułk sąsiadował od północy ze 144 pp z 18 9 Dywizji Piechoty, a od południa z l Syberyjskim pułkiem piechoty. 
Brygada Syberyjska była jednostką świeżo sformowaną z przybyłych do kraju resztek 5 Dywizji płk. Waleriana Czumy, grupy zdemobilizowanych żołnierzy "Błękitnej" Armii gen. J. Hallera, którzy zgłosili się do szeregów, aby bronić zagrożonej
niepodległości, oraz w około 75% z ochotników - głównie młodzieży gimnazjalnej, harcerskiej (m.in. z Łodzi przybyły w komplecie
dwie klasy gimnazjum męskiego wraz ze swoim kapelanem). Młodzież przeszła zaledwie dwutygodniowe przeszkolenie. Tylko
Syberyjski dywizjon artylerii dysponował doświadczoną obsadą, składającą się głównie z byłych żołnierzy 5 pułku artylerii polowej dywizji płk. Czumy. Brygada płk. Rumszy była jednostką słabo wyszkoloną. Oddziały jej nie były zgrane, dowódcy nie znali większości podwładnych. Przed jej pozycjami do forsowania Wkry szykowały się 11 i 16 DS z rosyjskiej 15 Armii. W związku z rozpoczynającym się natarciem 5 Armii, 14 sierpnia kpt. Józef Werobej otrzymał od dowódcy brygady rozkaz uderzenia jednym batalionem z baterią artylerii ze wsi Zawady wzdłuż Sony na Nowe Miasto. Po jego opanowaniu miał nacierać dalej na Gąsocin i do godz. 18.00 zająć tę miejscowość. Sztab brygady nie miał informacji o rozmieszczeniu oddziałów nieprzyjaciela na wschodnim brzegu Wkry. Dowództwo nie zdawało sobie sprawy, z jakimi siłami przyjdzie zmierzyć się niedoświadczonej brygadzie.
Również dowództwo sowieckie nie spodziewało się zastać nad Wkrą większych sił polskich, nastawiano się na szybkie sforsowanie rzeki i marsz nad Wisłę. Kpt. Werobej postanowił najpierw wyprzeć Rosjan z Nowego Popielżyna, aby zabezpieczyć
przeprawę przez Wkrę i otworzyć sobie drogę na Nowe Miasto. Do ataku na Popielżyn wyznaczył 3 batalion, który miał w swoim składzie 12 kompanię złożoną w całości z weteranów "Błękitnej" Armii. Doskonale dowodzona kompania około godz. 13 brawurowym natarciem sforsowała Wkrę, odrzucając zaskoczone oddziały 16 DS. W ślad za nią przeprawiły się 9 i 10 kompanie. Do godz. 14.00 batalion zajął dogodne pozycje wyjściowe do uderzenia na Nowe Miasto. Plan natarcia został jednak pokrzyżowany przez niepomyślny rozwój sytuacji na odcinku 1 Syberyjskiego pułku piechoty mjr. Dindorfa-Ankowicza. Już przed południem oddziały 11 DS przekroczyły Wkrę na obu skrzydłach pułku. Ich postępy na lewym skrzydle zostały zatrzymane przez odwodowe 11 i 12 kompanię złożone z ochotników. W szeregach panował bojowy nastrój, który nieraz przejawiał się w sposób zaskakujący dla oficerów przyzwyczajonych do wojskowej dyscypliny (gdy pod Borkowem mjr Dindorf-Ankowicz przejeżdżał koło odwodowego III batalionu, powitały go gwizdy i okrzyki: "My chcemy się bić!". To 10 kompania, złożona w większości z uczniów VIII klasy gimnazjalnej, żądała wysłania na pierwszą linię, w ślad za VII klasą, która poszła do kontrataku).
Pod Cieksynem gwałtowne natarcie przeciwnika złamało obronę I batalionu mjr. Jana Czapli. Utracono Cieksyn i wzgórze koło wioski. Batalion dwukrotnie kontratakował, odzyskiwał wzgórze i dwukrotnie był z niego wypierany. Trzeci kontratak, wsparty odwodową 10 kompanią, doszedł niemal do zabudowań wioski. Tutaj mjr Czapla poległ, gdy z karabinem w ręku prowadził ochotników do szturmu na bagnety (został pośmiertnie odznaczony orderem Virtuti Militari). Gdy zginął dowódca batalionu i polegli wszyscy dowódcy kompanii, mniej doświadczeni żołnierze załamali się i batalion grupkami spłynął na zachodni brzeg Wkry. Zawiodło wsparcie artyleryjskie, dywizjon brygady został bowiem ostrzelany przez baterie sowieckie, poniósł straty i musiał zmieniać stanowiska. Przeciwnik przekroczył Wkrę, opanował mostek kolejki wąskotorowej między stanowiskami obu pułków brygady i wyparł z Borkowa kompanię 2 pp, pozostawioną tutaj przez kpt. Werobeja w celu utrzymywania łączności z 1 Syberyjskim pułkiem piechoty. Dalsze jego postępy groziły przełamaniem frontu w centrum ugrupowania Brygady Syberyjskiej.
Tymczasem do Borkowa zbliżały się 35 i 41 pp z 9 Dywizji Piechoty. Ok. godz. 15 ubezpieczenie 35 pp, zauważył cofające się tyraliery 1 Syberyjskiego pp i podążającą za nim sowiecką piechotę. III batalion zajął wzgórze na północnym skraju wsi i ogniem ckm zatrzymał sowiecką piechotą. Podobnie 50 cekaemów 41 pp mjr. Stanisława Juszczackiego, broniącego okopów bardziej na lewo, między Borkowem a m. Wrona, zdziesiątkowało gęste tyraliery 11 DS, które postępowały za zdezorganizowanymi pododdziałami Brygady Syberyjskiej.
W związku z wydarzeniami na odcinku 1 pułku kpt. Werobej odwołał natarcie na Nowe Miasto. Zachęcony sukcesami przeciwnik uderzył na III batalion 2 Syberyjskiego pp na wschodnim brzegu Wkry, a równocześnie sforsował rzekę na odcinku 1 batalionu. W ciężkiej walce obie strony poniosły duże straty. Kpt. Werobej wycofał na zachodni brzeg Wkry 12 kompanię, a odwodowy II batalion kpt. Bronisława Szczyradłowskiego skierował do uderzenia na prawe skrzydło Rosjan atakujących 1 pułk piechoty pod Borkowem. Batalion około godz. 18 opanował część tej miejscowości, ale wieczorem, na rozkaz płk. Rumszy, wycofał się na wzg. 103. Nocą 14/15 sierpnia 2 Syberyjski pp wrócił na stanowiska wyjściowe. Tej nocy do sztabu brygady dotarł rozkaz gen. Sikorskiego, aby dowódcy jednostek 5 Armii energicznie kontynuowali natarcie bez względu na straty. Płk Rumsza ponowił zatem rozkaz uderzenia na Nowe Miasto. Po uporządkowaniu wykrwawionych oddziałów, 15 sierpnia o godz. 13.00 pod wsią Joniec 1 batalion 2 Syberyjskiego pp sforsował Wkrę i wspierany ogniem sześciu dział ruszył na Nowe Miasto. Godzinę później 3 batalion sforsował rzekę pod Zawadami i uderzył na Popielżyn Dolny - Miszewo, na południe od Nowego Miasta. Także sąsiedni 144 pp nacierał na Nowe Miasto. Wieczorem, po odparciu kilku kontrataków pododdziałów 16 DS, oba pułki wkroczyły do Nowego Miasta. Natomiast 35 pp, wspierany przez pododdziały 41 pp i silny ogień artylerii fortecznej Modlina oraz baterii 9 pap, odzyskał Borkowo i wyparł Rosjan za rzekę. O godz. 15.00 przeciwnik przypuścił silny kontratak na odcinku III batalionu 35 pp. Idąca z pomocą 2 kompania 35 pp straciła w ogniu artylerii sowieckiej połowę żołnierzy, ale w szturmie na bagnety odzyskała utracone okopy. W pościgu za wycofującym się przeciwnikiem pododdziały 35 i 41 pp przeszły wpław Wkrę i zajęły wschodni brzeg rzeki.
Dwudniowa bitwa pod Borkowem zakończyła się sukcesem Brygady Syberyjskiej i pułków 9 9 Dywizji Piechoty. Za cenę około pięciuset poległych
i rannych zniweczono próby sforsowania Wkry przez 11 i 16 DS. Dzięki zajęciu wschodniego brzegu rzeki oddziały polskie uzyskały dogodne podstawy do natarcia głównych sił 5 Armii w kierunku Nasielska i Pułtuska 16 sierpnia. Straty sowieckie nieznane.
Walki żołnierzy polskich o Borkowo zostały upamiętnione na Grobie Nieznanego Żołnierza w Warszawie, napisem na jednej z tablic w II RP i po 1990 r. - "BORKOWO pod NASIELSKIEM 14 - 15 VIII 1920".

</doc>
<doc id="2785920" url="https://pl.wikipedia.org/wiki?curid=2785920" title="Rychaltice">
Rychaltice

Rychaltice (niem. "Bartelsdorf") – wieś, dawna gmina katastralna, w północnej części gminy Hukvaldy, w powiecie Frydek-Mistek, w kraju morawsko-śląskim, w Czechach, na historycznych Morawach. Powierzchnia 930,9746 ha, w 2001 liczba mieszkańców wynosiła 712, zaś w 2012 odnotowano 241 adresów.
Pierwsza pisemna wzmianka pochodzi z 1394. Pierwotnie nazywały się Bartelsdorf i była służebną miejscowością zamku Hukvaldy. Nazwa Rychaltice pojawiła się w 1408 roku. Do państwa hukwaldzkiego włączona została w 1570 roku.
Przez Rychaltice przebiega autostrada D48.

</doc>
<doc id="2785921" url="https://pl.wikipedia.org/wiki?curid=2785921" title="Louis Baillon">
Louis Baillon

Louis Charles Baillon (ur. 5 sierpnia 1881 w Fox Bay, zm. 2 września 1965 w Brixworth) – angielski hokeista na trawie, piłkarz oraz tenisista. Złoty medalista olimpijski z Londynu w 1908 roku.
Życie.
Louis Baillon urodził się 5 sierpnia 1881 roku w Fox Bay na Falklandach jako drugie z pięciorga dzieci jego rodziców. Ojciec Louisa był farmerem (hodował owce), a ślub wziął w 1876 roku. Później, rodzina przeniosła się do Northampton (Anglia). W 1910 roku, Baillon zawarł związek małżeński. Małżeństwo to miało pięcioro dzieci (czterech synów i jedną córkę); dwóch synów Baillona straciło życie w bitwie o Anglię (II wojna światowa). Później, Baillon był kierownikiem browaru o nazwie Phipps.
Kariera sportowa.
Podczas kariery hokejowej, reprezentował klub z Northampton, w którym grał na lewej obronie.
Baillon wystąpił w 1908 roku na igrzyskach olimpijskich w Londynie w drużynie Anglii. Wystąpił w trzech meczach; w meczu, który został rozegrany 29 października 1908, reprezentacja Anglii pokonała Francję 10–1. Następnego dnia, Anglia pokonała Szkocję 6–1. W meczu o złoto (który odbył się 31 października), angielska drużyna pokonała ekipę z Irlandii 8–1, a tym samym Baillon razem z kolegami z drużyny, zdobył złoty medal olimpijski (medale zdobyły wszystkie cztery drużyny z Wielkiej Brytanii (Anglia, Irlandia, Szkocja i Walia), jednak wszystkie przypisywane są zjednoczonemu królestwu).
Baillon uprawiał także piłkę nożną. Podczas kariery piłkarskiej był związany z klubem AFC Wandsworth. Pod koniec kariery sportowej, Baillon uprawiał amatorsko tenis.

</doc>
<doc id="2785922" url="https://pl.wikipedia.org/wiki?curid=2785922" title="Andrzej Dybczak">
Andrzej Dybczak

Andrzej Dybczak (ur. 1978 w Krynicy) – polski etnolog, podróżnik, filmowiec, pisarz. Laureat nagrody Fundacji im. Kościelskich. Autor artykułów publikowanych w "Lampie", "Twórczości" i "Studium".
Kilkakrotnie odbył podróż na Syberię, do Kraju Krasnojarskiego, gdzie żył wśród ludu Ewenków. Po drugiej z tych podróży napisał książkę reportażową "Gugara", opowiadającą o jego pobycie w społeczności ewenkijskiej. Książka została wydana w 2008 roku nakładem wydawnictwa Zielona Sowa, otrzymała też nagrodę Fundacji Kultury za najlepszy rękopis. W tym samym roku odbyła się też premiera filmu dokumentalnego "Gugara", nakręconego wspólnie z Jackiem Nagłowskim i opowiadająca również o cywilizacji ewenkijskiej.
Film Dybczaka otrzymał liczne nagrody, m.in. Złotego Lajkonika na Krakowskim Festiwalu Filmowym (2008), Grand Prix na International Documentary and Anthropology Film Festival w Pärnu (2008) oraz nagrodę za najlepszy debiut reżyserski w konkursie "Nowe Filmy Polskie" na Festiwalu Era Nowe Horyzonty (2008).
W 2012 książka "Gugara" otrzymała nagrodę Fundacji im. Kościelskich. W 2018 nominowany do Nagrody Literackiej „Nike” za książkę "Pan wszystkich krów".

</doc>
<doc id="2785924" url="https://pl.wikipedia.org/wiki?curid=2785924" title="Międzynarodowy Rok Dziecka">
Międzynarodowy Rok Dziecka

Międzynarodowy Rok Dziecka ang. "International Year of The Child" - rok proklamowany podczas 31 sesji Zgromadzenia Ogólnego Organizacji Narodów Zjednoczonych 21 grudnia 1976 roku. Decyzję podjęto uchwałą nr A/RES/31/169. 
Międzynarodowy Rok Dziecka był impulsem do przygotowania narodowych i lokalnych programów działania skierowanych dla dzieci i w związku z zaspokojeniem ich potrzeb. W uchwale państwa ONZ zachęcano do współpracy z organizacjami rządowymi, pozarządowymi, sektorem prywatnym i innymi podmiotami gospodarczymi do podjęcia działań zmierzających ku zwiększeniu dostępu dzieci szczególnie w krajach rozwijających się do odpowiedniej opieki zdrowotnej, edukacji i bezpiecznego wypoczynku. 
W trakcie trwania Międzynarodowego Roku Dziecka Sekretarz Generalny ONZ Kurt Waldheim w 1979 roku nadał Orderowi Uśmiechu rangę międzynarodowego odznaczenia.
W Polsce w ramach Międzynarodowego Roku Dziecka Polskie Towarzystwo Turystyczno-Krajoznawcze ustanowiło pierwszą odznakę skierowaną do najmłodszych turystów. Dwustopniowa Odznaka Turystyki Pieszej "Siedmiomilowe Buty" przeznaczona jest dla dzieci, które nie ukończyły 10 roku życia. Odznakę można zdobywać nieprzerwanie od 1 czerwca 1979 r..

</doc>
<doc id="2785925" url="https://pl.wikipedia.org/wiki?curid=2785925" title="Zambia na Letnich Igrzyskach Paraolimpijskich 2012">
Zambia na Letnich Igrzyskach Paraolimpijskich 2012

Zambię na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji.
Dla reprezentacji Zambii był to czwarty start w igrzyskach paraolimpijskich (poprzednio w 1996, 2000 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2785928" url="https://pl.wikipedia.org/wiki?curid=2785928" title="Sejm Śląski IV kadencji (1935–1945)">
Sejm Śląski IV kadencji (1935–1945)

Sejm Śląski IV kadencji (1935-1945) – autonomiczny organ ustawodawczy dla województwa śląskiego wybrany na podstawie niedemokratycznej ordynacji wyborczej do Sejmu Śląskiego w dniu 8 września 1935 r. Zwołany na mocy zarządzenia Prezydenta Rzeczypospolitej z dnia 21 września 1935 r. do Katowic na dzień 24 września 1935 r.
Sejm Śląski IV kadencji składał się z 24 posłów. Po przyłączeniu zaolziańskich powiatów Śląska Cieszyńskiego w 1938 roku Prezydent RP dokooptował 4 posłów.
Po wybuchu II wojny światowej Prezydent RP nie rozwiązał Sejmu Śląskiego IV kadencji, jednak w czasie okupacji nie zwoływano jego sesji.
Krajowa Rada Narodowa 6 maja 1945 roku zniosła niezgodnie ze swoimi kompetencjami Statut Organiczny Województwa Śląskiego z ustroju konstytucyjnego Rzeczypospolitej Polskiej w trakcje trwania kadencji Sejmu Śląskiego.
Prezydium.
Spór o ordynację wyborczą.
8 lipca 1935 r. zdominowany przez obóz sanacyjny Sejm uchwalił ustawę zmieniającą ordynację wyborczą zgodnie z duchem konstytucji kwietniowej. Zmieniała ona całkowicie zasady głosowania: zamiast systemu proporcjonalnego wprowadzono większościowy (w każdym okręgu wybierano po 2 posłów), a możliwość zgłaszania kandydatów ograniczono jedynie do specjalnych zgromadzeń złożonych z osób nominowanych przez lokalne warstwy rządzące, przedsiębiorców i związki zawodowe.
Artykułem 95. ustawa wprowadzała również nową ordynację wyborczą do Sejmu Śląskiego, niezgodnie z obowiązującą w momencie jej ogłoszenia ordynacją wyborczą, której artykuł 3. gwarantował niezmienność ordynacji do momentu uchwalania ustawy o wewnętrznym ustroju Województwa Śląskiego przez Sejm Śląski. Kompromisowe rozwiązanie z 1930 r. zostało zastosowane ze względu na pat prawny w związku z niewywiązaniem się pierwszego Sejmu Śląskiego z uchwalenia ustawy o wewnętrznym ustroju województwa i ograniczeniami wynikającym ze Statutu Organicznego Województwa Śląskiego, który mówił jedynie o pierwszym Sejmie Śląskim. Ze względu na brak możliwości protestu (Sejm Śląski od 26 marca 1935 r. nie był zwoływany na sesje), opozycja zbojkotowała wybory ogłoszone na przez Prezydenta RP na dzień 8 września 1935 r.

</doc>
<doc id="2785930" url="https://pl.wikipedia.org/wiki?curid=2785930" title="Faddej (Uspienski)">
Faddej (Uspienski)



</doc>
<doc id="2785931" url="https://pl.wikipedia.org/wiki?curid=2785931" title="Anastasija Bogdanionok">
Anastasija Bogdanionok



</doc>
<doc id="2785932" url="https://pl.wikipedia.org/wiki?curid=2785932" title="Zhao Qinggang">
Zhao Qinggang

Zhao Qinggang (; ur. 24 lipca 1985) – chiński lekkoatleta specjalizujący się w rzucie oszczepem.
Srebrny medalista igrzysk Azji Wschodniej z 2009 roku oraz złoty z 2013. Podczas mistrzostw świata w Moskwie (2013) odpadł w eliminacjach. Złoty medalista igrzysk azjatyckich w Incheon (2014).
Stawał na podium mistrzostw Chin i chińskiej olimpiady narodowej.
Rekord życiowy: 89,15 (2 października 2014, Incheon) – wynik ten był rekordem Azji, jest aktualnym rekordem Chin. 

</doc>
<doc id="2785934" url="https://pl.wikipedia.org/wiki?curid=2785934" title="Ziomkostwa w Austrii">
Ziomkostwa w Austrii

Ziomkostwa w Austrii – organizacje społeczno-polityczne w Austrii powstałe na terenie Austrii, skupiające Niemców zbiegłych w obliczu nacierającej Armii Czerwonej lub wysiedlonych przymusowo na mocy układów poczdamskich z terenów które weszły w skład Polski, Czechosłowacji, Rumunii, Węgier i Jugosławii.
Organizacje ziomkostw połączyły się i tworzą organizację dachową Związek Niemieckich Staroaustriackich Ziomkostw w Austrii (niem. "Verband der deutschen altösterreichischen Landsmannschaften in Österreich" ("VLÖ"); do listopada 2014 nazywanego Związek Ziomkostw Folksdojczskich (etnicznie niemieckich) Austrii - "Verband der Volksdeutschen Landsmannschaften Österreichs" ("VLÖ")).
Oddziały.
Obecnie na terenie Austrii działa ponad 8 różnego rodzaju ziomkostw:

</doc>
<doc id="2785935" url="https://pl.wikipedia.org/wiki?curid=2785935" title="Taeniotoca">
Taeniotoca



</doc>
<doc id="2785936" url="https://pl.wikipedia.org/wiki?curid=2785936" title="Sema">
Sema



</doc>
<doc id="2785937" url="https://pl.wikipedia.org/wiki?curid=2785937" title="William Withers (golfista)">
William Withers (golfista)

William Temple Withers, Jr. (ur. 12 lipca 1864 w Lexington, zm. 18 lutego 1933 w Orlando) – amerykański golfista, olimpijczyk z Saint Louis.
Withers startował jedynie na Igrzyskach Olimpijskich w Saint Louis w 1904 roku. Podczas tych igrzysk reprezentował swój kraj w zawodach indywidualnych mężczyzn. W pierwszej części eliminacji uzyskał 108 punktów, a w drugiej zdobył 101 punktów, a łącznie zgromadził ich 209. Wynik ten dał mu 62. miejsce eliminacji (do Ralpha McKittricka (zwycięzcy eliminacji) stracił 46 punktów), lecz do następnej fazy eliminacji awansowało 32 golfistów, a tym samym Withers odpadł z rywalizacji, kończąc udział w igrzyskach na eliminacjach.

</doc>
<doc id="2785941" url="https://pl.wikipedia.org/wiki?curid=2785941" title="William Burton">
William Burton

William Waldo Burton (ur. 26 listopada 1875 w Vicksburgu, zm. 22 lipca 1914 w Denver) – amerykański golfista, olimpijczyk z Saint Louis.
Burton startował jedynie na Igrzyskach Olimpijskich w Saint Louis w 1904 roku. Podczas tych igrzysk reprezentował swój kraj w zawodach indywidualnych mężczyzn. W pierwszej części eliminacji uzyskał 94 punkty, a w drugiej zdobył 90 punktów, a łącznie zgromadził ich 184. Wynik ten dał mu 33. miejsce eliminacji (do Ralpha McKittricka (zwycięzcy eliminacji) stracił 21 punktów), lecz do następnej fazy eliminacji awansowało 32 golfistów, a tym samym Burton odpadł z rywalizacji, kończąc udział w igrzyskach na eliminacjach.

</doc>
<doc id="2785944" url="https://pl.wikipedia.org/wiki?curid=2785944" title="ASKÖ Pasching">
ASKÖ Pasching

ASKÖ Pasching – austriacki klub piłkarski z siedzibą w Pasching. Klub działał w latach 1946-2007.
Historia.
ASKÖ Pasching został założony 15 czerwca 1946 jako ATSV Pasching. W 1986 klub zmienił nazwę na ASKÖ Pasching a w 1999 na SV Pasching. Przez wiele lat klub występował w niższych klasach rozgrywkowych. W latach 2000 klub awansował do trzeciej ligi, rok później do drugiej, a w 2002 po raz pierwszy w Bundeslidze. W swoim premierowym sezonie zajął 5. miejsce, dzięki czemu wystąpił w Pucharze Intertoto w 2003. Pasching kolejno eliminował gruziński WIT Georgia Tbilisi, macedońską Pobedę Prilep, kazachski Tobył Kostanaj, niemiecki Werder Brema, by ulec w finale rozgrywek Schalke 04 Gelsenkirchen. Latem 2003 klub po raz kolejny zmienił nazwę na FC Superfund Pasching.
W kolejnych trzech sezonach klub zajmował dwukrotnie 3. w 2004 i 2006 oraz czwarte miejsce w 2005, dzięki czemu kwalifikował się do Pucharu UEFA. Swoje starty w tych rozgrywkach Pasching kończył na pierwszym przeciwniku, w 2004 i 2005 na rosyjskim Zenicie Petersburg, a w 2006 na włoskim AS Livorno Calcio. W 2007 licencja klubu została sprzedana i w Bundeslidze na licencji Pasching wystąpiła Austria Kärnten. Superfund Pasching został rozwiązany a na jego miejsce powołano nowy klub FC Pasching, który obecnie występuje w "Regionallidze", która jest trzecią klasą rozgrywkową w Austrii.

</doc>
<doc id="2785946" url="https://pl.wikipedia.org/wiki?curid=2785946" title="SV Pasching">
SV Pasching



</doc>
<doc id="2785947" url="https://pl.wikipedia.org/wiki?curid=2785947" title="Jean Dunn">
Jean Dunn

Jean Dunn (ur. w 1934 roku) – brytyjska kolarka torowa, pięciokrotna medalistka mistrzostw świata.
Kariera.
Pierwszy sukces w karierze Jean Dunn osiągnęła w 1958 roku, kiedy na mistrzostwach świata w Paryżu zdobyła brązowy medal w sprincie indywidualnym. W zawodach tych wyprzedziły ją jedynie dwie reprezentantki ZSRR: Galina Jermołajewa i Walentina Maksimowa. Taki sam skład miało podium w tej konkurencji podczas MŚ w Amsterdamie (1959), MŚ w Lipsku (1960) oraz MŚ w Zurychu (1961). Ostatni medal wywalczyła na rozgrywanych w 1962 roku mistrzostwach w Mediolanie, gdzie w swojej koronnej konkurencji była ponownie trzecia, ulegając tylko Walentinie Sawinej i Irinie Kiriczenko z ZSRR. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="2785949" url="https://pl.wikipedia.org/wiki?curid=2785949" title="Lidija Tichomirowa">
Lidija Tichomirowa

Lidija Tichomirowa (ros. Лидия Тихомировa) – radziecka kolarka torowa, brązowa medalistka mistrzostw świata.
Kariera.
Największy sukces w karierze Lidija Tichomirowa osiągnęła w 1962 roku, kiedy na mistrzostwach świata w Mediolanie zdobyła brązowy medal w indywidualnym wyścigu na dochodzenie. W zawodach tych wyprzedziły ją jedynie Brytyjka Beryl Burton oraz Belgijka Yvonne Reynders. Był to jedyny medal wywalczony przez Tichomirową na międzynarodowej imprezie tej rangi. Nigdy nie wystartowała na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="2785950" url="https://pl.wikipedia.org/wiki?curid=2785950" title="Petar Vukičević">
Petar Vukičević

Petar Vukičević (ur. 7 sierpnia 1956 w Belgradzie) – jugosłowiański lekkoatleta specjalizujący się w biegu na 110 metrów przez płotki.
W 1975 zajął 6. miejsce podczas mistrzostw Europy juniorów.
Odpadł w eliminacjach na mistrzostwach Europy w 1978.
Podczas igrzysk olimpijskich w Moskwie (1980) odpadł w półfinale z wynikiem 14,12.
Pięciokrotny mistrz kraju (1977, 1982, 1984, 1985 i 1989).
Jego dzieci – córka Christina Vukicevic oraz syn Vladimir Vukicevic także uprawiają biegi płotkarskie i reprezentują Norwegię.

</doc>
<doc id="2785951" url="https://pl.wikipedia.org/wiki?curid=2785951" title="Boxaodon">
Boxaodon



</doc>
<doc id="2785953" url="https://pl.wikipedia.org/wiki?curid=2785953" title="Jucilene de Lima">
Jucilene de Lima

Jucilene de Lima (ur. 14 września 1990) – brazylijska lekkoatletka specjalizująca się w rzucie oszczepem.
W 2005 zwyciężyła w mistrzostwach Ameryki Południowej juniorów młodszych, nie awansowała do finału mistrzostw świata w tej kategorii wiekowej oraz wygrała złoty medal na juniorskich mistrzostwach Ameryki Południowej. Podczas mistrzostw świata juniorów w Pekinie (2006) nie miała żadnej mierzonej próby w eliminacjach. Rok później była dziesiąta na igrzyskach panamerykańskich oraz mistrzostwach świata juniorów młodszych. W 2008 zajęła jedenaste miejsce w finale mistrzostw świata juniorów w Bydgoszczy oraz zdobyła brąz na młodzieżowych mistrzostwach Ameryki Południowej w Limie. Trzy medale zdobyła w 2009 stając na podium mistrzostw Ameryki Południowej seniorów (srebro), mistrzostw Ameryki Południowej juniorów (srebro) oraz mistrzostw panamerykańskich juniorów (brąz). W 2012 była czwarta na mistrzostwach ibero-amerykańskich oraz zdobyła złoto młodzieżowych mistrzostw Ameryki Południowej. W 2013 sięgnęła po brąz mistrzostw Ameryki Południowej. W 2014 zdobyła złoty medal mistrzostw ibero-amerykańskich. W 2015 stanęła na najniższym stopniu podium igrzysk panamerykańskich w Toronto.
Złota medalistka mistrzostw Brazylii.
Rekord życiowy: 62,89 (11 października 2014, São Paulo) – rekord Brazylii, były rekord Ameryki Południowej.

</doc>
<doc id="2785957" url="https://pl.wikipedia.org/wiki?curid=2785957" title="Gerhart Lippert">
Gerhart Lippert

Gerhart Lippert (ur. 14 marca 1937 w Pietzingu am Simssee) – niemiecki aktor filmowy i telewizyjny, grający najczęściej w serialach o tematyce medycznej.
Kariera.
Gerhart Lippert urodził się w gminie Riedering jako syn malarza i pianistki. Pracował w młodości w szkole teatralnej Otto-Falckenberg-Schule, następnie występował w Burgtheater w Wiedniu, na festiwalu w Salzburgu oraz w teatrach w Düsseldorfie, w Berlinie i w Monachium. 
Debiut na ekranie zaliczył w 1958 roku, w serialu "Sie schreiben mit", a w 1960 roku, zadebiutował na wielkim ekranie w filmie "Bezaubernde Julia". W 1971 roku zagrał jedną z głównych ról w sztuce Księżniczka dolara.
Największą popularność Gerhartowi Lippertowi przyniosła rola doktora Thomasa Burgnera w serialu "Doktor z alpejskiej wioski". Zagrał również Herberta Schwarza w nowych wersjach popularnego serialu "Kliniki w Schwarzwaldzie".
Życie prywatne.
Gerhart Lippert był do tej pory trzykrotnie żonaty. Drugą żoną była Franziska Steinbrecher, córka Jane Tilden, z którą ma córkę Nicole. Z trzecią żoną, piosenkarką Maria Neuhaus wziął ślub w 1994 roku. Ma z nią dwie córki: Carolin i Katję.

</doc>
<doc id="2785959" url="https://pl.wikipedia.org/wiki?curid=2785959" title="Dragana Golik">
Dragana Golik

Dragana Golik (ur. 16 lutego 1976) – jugosłowiańska lekkoatletka, tyczkarka.
Trzykrotna mistrzyni kraju (1996–1998). Była rekordzistka Jugosławii.

</doc>
<doc id="2785960" url="https://pl.wikipedia.org/wiki?curid=2785960" title="Andrey Churilo">
Andrey Churilo



</doc>
<doc id="2785961" url="https://pl.wikipedia.org/wiki?curid=2785961" title="Rhinechidna">
Rhinechidna



</doc>
<doc id="2785962" url="https://pl.wikipedia.org/wiki?curid=2785962" title="Karl Camillo Schneider">
Karl Camillo Schneider

Karl Camillo Schneider (ur. 28 sierpnia 1867 w Pomßen, zm. w marcu 1943 w Oleśnicy) – niemiecko-austriacki zoolog, filozof, parapsycholog, profesor Uniwersytetu Wiedeńskiego.
Życiorys.
Po ukończeniu gimnazjum realnego w Döbeln studiował nauki przyrodnicze na Uniwersytecie w Lipsku i Uniwersytecie w Monachium, tytuł doktora otrzymał w 1890 roku. Następnie pracował w stacjach zoologicznych w Neapolu i Rovigno, przez krótki czas pracował jako asystent na Uniwersytecie w Giessen. W 1897 roku został asystentem Bertholda Hatscheka na Uniwersytecie Wiedeńskim, habilitował się i w 1911 roku został profesorem nadzwyczajnym zoologii na tej uczelni. Jego kariera naukowa została przerwana przez chorobę psychiczną. W 1931 roku usiłował zastrzelić dziekana Othenio Abela, trafił do zakładu psychiatrycznego i został zawieszony w obowiązkach wykładowcy. Po opuszczeniu zakładu zamieszkał u brata na Śląsku.
Zajmował się początkowo anatomią i histologią zwierząt, później także psychologią zwierząt i parapsychologią.

</doc>
<doc id="2785963" url="https://pl.wikipedia.org/wiki?curid=2785963" title="Fimbrinares">
Fimbrinares



</doc>
<doc id="2785964" url="https://pl.wikipedia.org/wiki?curid=2785964" title="Eurymyctera">
Eurymyctera



</doc>
<doc id="2785965" url="https://pl.wikipedia.org/wiki?curid=2785965" title="Aemasia">
Aemasia



</doc>
<doc id="2785966" url="https://pl.wikipedia.org/wiki?curid=2785966" title="Dyrektywa powodziowa">
Dyrektywa powodziowa

Dyrektywa powodziowa - dyrektywa Parlamentu Europejskiego i Rady nr 2007/60/WE z dnia 23 października 2007 r. w sprawie oceny ryzyka powodziowego i zarządzania nim, opubl. w Dz.U.UE L 288/27. Jest jednym z aktów unijnych regulujących politykę wodną UE. Ma na celu zmniejszenie ryzyka występowania powodzi, a także minimalizacji skutków ich występowania na terenie Unii Europejskiej. Planowanie, jako element polityki wodnej, obejmuje trzy etapy sporządzania przez kraje członkowskie dokumentów planistycznych, do których dyrektywa zalicza:
Dyrektywa została implementowana do polskiego systemu prawnego nowelizacją Prawa wodnego z dnia 5 stycznia 2011 r. (Dz.U. Nr 32, poz. 159), która weszła w życie z dniem 18 marca 2011 r.

</doc>
<doc id="2785969" url="https://pl.wikipedia.org/wiki?curid=2785969" title="(17446) Mopaku">
(17446) Mopaku

(17446) Mopaku (1990 BC2) – planetoida z pasa głównego asteroid okrążająca Słońce w ciągu 3,79 lat w średniej odległości 2,43 j.a. Została odkryta 23 stycznia 1990 roku.

</doc>
<doc id="2785972" url="https://pl.wikipedia.org/wiki?curid=2785972" title="? (album Neny)">
? (album Neny)

? ("Fragezeichen") – drugi album zespołu Nena nagrywany w grudniu 1983 roku, a wydany 27 stycznia 1984. Zawiera 12 utworów.
Zespół zachęcony ogromnym sukcesem pierwszego albumu, postanowił nagrać drugą płytę. Jej nazwa pochodzi od tytułowego utworu. Sam utwór długo nie miał tytułu i na koncertach był przedstawiany jako piosenka bez tytułu. Wokalistka, Nena, znalazła w tym pytajniku głębszy sens i postanowiła tak właśnie nazwać tę piosenkę. Album został wyprodukowany przez Reinholda Heila i Manne Preakera. Jest on nieco inny w porównaniu do poprzedniego, muzyka na płycie jest bardziej dojrzalsza od tej wydanej rok wcześniej. Odniósł jednak wielki sukces, porównywalny z poprzednim albumem. Czołowym hitem płyty jest utwór "?". Album promowały single: ?, Rette mich oraz Lass mich dein Pirat sein.

</doc>
<doc id="2785973" url="https://pl.wikipedia.org/wiki?curid=2785973" title="Lizabeth Scott">
Lizabeth Scott

Lizabeth Scott, właśc. Emma Matzo (ur. 29 września 1922 w Scranton, zm. 31 stycznia 2015 w Los Angeles) – amerykańska aktorka filmowa, modelka i piosenkarka. Była gwiazdą filmów noir z lat 40. i 50. XX wieku.
Kariera.
Scott debiutowała na ekranie w 1945 rolą w filmie Johna Farrowa pt. "You Came Along". Na uwagę zasługuje jej druga aktorska kreacja w filmie "Dziwna miłość Marty Ivers" (1946; reż. Lewis Milestone); gdzie partnerował jej debiutujący Kirk Douglas. Kolejne znane filmy z udziałem Lizabeth to: "Śmiertelne porachunki" (1947), w którym grała z Humphreyem Bogartem i "Mroczne miasto" (1950), gdzie partnerował jej Charlton Heston. Następne filmy z udziałem aktorki nie zdobyły już większego rozgłosu. Od końca lat 50. powoli wycofywała się z zawodu. W 1957 zagrała w filmie muzycznym z Elvisem Presleyem. W latach 60. pojawiła się gościnnie w kilku serialach telewizyjnych; a w 1972 wystąpiła na ekranie po raz ostatni w filmie "Pulp" z Michaelem Caine’em w roli głównej.
Aktorka nigdy nie wyszła za mąż.
Wyróżnienia.
Została uhonorowana gwiazdą w Alei Gwiazd w Hollywood.

</doc>
<doc id="2785974" url="https://pl.wikipedia.org/wiki?curid=2785974" title="Oscar Plattner">
Oscar Plattner

Oscar Plattner (ur. 17 lutego 1922 w Tschappinie – zm. 21 sierpnia 2002 w Zurychu) – szwajcarski kolarz torowy i szosowy, sześciokrotny medalista torowych mistrzostw świata.
Kariera.
Pierwszy sukces w karierze Oscar Plattner osiągnął w 1944 roku, kiedy został mistrzem kraju w sprincie indywidualnym. Dwa lata później wystartował na torowych mistrzostwach świata w Zurychu, gdzie w sprinterskiej rywalizacji amatorów także okazał się najlepszy. W 1947 roku przeszedł na zawodowstwo. Pierwszy sukces w nowej kategorii osiągnął w 1952 roku, zdobywając złoty medal na mistrzostwach świata w Paryżu. W swej koronnej konkurencji zdobył jeszcze cztery medale: srebrne podczas mistrzostw świata w Mediolanie (1955) oraz mistrzostw świata w Lipsku (1960), w obu przypadkach przegrywając tylko z Włochem Antonio Maspesem oraz brązowe medale na mistrzostwach w Kopenhadze (1956) i mistrzostwach w Mediolanie (1962). Wielokrotnie zdobywał medale torowych mistrzostw kraju, w tym łącznie 19 złotych. Startował również w wyścigach szosowych, ale bez większych sukcesów. Nigdy nie wystąpił na igrzyskach olimpijskich.

</doc>
<doc id="2785976" url="https://pl.wikipedia.org/wiki?curid=2785976" title="Guanylan disodowy">
Guanylan disodowy



</doc>
<doc id="2785978" url="https://pl.wikipedia.org/wiki?curid=2785978" title="Leo Wickihalder">
Leo Wickihalder

Leo Wickihalder (ur. 3 lipca 1937 w Zurychu - zm. 14 września 2008 w Oberhasli) – szwajcarski kolarz torowy, brązowy medalista mistrzostw świata.
Kariera.
Największy sukces w karierze Leo Wickihalder osiągnął w 1962 roku, kiedy zdobył brązowy medal w wyścigu ze startu zatrzymanego zawodowców podczas mistrzostw świata w Mediolanie. W zawodach tych wyprzedzili go jedynie Hiszpan Guillermo Timoner oraz Belg Paul Depaepe. Był to jedyny medal wywalczony przez Wickihaldera na międzynarodowej imprezie tej rangi. W tej samej konkurencji zdobył ponadto pięć medali torowych mistrzostw Szwajcarii, jednak nigdy nie zwyciężył. Nigdy też nie wystąpił na igrzyskach olimpijskich.

</doc>
<doc id="2785982" url="https://pl.wikipedia.org/wiki?curid=2785982" title="Heinz Läuppi">
Heinz Läuppi

Heinz Läuppi (ur. 7 stycznia 1936 w Trimbach – zm. 27 listopada 2001 w Aarau) – szwajcarski kolarz torowy, srebrny medalista mistrzostw świata.
Kariera.
Największy sukces w karierze Heinz Läuppi osiągnął w 1962 roku, kiedy zdobył srebrny medal w wyścigu ze startu zatrzymanego amatorów podczas mistrzostw świata w Mediolanie. W zawodach tych wyprzedził go jedynie Belg Romain De Loof, a trzecie miejsce wywalczył Francuz Christian Giscos. Był to jedyny medal wywalczony przez Läuppiego na międzynarodowej imprezie tej rangi. Läuppi zdobył ponadto cztery medale torowych mistrzostw Szwajcarii, w tym złoty w swej koronnej konkurencji w 1965 roku. Nigdy jednak nie wystąpił na igrzyskach olimpijskich.

</doc>
<doc id="2785983" url="https://pl.wikipedia.org/wiki?curid=2785983" title="AvtoVAZ">
AvtoVAZ



</doc>
<doc id="2785985" url="https://pl.wikipedia.org/wiki?curid=2785985" title="AvtoZAZ">
AvtoZAZ



</doc>
<doc id="2785987" url="https://pl.wikipedia.org/wiki?curid=2785987" title="Kaj Jensen">
Kaj Jensen

Kaj Jensen (ur. 19 lutego 1942 w Odense, zm. 29 listopada 2016) – duński kolarz torowy i szosowy, dwukrotny medalista mistrzostw świata.
Kariera.
Największe sukcesy w karierze Kaj Jensen osiągnął w 1962 roku, kiedy podczas torowych mistrzostw świata w Mediolanie zdobył dwa medale. Wspólnie z Bentem Hansenem, Kurtem vid Steinem i Prebenem Isakssonem zajął drugie miejsce w drużynowym wyścigu na dochodzenie, a indywidualnie był najlepszy wśród amatorów, bezpośrednio wyprzedzając Belga Hermana Van Loo oraz Holendra Jacoba Oudkerka. Ponadto Jensen wielokrotnie zdobywał medale mistrzostw kraju, zarówno w kolarstwie torowym, jak i szosowym, w tym dwa złote. Nigdy jednak nie wystartował na igrzyskach olimpijskich.

</doc>
<doc id="2785990" url="https://pl.wikipedia.org/wiki?curid=2785990" title="Krzysztof Kurek">
Krzysztof Kurek

Krzysztof Kurek (ur. 25 lipca 1970 w Gnieźnie) – polski historyk teatru, dr hab.
Życiorys.
Od końca lat 80. jest związany z Uniwersytetem im. Adama Mickiewicza w Poznaniu, gdzie w 1994 roku ukończył filologię polską, w 1999 roku obronił rozprawę doktorską, uzyskując stopień doktora nauk humanistycznych w zakresie literaturoznawstwa, a w 2009 roku habilitował się rozprawą "Teatr i miasto. Historia sceny polskiej w Poznaniu w latach 1782–1849".
Pracuje na stanowisku profesora uczelni na Wydziale Antropologii i Kulturoznawstwa Uniwersytetu im. Adama Mickiewicza w Poznaniu, pełni tam funkcję kierownika w Katedrze Teatru i Sztuki Mediów.
Był zawodowo związany z Teatrem Polskim w Poznaniu – jako sekretarz literacki (1993-1996) oraz kierownik literacki (2000-2002). Uczestniczył w ogólnopolskim programie Akademia „Artes Liberales”. Od 2002 do 2021 roku współtworzył Komitet Okręgowy Olimpiady Literatury i Języka Polskiego w Poznaniu, za co w czerwcu 2022 został odznaczony Medalem Komisji Edukacji Narodowej. W latach 2015–2017 kierował pracami Wydawnictwa Poznańskiego Towarzystwa Przyjaciół Nauk.
Jego zainteresowania badawcze koncentrują się wokół historii dramatu i teatru od XVII do XIX wieku, polskiej recepcji twórczości Williama Szekspira, a także dziejów Poznania i Wielkopolski. Ważnym nurtem jego dokonań są edycje źródeł do historii teatru polskiego. Opublikował m.in. nieznane świadectwa dotyczące widowisk jezuickich w XVII i XVIII stuleciu, materiały dokumentujące związki Heleny Modrzejewskiej z Poznaniem, a także kilka pozostających w rękopisie i szerzej nieznanych XIX-wiecznych tekstów dramatycznych. Jako autor haseł współpracował m.in. z "Polskim słownikiem biograficznym", "Słownikiem biograficznym teatru polskiego" oraz internetową "Encyklopedią teatru polskiego". Prowadzi badania związane z historią widowisk cyrkowych na ziemiach polskich w XIX wieku. Od roku 2015 członek Komisji Historycznej Teatru Polskiego w Poznaniu. Jest członkiem Poznańskiego Towarzystwa Przyjaciół Nauk oraz Polskiego Towarzystwa Badań Teatralnych.

</doc>
<doc id="2785991" url="https://pl.wikipedia.org/wiki?curid=2785991" title="Nur al-Maliki">
Nur al-Maliki

Nur Husajn al-Maliki, "Noor Hussain Al-Malki" (ur. 21 października 1994 w Dosze) – katarska lekkoatletka, sprinterka.
Brązowa medalistka igrzysk panarabskich w sztafecie 4 x 100 metrów (2011).
Podczas igrzysk olimpijskich w Londynie (2012) nie ukończyła biegu eliminacyjnego na 100 metrów.

</doc>
<doc id="2785992" url="https://pl.wikipedia.org/wiki?curid=2785992" title="Noor Hussain Al-Malki">
Noor Hussain Al-Malki



</doc>
<doc id="2785993" url="https://pl.wikipedia.org/wiki?curid=2785993" title="Furia (powieść)">
Furia (powieść)

Furia – siódma książka autorstwa Salmana Rushdiego, opublikowana w Wielkiej Brytanii w 2001 roku.
Fabuła.
Malik Solanka, wykształcony na Uniwersytecie Cambridge milioner z Bombaju szuka ucieczki od samego siebie. Z początku ucieka od swojego życia akademickiego zanurzając się w świat miniatur, po tym jak został oczarowany miniaturami domów wyświetlanych na ekranie w Rijksmuseum w Amsterdamie. Ostatecznie tworzy lalkę nazywając ją "Little Brain" (z ang. Mały Mózg) i opuszcza akademię dla telewizji.
Tym niemniej brak satysfakcji z rosnącej popularności "Małego Mózgu" służy tylko głębszemu rozjuszaniu demonów tkwiących w Solance, w rezultacie czego ledwo unika zamordowania własnej żony i dziecka. Znów ucieka, tylko tym razem do Nowego Jorku – ma nadzieję, że nękające go niepokoje w końcu odejdą. W Ameryce zmuszony jest jednak do konfrontacji z samym sobą.

</doc>
<doc id="2785994" url="https://pl.wikipedia.org/wiki?curid=2785994" title="Save (baseball)">
Save (baseball)

Save (w skrócie SV lub S) – w baseballu statystyka dla relief pitchera (częściej zwanego jako closer), który utrzymał prowadzenie drużyny do końca meczu. Po raz pierwszy zastosowana w 1969 roku.
"Save" zapisuje się miotaczowi zwycięskiej drużyny, który spełnia trzy warunki:
oraz dodatkowo jeden z poniższych:
Liderem w klasyfikacji wszech czasów pod względem zaliczonych save'ów w MLB jest Mariano Rivera z liczbą 652, zaś w NPB Hitoki Iwase, który zaliczył ich 346. Rekord sezonu w MLB należy do Francisco Rodrígueza i wynosi 62.

</doc>
<doc id="2785996" url="https://pl.wikipedia.org/wiki?curid=2785996" title="CS Universitatea Jolidon Cluj-Napoca">
CS Universitatea Jolidon Cluj-Napoca



</doc>
<doc id="2785998" url="https://pl.wikipedia.org/wiki?curid=2785998" title="That Shit">
That Shit

That Shit – minialbum amerykańskiej grupy hip-hopowej Poor Righteous Teachers wydany w 1999 roku nakładem Exit 7A. Wydawnictwo ukazało tylko na płycie winylowej i w bardzo małym nakładzie i dziś uważane jest za białego kruka.

</doc>
<doc id="2785999" url="https://pl.wikipedia.org/wiki?curid=2785999" title="Wojciech Marchewczyk">
Wojciech Marchewczyk

Wojciech Marchewczyk (ur. 23 kwietnia 1951 w Krakowie) – polski inżynier, dziennikarz i związkowiec, działacz opozycji demokratycznej w okresie PRL.
Życiorys.
Ukończył w 1976 studia na Wydziale Leśnym Akademii Rolniczej w Krakowie. W działalność opozycyjną zaangażował się pod koniec lat 60., w czasie marca 1968 brał udział w manifestacjach studenckich, dystrybuował też antypartyjne ulotki wśród młodzieży szkolnej. Uczestniczył w przemycie przez Tatry paryskiej „Kultury”. Był zatrzymywany przez funkcjonariuszy SB, przez kilkanaście lat objęty zakazem wyjazdów za granicę. W latach 1977–1984 pracował jako asystent w Akademii Górniczo-Hutniczej w Krakowie, przez dwa lata w międzyczasie był też dziennikarzem sportowym dziennika „Tempo”. Od 1977 współpracował z Komitetem Samoobrony Społecznej „KOR”. W 1980 brał udział w zakładaniu uczelnianych struktur „Solidarności” na AHG. Zajmował się kolportażem wydawnictw związkowych, organizował strajki wspierające postulat rejestracji Niezależnego Zrzeszenia Studentów. Po wprowadzeniu stanu wojennego był wśród organizatorów przewiezienie około dwustu studentów celem wsparcia strajku w Hucie im. Lenina. Współtworzył w czasie tego protestu Radio Wolna Polska. Po pacyfikacji strajku działał w podziemnych strukturach związku m.in. w ramach Regionalnej Komisji Wykonawczej Małopolska. Od 1982 do 1989 był wydawcą, komentatorem i redaktorem naczelnym drugoobiegowego pisma „Hutnik”, organizując kilkaset punktów jego dystrybucji. Redagował także „Obserwatora Wojennego”, współtworzył kilka podziemnych audycji radiowych. Był wielokrotnie zatrzymywany na 48 godzin, krótko internowany na okres od listopada do grudnia 1982, po odkryciu nielegalnej drukarni w 1983 pozostawał przez kilka miesięcy w ukryciu (m.in. u Barbary Zientarskiej). Był poszukiwany listem gończym, w kwietniu 1984 został tymczasowo aresztowany, w lipcu tego samego roku uzyskał zwolnienie na mocy amnestii. Utracił z przyczyn politycznych pracę, przez blisko dwa lata nie posiadał stałego zatrudnienia. Pod koniec lat 80. pracował w Zakładzie Zadrzewień, Zieleni i Rekultywacji Ligi Ochrony Przyrody.
W 1989 wszedł w skład krakowskiego Komitetu Obywatelskiego. Był rzecznikiem prasowym zarządu Regionu Małopolska reaktywowanej „Solidarności” i redaktorem naczelnym pisma związkowego „Tygodnik Solidarność Małopolska” oraz dziennika „Depesza”, a także kierownikiem oddziału dziennika „Nowy Świat”. Od 1990 do 1995 pełnił funkcję wiceprezesa zarządu głównego Stowarzyszenia Dziennikarzy Polskich. Był doradcą przewodniczącego krakowskiej rady miasta oraz marszałka małopolskiego. Przez kilkanaście lat zajmował stanowisko dyrektora zarządu Krakowskiej Fundacji Dziennikarzy Merkuryusz. W latach 2004–2008 był wiceprezesem zarządu Klubu Sportowego Cracovia.
Na początku lat 90. należał do Porozumienia Centrum. Od 2001 krótko działał w Platformie Obywatelskiej.
Odznaczenia i wyróżnienia.
W 2012 prezydent Bronisław Komorowski odznaczył go Krzyżem Komandorskim Orderu Odrodzenia Polski. W 2006 otrzymał Srebrny Krzyż Zasługi, a w 2018 Krzyż Wolności i Solidarności. W 2010 wyróżniony medalem „Niezłomnym w słowie”.
Życie prywatne.
Syn Czesława Marchewczyka, hokeisty i olimpijczyka, oraz Ireny. Brat Jacka Marchewczyka, lekarza i działacza opozycji w PRL, oraz Rafała Marchewczyka, dyrygenta i muzyka.

</doc>
<doc id="2786000" url="https://pl.wikipedia.org/wiki?curid=2786000" title="Relief pitcher">
Relief pitcher

Relief pitcher – w baseballu i softballu miotacz, który wchodzi do gry zmieniając startera (ang. "starting pitcher") z powodu kontuzji, nieskuteczności, zmęczenia lub innych względów strategicznych. W odróżnieniu od startera, który rozgrywa mecze zazwyczaj co kilka dni, relief pitcher może pojawić się w kilku kolejnych meczach z rzędu. Miejsce rozgrzewek relief pitchera na stadionie nosi nazwę bullpen.
Odróżnia się kilka rodzajów relief pitchera:

</doc>
<doc id="2786001" url="https://pl.wikipedia.org/wiki?curid=2786001" title="Zsuzsanna Tomori">
Zsuzsanna Tomori

Zsuzsanna Tomori (ur. 18 czerwca 1987 w Budapeszcie) – węgierska piłkarka ręczna, reprezentantka kraju, grająca na pozycji środkowej rozgrywającej. Obecnie występuje w Ferencvárosi TC.

</doc>
<doc id="2786002" url="https://pl.wikipedia.org/wiki?curid=2786002" title="Konstadínos Filippídis">
Konstadínos Filippídis



</doc>
<doc id="2786005" url="https://pl.wikipedia.org/wiki?curid=2786005" title="Hildebrandichthys">
Hildebrandichthys



</doc>
<doc id="2786006" url="https://pl.wikipedia.org/wiki?curid=2786006" title="Encrasicholus">
Encrasicholus



</doc>
<doc id="2786007" url="https://pl.wikipedia.org/wiki?curid=2786007" title="Austranchovia">
Austranchovia



</doc>
<doc id="2786008" url="https://pl.wikipedia.org/wiki?curid=2786008" title="Tonći Kukoč">
Tonći Kukoč

Tonći Kukoč (ur. 25 września 1990 w Splicie) – chorwacki piłkarz występujący na pozycji pomocnika. Od 2016 jest zawodnikiem Calcio Como.

</doc>
<doc id="2786010" url="https://pl.wikipedia.org/wiki?curid=2786010" title="Likoúrgos-Stéfanos Tsákonas">
Likoúrgos-Stéfanos Tsákonas



</doc>
<doc id="2786012" url="https://pl.wikipedia.org/wiki?curid=2786012" title="Noor Hussain Al Malki">
Noor Hussain Al Malki



</doc>
<doc id="2786013" url="https://pl.wikipedia.org/wiki?curid=2786013" title="Anton Romako">
Anton Romako

Anton Romako (ur. 20 października 1832 w Atzgersdorf, zm. 8 marca 1889 w Wiedniu) – austriacki malarz, uważany za prekursora ekspresjonizmu.
Anton Romako był nieślubnym synem fabrykanta Josefa Leppera i jego gospodyni Elisabeth Marii Anny Romako.
Rozpoczął studia na Akademii Sztuk Pięknych w Wiedniu, lecz profesor tej uczelni, malarz akademicki okresu biedermeier Ferdinand Georg Waldmüller odmówił mu wszelkich uzdolnień artystycznych. Mimo to kontynuował studia w Monachium u Wilhelma von Kaulbacha, potem w Wenecji, Rzymie i Londynie. W latach pięćdziesiątych powrócił do Wiednia, by studiować prywatnie u Carla Rahla.
W latach 1857–1876 przebywał w Rzymie, zajmując się malarstwem portretowym i rodzajowym. Po powrocie do Wiednia spotkał się z niechętnym przyjęciem publiczności, hołdującej akademickiemu malarstwa Hansa Makarta. Z tego powodu często opuszczał Wiedeń i odwiedzał Węgry, Włochy i Francję.
W roku 1862 poślubił Zofię Köbel, lecz małżeństwo skończyło się w roku 1875 rozwodem. Spośród pięciorga potomków dwie córki – Mathilde i Mary – popełniły w roku 1887 samobójstwo.
Zajmował się głównie malarstwem krajobrazowym, a także portretowym i historycznym. Jego portrety wykazywały wpływy wczesnego ekspresjonizmu, co spotykało się z ujemną oceną konserwatywnej krytyki. Obecnie jest uznawany za wybitnego malarza austriackiego końca XIX wieku.

</doc>
<doc id="2786016" url="https://pl.wikipedia.org/wiki?curid=2786016" title="Archiwum Archidiecezjalne w Poznaniu">
Archiwum Archidiecezjalne w Poznaniu

Archiwum Archidiecezjalne zostało założone w 1925 r., staraniem biskupa Stanisława Łukomskiego, ówczesnego sufragana poznańskiego oraz archiwariusza diecezjalnego ks. Edmunda Majkowskiego, jako osobna instytucja diecezjalna, rządząca się własnymi prawami, posiadająca osobowość prawno-koscielną.
Na miejsce archiwum wybrano budynek dawnej siedziby sławnej Akademii Lubrańskiego, który odpowiednio dostosowano architektonicznie, do potrzeb nowo powstałej instytucji. Pierwszym dyrektorem archiwum został ks. Edmund Majkowski (1925-1933), po nim kolejno, ks. Józef Nowacki (1933-1964), ks. Stefan Hain (1964-1971), ks. Marian Banaszak (1971-1990), ks. Konrad Lutyński (1991-2002) oraz ks. Roman Dworacki (od 2002).
W początkowym okresie kładziono znaczny nacisk na koncentracje archiwaliów, ale po objęciu dyrekcji przez ks. prof. Nowackiego rozpoczęła się fachowa inwentaryzacja całego zasobu, umożliwiająca korzystanie ze zbiorów przez historyków.
W latach siedemdziesiątych, gdy dyrektorem był ks. prof. Marian Banaszak, zorganizowano w archiwum pierwszą pracownię introligatora i konserwatora. Rozpoczęto oprawianie XIX-wiecznego zespołu akt z Kancelarii Arcybiskupiej. Przystąpiono także do systematycznej konserwacji najbardziej zniszczonych ksiąg staropolskich. Od 1992 r. rozpoczęto stosować nową metodę konserwatorską przy wzmacnianiu kart i uzupełnianiu ubytków masą papierową.
Cały zbiór archiwaliów z okresu staropolskiego został sfotografowany na mikrofilmach, podobnie jak zbiór ksiąg metrykalnych (łącznie stanowi to ok. 1100 rolek). Rozpoczęto również opracowywanie informacyjnych baz komputerowych. Od 1997 r. archiwum posiada własną stronę w Internecie, na której oprócz najpotrzebniejszych informacji o funkcjonowaniu instytucji znajdują się także odsyłacze do katalogu ksiąg metrykalnych.

</doc>
<doc id="2786017" url="https://pl.wikipedia.org/wiki?curid=2786017" title="Kazimierz Żuromski">
Kazimierz Żuromski

Kazimierz Żuromski (ur. w Biłce, zm. w kwietniu 1940 w Charkowie) – rotmistrz Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w Biłce pod Żytomierzem, jako syn Juliana i Katarzyny ze Szpilewskich.
Od 1908 roku służył w armii rosyjskiej. Był w Korpusie Kadetów w Kijowie. Po zdaniu matury ukończył kurs w Szkole Wojskowej Kawalerii w Jelizawetgradzie. Jako chorąży skierowany na front. Awansował do stopnia podporucznika w 1915, do stopnia porucznika w 1916. Od grudnia 1917 służył w I Korpusie. Dowodził szwadronem 3 pułku ułanów, walczył z oddziałami bolszewickimi. Od 17 maja 1919 w dywizjonie jazdy kresowej mjr. Jaworskiego. W 1919 roku wstąpił do Wojska Polskiego. Brał udział w wojnie polsko-bolszewickiej w szeregach 19 pułku ułanów wołyńskich. 
Po zakończeniu działań wojennych pozostał w wojsku i został zweryfikowany do stopnia rotmistrza ze starszeństwem z dniem 1 czerwca 1919 roku. Ukończył kurs w CSKaw w Grudziądzu (1924). W 1921 roku został przydzielony do 20 pułku ułanów im. Króla Jana III Sobieskiego. W sierpniu 1924 roku został przeniesiony do 26 pułku ułanów wielkopolskich. Następnie służył w 19 pułku ułanów i 2 pułku strzelców konnych w Hrubieszowie. We wrześniu 1930 został zwolniony z zajmowanego stanowiska i oddany do dyspozycji dowódcy Okręgu Korpusu Nr II, a z dniem 28 lutego 1931 roku przeniesiony w stan spoczynku. 
W 1934 roku pozostawał w ewidencji Powiatowej Komendy Uzupełnień Poznań Miasto. Posiadał przydział do Oficerskiej Kadry Okręgowej Nr VII. Był wówczas „przewidziany do użycia w czasie wojny”.
W kampanii wrześniowej po agresji ZSRR na Polskę wzięty do niewoli sowieckiej, osadzony w Starobielsku. Wiosną 1940 zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 1127.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2786019" url="https://pl.wikipedia.org/wiki?curid=2786019" title="Susana Martinez">
Susana Martinez

Susana Martinez (ur. 14 lipca 1959 w El Paso) – amerykańska polityk, zajmująca od 1 stycznia 2011 stanowisko gubernatora stanu Nowy Meksyk z ramienia Partii Republikańskiej. Jest pierwszą w historii kobietą sprawującą ten urząd i pierwszą w całych Stanach Zjednoczonych kobietą pochodzenia latynoskiego wybraną na stanowisko gubernatora stanowego. 
Życiorys.
Młodość i kariera zawodowa.
Pochodzi z Teksasu. Jest wnuczką imigrantów z Meksyku i córką weterana wojny koreańskiej. Jej ojciec, Jake Martinez, był utytułowanym zawodnikiem boksu amatorskiego, zaś w późniejszych latach życia służył w policji. Susana Martinez uzyskała licencjat z kryminologii w University of Texas at El Paso, a następnie magisterium z prawa w University of Oklahoma. W połowie lat 80. przeprowadziła się do stanu Nowy Meksyk, gdzie w 1986 została prokuratorem w prokuraturze rejonowej hrabstwa Doña Ana. W 1992 opuściła to stanowisko, jednak już cztery lata później została wybrana na urząd szefowej tej samej prokuratury.
Kariera polityczna.
W młodości Martinez należała do Partii Demokratycznej, tradycyjnie cieszącej się większym poparciem wśród mniejszości etnicznych w USA. Do Partii Republikańskiej przeszła w roku 1995. 1 czerwca 2010 zwyciężyła w prawyborach mających wyłonić kandydata tej partii na gubernatora Nowego Meksyku. We właściwych wyborach w listopadzie 2010 jej rywalką z ramienia Demokratów była dotychczasowa wicegubernator, Diane Denish. Martinez wygrała uzyskując ponad 53% głosów. 1 stycznia 2011 objęła urząd jako 31. gubernator Nowego Meksyku i zarazem pierwsza kobieta na tym stanowisku.

</doc>
<doc id="2786021" url="https://pl.wikipedia.org/wiki?curid=2786021" title="Piroska Szamoránsky">
Piroska Szamoránsky

Piroska Szamoránsky (ur. 9 lipca 1986 w Győrze) – węgierska piłkarka ręczna, reprezentantka kraju, grająca na pozycji obrotowej. Obecnie występuje w Ferencvárosi TC.
Jej siostra bliźniaczka Anikó również uprawia piłkę ręczną.

</doc>
<doc id="2786023" url="https://pl.wikipedia.org/wiki?curid=2786023" title="Paulo Enrique Alves">
Paulo Enrique Alves

Paulo Enrique Alves da Silva (ur. 28 września 1993) – brazylijski lekkoatleta specjalizujący się w rzucie oszczepem. 
Brązoway medalista mistrzostw Ameryki Południowej kadetów (2010) oraz mistrzostw panamerykańskich juniorów (2011). Na mistrzostwach Ameryki Południowej juniorów w 2011 zajął czwarte miejsce. W 2012 nie awansował do finału mistrzostw świata juniorów oraz zdobył brązowy medal młodzieżowych mistrzostw Ameryki Południowej. 
Rekord życiowy: 74,86 (11 czerwca 2017, São Bernardo do Campo).

</doc>
<doc id="2786027" url="https://pl.wikipedia.org/wiki?curid=2786027" title="Starter (baseball)">
Starter (baseball)

Starter (ang. "starting pitcher") – w baseballu i softballu miotacz, który znajduje się w wyjściowym składzie. Starterzy zazwyczaj grają co kilka spotkań, z powodu rozgrywania dużo większej liczby zmian od relief pitchera. Kluby mają obowiązek zgłosić do składu na pełny sezon pięciu starterów, którzy wedle ustalonej kolejności wystawiani są do składów na mecz.

</doc>
<doc id="2786028" url="https://pl.wikipedia.org/wiki?curid=2786028" title="Mesogonistius">
Mesogonistius



</doc>
<doc id="2786029" url="https://pl.wikipedia.org/wiki?curid=2786029" title="Hemioplites">
Hemioplites



</doc>
<doc id="2786030" url="https://pl.wikipedia.org/wiki?curid=2786030" title="Copelandia">
Copelandia



</doc>
<doc id="2786032" url="https://pl.wikipedia.org/wiki?curid=2786032" title="Jade Jones">
Jade Jones

Jade Jones (ur. 21 marca 1993 w Boddelwyddan w hrabstwie Denbighshire) – walijska zawodniczka taekwondo, mistrzyni olimpijska z Londynu i Rio de Janeiro.
Trenuje w GB Taekwondo Academy w Manchesterze. W 2010 zdobyła brązowy medal Mistrzostw Europy w Petersburgu, srebrny medal Młodzieżowych Mistrzostw Świata w Meksyku oraz złoty medal Letnich Igrzysk Olimpijskich Młodzieży w Singapurze. W finale pokonała 9-6 reprezentantkę Wietnamu Nguyễn Thanh Thảo i została pierwszą brytyjską mistrzynią w historii tej imprezy. Została wówczas uznana przez BBC Cymru Wales młodzieżową sportsmenką roku w Walii. W 2012 w finale Igrzysk pokonała reprezentantkę Chin Hou Yozhuo 6-4 i została pierwszą brytyjską mistrzynią olimpijską w taekwondo. Wynik ten powtórzyła w 2016 roku, broniąc zarazem złota olimpijskiego, wygrywając w finale Letnich Igrzysk Olimpijskich 2016 z Hiszpanką Evą Calvo Gómez.

</doc>
<doc id="2786033" url="https://pl.wikipedia.org/wiki?curid=2786033" title="Park Hotel w Sopocie">
Park Hotel w Sopocie

Park Hotel – dawny kompleks hotelowy w Sopocie przy ówczesnej "Südstraße" późniejszej ul. Grunwaldzkiej 1-5.
Historia.
W 1823 roku Jean Georg Haffner zakupił od władz miejskich plac na budowę Zakładu Kąpielowego. W następnych latach, spadkobiercy Haffnera wybudowali od ulicy Willę Böttcher, którą w 1877 zakupił Hans Bielefeldt. Stopniowo rozpoczęto nadawanie jej funkcji hotelowych. W 1903 zbudowano obok (ul. Grunwaldzka 5) wolno stojący pensjonat Bielefeldt. Około 1908 willę Böttcher rozbudowano od strony zakładu balneologicznego. W 1912 roku dotychczasowemu pensjonatowi Bielefeld zmieniono nazwę na "Park Hotel", zaś po I wojnie światowej nowy właściciel Georg Bade nadał tę nazwę obu budynkom.
W 1920 od strony deptaku na molo dobudowano werandę, której powierzono pełnienie funkcji gastronomicznych. Kolejni właściciele kompleksu budynków to: Heinrich Propper (koniec lat 20.-koniec 30. XX wieku), Schleis (od końca lat 30. XX wieku), i przed końcem II wojny światowej – miasto Sopot.
Po 1945 roku.
Po II wojnie światowej hotel przemieniono na dom wczasowy Komitetu Centralnego Polskiej Partii Robotniczej i Polskiej Zjednoczonej Partii Robotniczej (1945-1955). Po 1956 został przekazany służbie zdrowia, która tam ulokowała szpital reumatologiczny, później działającego pod nazwą Wojewódzki Zespół Reumatologiczny.
Budynek przy ul. Grunwaldzkiej 5 zajmowało miejscowe starostwo, następnie Państwowa Wyższa Szkoła Muzyczna (1947-1966). Następnie objął go Wojewódzki Zespół Reumatologiczny, następnie został wynajęty prywatnej służbie zdrowia.
W latach 1956-2000 w skład obiektów Szpitala Reumatologicznego wchodził też budynek dawnego Hotel Reichsadler (1906-1945) przy ul. Grunwaldzkiej 12-16.

</doc>
<doc id="2786035" url="https://pl.wikipedia.org/wiki?curid=2786035" title="Lysůvky">
Lysůvky

Lysůvky (niem. Lotrinkowitz, pol. Lotrynkowice) – część miasta Frydek-Mistek w kraju morawsko-śląskim, w powiecie Frydek-Mistek w Czechach. Jest to także gmina katastralna o powierzchni 205,1072 ha, która obejmuje również dzielnicę Zelinkovice. Lysůvky położone są w granicach historycznego regionu Moraw. Populacja w 2001 wynosiła 303 osoby, zaś w 2012 odnotowano 123 adresy.
Na wzgórzu Štandl (350 m n.p.m.) znajdują się pozostałości XIII-wiecznego grodu w postaci okrągłego wału ziemnego.

</doc>
<doc id="2786036" url="https://pl.wikipedia.org/wiki?curid=2786036" title="Magnya Carta">
Magnya Carta

 – drugi album studyjny zespołu An Cafe, wydany 29 listopada 2006 roku w Japonii oraz 21 maja 2007 roku w Korei Południowej. Album osiągnął 33 pozycję w rankingu Oricon.
Lista utworów.
CD.
Wszystkie utwory zostały napisane przez Miku.

</doc>
<doc id="2786038" url="https://pl.wikipedia.org/wiki?curid=2786038" title="Teresa Starmach">
Teresa Starmach

Teresa Barbara Starmach (ur. 16 października 1949 w Krakowie) – polska nauczycielka, działaczka samorządowa i społeczna, w latach 1998–2002 wiceprezydent Krakowa.
Życiorys.
Absolwentka X Liceum Ogólnokształcącego w Krakowie, ukończyła następnie studia na Wydziale Matematyczno-Fizyczno-Technicznym Akademii Pedagogicznej w tym mieście. Od 1976 do czasu przejścia w 2003 na emeryturę pracowała jako nauczycielka fizyki w XV Liceum Ogólnokształcącym w Krakowie, następnie podjęła pracę w ośrodku szkolno-wychowawczym.
W 1980 wstąpiła do „Solidarności”, brała udział w tworzeniu drugoobiegowego pisma „Hutnik” związanego ze związkowcami Huty im. Lenina. Od 1981 do 1998 zasiadała w zarządzie Regionu Małopolska NSZZ „S”. W 1998 została wybrana (z listy Akcji Wyborczej Solidarność) na radną miejską Krakowa, weszła w skład zarządu miasta Andrzeja Gołasia jako jego zastępca ds. edukacji. Od 2002 związana z Platformą Obywatelską, z jej ramienia uzyskała reelekcję w wyborach miejskich.
W 2006 uzyskała mandat radnej sejmiku małopolskiego III kadencji. Nie utrzymała go cztery lata później, radną wojewódzką IV kadencji została jednak w 2011 w ramach uzupełnienia składu sejmiku. Weszła w skład zarządu oddziału stowarzyszenia Wspólnota Polska. W 2014 bez powodzenia ubiegała się o ponowny wybór do sejmiku województwa. W 2015 bezskutecznie kandydowała do Sejmu, objęła natomiast mandat radnej sejmiku V kadencji, zastępując wybranego do Sejmu Bogusława Sonika. W 2018 nie ubiegała się o reelekcję.
Odznaczenia i wyróżnienia.
W 2012 prezydent Bronisław Komorowski odznaczył ją Krzyżem Kawalerskim Orderu Odrodzenia Polski. W 2002 otrzymała Srebrny Krzyż Zasługi, a w 2020 Krzyż Wolności i Solidarności. W 2010 wyróżniona Medalem „Niezłomnym w słowie”.

</doc>
<doc id="2786041" url="https://pl.wikipedia.org/wiki?curid=2786041" title="Zelinkovice">
Zelinkovice

Zelinkovice – część miasta Frydek-Mistek w kraju morawsko-śląskim, w powiecie Frydek-Mistek w Czechach, w granicach historycznego regionu Moraw, w gminie katastralnej Lysůvky. Populacja w 2001 wynosiła 292 osoby, zaś w 2012 odnotowano 136 adresy. Przez dzielnicę przebiega autostrada nr . 

</doc>
<doc id="2786042" url="https://pl.wikipedia.org/wiki?curid=2786042" title="Tomás Guerra">
Tomás Guerra

Tomás Guerra (ur. 26 listopada 1992) – chilijski lekkoatleta specjalizujący się w rzucie oszczepem.
Finalista mistrzostw świata juniorów młodszych z Bressanone oraz brązowy medalista mistrzostw Ameryki Południowej juniorów z São Paulo (2009). W 2010 zdobył brąz młodzieżowych mistrzostw Ameryki Południowej oraz podczas mistrzostw świata juniorów nie zaliczył żadnej mierzonej próby w eliminacjach. Na początku sezonu 2011 zajął ósme miejsce w mistrzostwach Ameryki Południowej, a później był czwarty na mistrzostwach panamerykańskich w kategorii juniorów oraz zdobył srebro mistrzostw Ameryki Południowej juniorów. W 2012 został młodzieżowym wicemistrzem Ameryki Południowej. 
Rekord życiowy: 74,63 (28 marca 2015, Tuscaloosa).

</doc>
<doc id="2786043" url="https://pl.wikipedia.org/wiki?curid=2786043" title="Uwe Barschel">
Uwe Barschel

Uwe Barschel (ur. 13 maja 1944 w Glienicke w Brandenburgii, zm. 11 października 1987 w Genewie) – zachodnioniemiecki prawnik i polityk Unii Chrześcijańsko-Demokratycznej, w latach 1982–1987 premier Szlezwika-Holsztynu. Jego śmierć nie została wyjaśniona.
Życiorys.
Dzieciństwo i młodość.
Uwe Barschel dorastał u swych dziadków w Börnsen niedaleko Hamburga. W 1971 r. został prawnikiem. Był autorem wielu publikacji i artykułów na temat prawa publicznego i politologii.
Kariera polityczna.
Barschel wstąpił w 1960 roku do Młodej Unii, a 2 lata później wstąpił do CDU. W latach 1967–1971 szefował Młodej Unii w Szlezwiku-Holsztynie, a od 1969 r. CDU (również w Szlezwiku-Holsztynie).
Od 1971 r. zasiadał w landtagu w Kilonii. W 1979 r. został landowym ministrem finansów, a w tym samym roku również ministrem spraw wewnętrznych w rządzie Szlezwiku-Holsztyna Gerharda Stoltenberga i delegatem do Bundesratu.
W 1982 r. Barschel objął stanowisko premiera rządu landowego (po tym, jak Stoltenberg został ministrem finansów w rządzie kanclerza Helmuta Kohla). Miał wtedy 38 lat i był najmłodszym premierem w RFN.
Kierowana przez niego CDU osiągnęła olbrzymi sukces w wyborach lokalnych w 1983 r. W 1985 był inicjatorem Schleswig-Holstein Musik Festival. W maju 1987, na krótko przed wyborami, przeżył wypadek lotniczy w Lubece.
Afera Barschela.
Afera Barschela (niem. "Barschel-Affäre") była jedną z największych afer politycznych w powojennych Niemczech. Rzecznik prasowy Uwego Barschela, Reiner Pfeiffer, powiedział na łamach "Der Spiegel", że za namową Barschela szpiegował Björna Engholma, kandydata Socjaldemokratycznej Partii Niemiec na premiera w najbliższych wyborach lokalnych, w celu doprowadzenia do anonimowego oskarżenia Engholma z powodu podejrzeń o oszustwa podatkowe. Pfeiffer dodał, że wydał rozkaz założenia podsłuchu w telefonie Barschela i oskarżył SPD, że byli sprawcami tego czynu.
W konsekwencji CDU straciła głosy w wyborach, natomiast SPD stała się najsilniejszą partią w Szlezwiku-Holsztynie. Jednak CDU podjęła rozmowy koalicyjne z Wolną Partią Demokratyczną (FPD). 18 września 1987, 5 dni po wyborach, Barschel zaprzeczył wszelkim zarzutom i oświadczył:
Barschel ustąpił ze stanowiska premiera 2 października. Pierwsza komisja śledcza z 1987 roku nie przyniosła żadnych rezultatów, druga, z 1995, doszła do wniosku, że wina Barschela mogła być bezpodstawna.
Śmierć.
11 października 1987 Uwe Barschel został znaleziony martwy przez dwóch dziennikarzy niemieckiego pisma "Stern". Jego ciało leżało w wannie pełnej wody w łazience wynajętego przez niego pokoju nr 317 w hotelu "Beau-Rivage" w Genewie. Co do okoliczności śmierci formułowane są różne hipotezy. Najbardziej prawdopodobną przyczyną zgonu jest zażycie barbituranów. Uwe Barschel zostawił żonę i osierocił czworo dzieci.

</doc>
<doc id="2786046" url="https://pl.wikipedia.org/wiki?curid=2786046" title="Tomas Guerra">
Tomas Guerra



</doc>
<doc id="2786047" url="https://pl.wikipedia.org/wiki?curid=2786047" title="Alloksan">
Alloksan

Alloksan, – organiczny związek chemiczny, pochodna pirymidyny. Pierwszy z odkrytych i zarazem najsilniej niszczący komórki B wysp Langerhansa związek chemiczny. Jest stosowany u wrażliwych zwierząt (myszy, szczurów, królików, psów) w celu wywołania tzw. cukrzycy doświadczalnej (alloksanowej).
W 6% roztworze wody destylowanej oraz w 0,9% roztworze chlorku sodu jest bardzo nietrwały, więc konieczne jest używanie go bezpośrednio po przygotowaniu. Stosunkowo trwalszy jest natomiast w buforze fosforanowo-cytrynianowym.

</doc>
<doc id="2786049" url="https://pl.wikipedia.org/wiki?curid=2786049" title="(5019) Erfjord">
(5019) Erfjord

(5019) Erfjord (1979 MS6) – planetoida z pasa głównego asteroid okrążająca Słońce w ciągu 3,78 lat w średniej odległości 2,43 j.a. Została odkryta 25 czerwca 1979 roku przez dwójkę amerykańskich astronomów – Eleanor F. Helin i Scheltea J. Bus.

</doc>
<doc id="2786050" url="https://pl.wikipedia.org/wiki?curid=2786050" title="Antagonisty insuliny">
Antagonisty insuliny

Antagonisty insuliny – grupa organicznych związków chemicznych, hormonów zwierzęcych o działaniu przeciwstawnym (antagonistycznym) do insuliny. Mają one zasadniczy wpływ na metabolizm węglowodanów, lipidów oraz białek. Mechanizm tego antagonistycznego oddziaływania jest różny i zależny od głównego kierunku działania poszczególnych hormonów.
Przykładowe hormony będące antagonistami insuliny to: 
oraz w mniejszym stopniu:
W przypadkach wzmożonego wytwarzania i wydzielania tych hormonów, co ma miejsce w guzach (zarówno łagodnych, jak i złośliwych) utworzonych przez komórki narządów je wytwarzających – przykładem mogą być wyspiaki trzustki – występuje najczęściej nieprawidłowa tolerancja glukozy. Jeżeli guzy zostaną usunięte dostatecznie wcześnie, zanim dojdzie do wyczerpania oraz zaniku wydzielających insulinę komórek β wysp trzustkowych, objawy choroby mogą się całkowicie cofnąć.

</doc>
<doc id="2786052" url="https://pl.wikipedia.org/wiki?curid=2786052" title="Baszta Żeglarska we Fromborku">
Baszta Żeglarska we Fromborku

Baszta Żeglarska we Fromborku – budynek położony we Fromborku, na rogu ulic Basztowej i Rybackiej. Jest to obiekt wykonany z cegły, zbudowany na fundamentach dawnej baszty w latach 80. XX wieku. Obecnie nie należy do miasta, jest własnością prywatną.
Jest jedynym znanym miejscem fromborskich umocnienień obronnych z XIV–XV wieku.

</doc>
<doc id="2786053" url="https://pl.wikipedia.org/wiki?curid=2786053" title="Rhonda Fleming">
Rhonda Fleming

Rhonda Fleming (właśc. Marilyn Louis; ur. 10 sierpnia 1923 w Los Angeles, zm. 14 października 2020 w Santa Monica) – amerykańska aktorka filmowa i telewizyjna oraz piosenkarka.
Kariera.
Rhonda Fleming debiutowała w pierwszej połowie lat 40. epizodycznymi rolami w filmach, w których gwiazdami byli: John Wayne, Robert Mitchum, Claudette Colbert, Jennifer Jones. Drogę do kariery otworzył jej producent David O. Selznick, dzięki któremu zagrała swoją pierwszą dużą rolę w filmie w reżyserii samego Alfreda Hitchcocka pt. "Urzeczona" z 1945. W tym samym roku wystąpiła w thrillerze Roberta Siodmaka "Kręte schody", a rok później u boku Randolpha Scotta w westernie "Miasteczko Abilene". Kolejnym sukcesem była rola w klasycznym filmie noir pt. "Człowiek z przeszłością" (1947), w którym partnerowali jej Robert Mitchum i Kirk Douglas. W 1949 zagrała główną rolę w komedii muzycznej "Jankes na dworze króla Artura", gdzie wystąpiła i śpiewała wspólnie z Bingiem Crosbym. Jej bardziej znane role z lat 50. to m.in. kreacje w filmie Fritza Langa "Gdy miasto śpi" (1956) i westernie Johna Sturgesa "Pojedynek w Corralu O.K." (1957). W późniejszych latach ograniczyła swoje występy, a od początku lat 80. nie grała w ogóle. 
W latach pięćdziesiątych była częścią gospelowego kwartetu The Four Girls, w którym śpewała wraz z Jane Russell, Connie Haines i Beryl Davis. Śpiewała także w kilku swoich filmach. W 1957 roku rozpoczęła karierę w Las Vegas, występując w nowym hotelu Tropicana. Później pojawiła się w Hollywood Bowl i koncertowała ze Skitchem Hendersonem i jego orkiestrą.
Życie prywatne i śmierć.
Była sześciokrotnie zamężna. Cztery pierwsze małżeństwa zakończyły się rozwodami. Piąty mąż zmarł w 2001 po 23 latach małżeństwa. W 2003, mając 80 lat wyszła za mąż po raz szósty. Ma jednego syna Kenta, ze związku z pierwszym mężem.
Była twórczynią fundacji, która pomaga kobietom z rakiem piersi.
Fleming zmarła 14 października 2020 w Saint John's Health Center w Santa Monica w wieku 97 lat.

</doc>
<doc id="2786054" url="https://pl.wikipedia.org/wiki?curid=2786054" title="Dom przy Błotnej 2 we Fromborku">
Dom przy Błotnej 2 we Fromborku

Dom przy Błotnej 2 we Fromborku – zabytkowy, wolnostojący dom położony we Fromborku, przy ulicy Błotnej 2. Pierwotnie mieściło się tu schronisko młodzieżowe Niemieckiego Czerwonego Krzyża, oferujące dużą salą z miejscami do spania, stołówkę i ogród do wypoczynku. Po wojnie mieścił się tu gminny ośrodek zdrowia. Od 1988 roku jest to wielorodzinny budynek mieszkalny. W 2014 r. przeprowadzono renowację elewacji oraz dachu budynku.
Na jego południowej ścianie widnieje rzeźba przedstawiająca Jana Chrzciciela.

</doc>
<doc id="2786055" url="https://pl.wikipedia.org/wiki?curid=2786055" title="Clypeocottus">
Clypeocottus



</doc>
<doc id="2786056" url="https://pl.wikipedia.org/wiki?curid=2786056" title="Ceratocottus">
Ceratocottus



</doc>
<doc id="2786057" url="https://pl.wikipedia.org/wiki?curid=2786057" title="Aspicottus">
Aspicottus



</doc>
<doc id="2786058" url="https://pl.wikipedia.org/wiki?curid=2786058" title="Kanonia pod wezwaniem Matki Boskiej Wniebowziętej we Fromborku">
Kanonia pod wezwaniem Matki Boskiej Wniebowziętej we Fromborku

Kanonia pod wezwaniem Matki Boskiej Wniebowziętej we Fromborku – zabytkowa, neogotycka kanonia położona we Fromborku, przy ulicy Katedralnej 13. Budynek powstał około 1680 roku. Na jego wschodniej ścianie widnieje barokowa rzeźba z 1677 roku, przedstawiająca Najświętszą Marię Pannę. Stanowi ona przypomnienie średniowiecznej Madonny, umieszczonej we wnęce centralnej części szczytu katedry we Fromborku.

</doc>
<doc id="2786059" url="https://pl.wikipedia.org/wiki?curid=2786059" title="Martin Thörnberg">
Martin Thörnberg

Martin Thörnberg (ur. 6 sierpnia 1983 w Jönköping) – szwedzki hokeista, reprezentant Szwecji.
Jego ojciec Ove (ur. 1962) i brat Jesper (ur. 1991) także zostali hokeistami.
Kariera.
Wychowanek klubu HV71. Od kwietnia 2009 do kwietnia 2013 zawodnik Torpedo Niżny Nowogród. Od maja 2013 w klubie HC Lev Praga. Od lipca 2014 zawodnik Łokomotiwu Jarosław. Zawodnikiem klubu był do końca marca 2015. Od maja 2015 ponownie zawodniczek macierzystego HV71. Po sezonie 2019/2020 odszedł z klubu. Pod koniec listopada 2020 został zawodnikiem HC Dalen
Uczestniczył w turniejach mistrzostw świata w 2007, 2009, 2011, 2013.

</doc>
<doc id="2786060" url="https://pl.wikipedia.org/wiki?curid=2786060" title="Kanonia pod wezwaniem św. Michała we Fromborku">
Kanonia pod wezwaniem św. Michała we Fromborku

Kanonia pod wezwaniem św. Michała we Fromborku – zabytkowa kanonia położona we Fromborku, przy ulicy Krasickiego 4. Wchodzi w skład Ogrodów kanonickich we Fromborku. Budynek ten został wzniesiony w połowie XV wieku. Późniejsze wielokrotne przebudowy są przyczyną zróżnicowanego wyglądu elewacji z blendami, niszami oraz boniowaniem.
W czasie tzw. potopu szwedzkiego kanonia została doszczętnie ogołocona i zdewastowana. W ostatnich latach budynek przeszedł jednak generalny remont.

</doc>
<doc id="2786061" url="https://pl.wikipedia.org/wiki?curid=2786061" title="Brian Urquhart">
Brian Urquhart

Brian Urquahrt (ur. 28 lutego 1919, zm. 2 stycznia 2021) – brytyjski wojskowy i dyplomata. Podczas II wojny światowej major Armii Brytyjskiej, później wieloletni funkcjonariusz Organizacji Narodów Zjednoczonych, w latach 1971–1985 zastępca sekretarza generalnego ONZ ds. politycznych. Pisarz i publicysta, ekspert w dziedzinie polityki międzynarodowej. Rycerz Orderu św. Michała i św. Jerzego (KCMG) oraz Członek Orderu Imperium Brytyjskiego (MBE).
Życiorys.
II wojna światowa.
Po wybuchu wojny został powołany w szeregi Armii Brytyjskiej. Początkowo służył w piechocie, później został przeniesiony do nowo sformowanej 1 Dywizji Powietrznodesantowej w roli oficera wywiadu. W sierpniu 1942 roku doznał ciężkich obrażeń, gdy podczas skoku treningowego nie otworzyła się czasza jego spadochronu.
Po zakończeniu długotrwałej rehabilitacji przydzielono go do sztabu I Korpusu Powietrznodesantowego. Jako oficer wywiadu tego korpusu w 1944 roku brał udział w przygotowaniach do Operacji Overlord oraz Operacji Market Garden. Przy planowaniu tej drugiej, dzięki zebranym danym wywiadowczym, zdobył dowody na to, że w okolicy Arnhem (miasta z mostem drogowym na Renie, który był kluczowym celem działań) stacjonują przeważające siły niemieckie, w tym broń pancerna. Próbował więc wpłynąć na dowódców, aby odwołali lub radykalnie zmienili plany całej akcji. Informacje te zostały jednak zbagatelizowane przez dowódcę korpusu gen. Fredericka Browninga, który ponadto odsunął Urquharta od przygotowań nad operacją. Ostatecznie została ona przeprowadzona zgodnie z pierwotnymi założeniami i w rejon Arnhem zrzucono brytyjską 1 Dywizję Powietrznodesantową oraz polską 1 Samodzielną Brygadę Spadochronową. Jak się wkrótce okazało, wokół Arnhem rzeczywiście stacjonował korpus pancerny SS, w starciu z którym lekko uzbrojeni spadochroniarze nie mieli szans. W konsekwencji brytyjska dywizja została doszczętnie rozbita, a polska brygada poniosła ciężkie straty. Wydarzenia te zostały uwiecznione na kartach książki Corneliusa Ryana „O jeden most za daleko” oraz w hollywoodzkiej produkcji o tym samym tytule. W filmie zdecydowano się zmienić nazwisko Urquharta na „Fuller”, aby widzowie nie mylili go z granym przez Seana Connery’ego generałem Royem Urquhartem.
Głęboko poruszony całą sytuacją Urquhart poprosił o zezwolenie na odejście z sił powietrznodesantowych. W rezultacie został przeniesiony do T-Force, ściśle tajnej jednostki Armii Brytyjskiej, która działając na linii frontu, zbierała informacje wywiadowcze i przechwytywała niemieckich naukowców oraz technologie. Największym sukcesem Urquharta było schwytanie w 1945 roku Wilhelma Grotha, fizyka pracującego nad niemieckim projektem nuklearnym.
Działalność w ONZ.
Po zakończeniu działań wojennych Urquhart przeszedł do służby cywilnej. W 1945 roku był z ramienia Wielkiej Brytanii jednym z członków komisji przygotowującej powołanie Organizacji Narodów Zjednoczonych. W tym samym roku został zatrudniony w Sekretariacie ONZ. W 1948 roku został osobistym doradcą Sekretarza Generalnego ONZ Trygve Lie, a później jego następcy, Daga Hammarskjölda. Był odpowiedzialny za organizowanie sił pokojowych ONZ oraz pracował przy powstaniu Międzynarodowej Agencji Energii Atomowej. Jako jedyna osoba z wojskowym doświadczeniem w otoczeniu Hammarskjölda wziął kluczowy udział w negocjacjach pokojowych podczas kryzysu sueskiego i kongijskiego. Następnie pracował nad organizacją misji pokojowych ONZ na Cyprze, w Kaszmirze i na Bliskim Wschodzie. Był bliskim współpracownikiem Zastępcy Sekretarza Generalnego ONZ ds. politycznych Ralpha Bunche, a po jego rezygnacji zastąpił go na tym stanowisku. Piastował je do 1985 roku, kiedy w 40-lecie swojej pracy w ONZ postanowił przejść na emeryturę.
W latach 1986–1996 był ekspertem Fundacji Forda w dziedzinie stosunków międzynarodowych. Autor oraz współautor szeregu publikacji, m.in.: Hammarskjöld (1974); A Life in Peace and War (1987); An American Life, Decolonization and World Peace (1989); An African Soldier's Reflections (1989); A World in Need of Leadership: Tomorrow's United Nations (1990); Ralph Bunche, An American Odyssey (1993); Renewing the United Nations System (1994)
Urquhart a sprawa Sosabowskiego.
Brian Urquahrt wraz ze swoim dawnym współtowarzyszem broni, Tonym Hibbertem był zaangażowany w sprawę rehabilitacji generała Stanisława Sosabowskiego, dowódcy 1 Samodzielnej Brygady Spadochronowej. Sosabowski został bowiem oskarżony przez swojego brytyjskiego zwierzchnika gen. Fredericka Browninga o przyczynienie się do niepowodzenia operacji Market Garden i za jego sprawą odsunięty od dowodzenia brygadą. W 2004 roku Urquhart przy okazji obchodów 60. rocznicy bitwy pod Arnhem zaapelował o symboliczne zadośćuczynienie wyrządzonej jego zdaniem polskiemu generałowi krzywdzie poprzez postawienia mu pomnika. Inicjatywa ta miała być zarazem wyrazem uznania ze strony weteranów brytyjskich sił powietrznodesantowych dla generała Sosabowskiego i polskich spadochroniarzy.
W wyniku zbiórki pieniędzy, zorganizowanej przez Urquharta i Hibberta w środowisku brytyjskich kombatantów, uzyskano fundusze, dzięki którym we wrześniu 2006 roku na Placu Polskim w Driel odsłonięto tablicę ku czci generała Sosabowskiego. Przemawiając podczas uroczystości, Urquhart stwierdził, że: "Stanisław Sosabowski był, jest i zawsze pozostanie wielkim bohaterem w jego ojczyźnie Polsce dla tych, o których wolność niestrudzenie walczył przez całe życie, aż do samego końca. Ten pomnik wznieśli jego towarzysze broni z 1 Dywizji Powietrznodesantowej, którzy walczyli u jego boku w bitwie pod Arnhem. Potwierdza to, że pomimo bolesnego i bezpodstawnego oszczerstwa, które zniszczyło jego karierę, generał Sosabowski był, jest i na zawsze pozostanie dla nas wielkim bojownikiem o wolność, wspaniałym dowódcą i wielkim bohaterem".

</doc>
<doc id="2786062" url="https://pl.wikipedia.org/wiki?curid=2786062" title="Kanonia pod wezwaniem św. Pawła we Fromborku">
Kanonia pod wezwaniem św. Pawła we Fromborku

Kanonia pod wezwaniem św. Pawła we Fromborku – zabytkowa kanonia położona we Fromborku, przy ulicy Krasickiego 8. Wchodzi w skład Ogrodów kanonickich we Fromborku. Budynek ten został wzniesiony około 1680 roku.
Przez długi czas kanonia była pozostawiona bez opieki, jej pierwotne wyposażenie uległo dewastacji i kradzieży. Brak konserwacji sprawił, że popadła w ruinę, która dziś grozi zawaleniem.

</doc>
<doc id="2786063" url="https://pl.wikipedia.org/wiki?curid=2786063" title="Kanonia pod wezwaniem św. Stanisława Kostki we Fromborku">
Kanonia pod wezwaniem św. Stanisława Kostki we Fromborku

Kanonia pod wezwaniem św. Stanisława Kostki we Fromborku – zabytkowa kanonia położona we Fromborku, przy ulicy Krasickiego 2. Wchodzi w skład ogrodów kanonickich we Fromborku. Budynek ten został wzniesiony w 1565 roku. Później był wielokrotnie przebudowywany. Obecnie istniejąca elewacja budowli pochodzi z XIX wieku.
Parcela, na której stoi budynek, jest najwyższym punktem w mieście (ok. 25 m n.p.m.). W ogrodzie kanonii znajdowało się niegdyś pavimentum, z którego Mikołaj Kopernik dokonywał obserwacji nieba. Obecnie w części ogrodowej kanonii trwają prace archeologiczne, mające na celu odnalezienie zaginionego pavimentum.

</doc>
<doc id="2786064" url="https://pl.wikipedia.org/wiki?curid=2786064" title="Kapliczka przydrożna pod wezwaniem św. Józefa we Fromborku">
Kapliczka przydrożna pod wezwaniem św. Józefa we Fromborku

Kapliczka przydrożna pod wezwaniem św. Józefa we Fromborku – zabytkowa neogotycka kapliczka przydrożna, znajdująca się we Fromborku, przy ulicy Katedralnej. Jest jedną z czterech kapliczek przydrożnych i przydomowych w mieście.

</doc>
<doc id="2786065" url="https://pl.wikipedia.org/wiki?curid=2786065" title="Kościół św. Wojciecha we Fromborku">
Kościół św. Wojciecha we Fromborku

Kościół św. Wojciecha we Fromborku – zabytkowy, neogotycki, kościół, znajdujący się we Fromborku, przy ulicy Elbląskiej 5. Dawniej należał do istniejącej w mieście od 1772 roku wspólnoty ewangelickiej. Budynek powstawał w latach 1857-1861, jego projektantem był Friedrich August Stüler z Berlina. W 1903 do kościoła dobudowano dom parafialny.
Obecnie dawny dom parafialny jest siedzibą zboru Kościoła Zielonoświątkowego „Parakletos” we Fromborku. Kościół jest zaś katolicką kaplicą pogrzebową.

</doc>
<doc id="2786068" url="https://pl.wikipedia.org/wiki?curid=2786068" title="Recif Island">
Recif Island

Recif Island (fr. "Île aux Récifs") – maleńka granitowa wysepka na Oceanie Indyjskim, w grupie Wysp Wewnętrznych, pomiędzy wyspami Mahé, La Digue i Fregate na Seszelach. Wyspa jest płaska i skalista, co czyni z niej idealne środowisko dla wielu gatunków ptaków zakładających gniazda na ziemi. Jej powierzchnia wynosi 13,2 ha.
W 2010 roku na wyspie utworzono rezerwat przyrody "Recif Island Reserve".

</doc>
<doc id="2786072" url="https://pl.wikipedia.org/wiki?curid=2786072" title="Nowy pałac biskupi we Fromborku">
Nowy pałac biskupi we Fromborku

Nowy pałac biskupi we Fromborku – zabytkowy, neogotycki budynek wykonany z cegły, znajdujący się we Fromborku, przy ulicy Katedralnej 6. Obecnie pełni funkcję plebanii tutejszej parafii.
Historia.
Pałac został wybudowany w miejscu dawnych kanonii pw. św. Jana Nepomucena i św. Andrzeja Apostoła, w latach 1844–1845. Decyzja o budowie zapadła, ponieważ w 1837 przeniesiono siedzibę biskupią do Fromborka, w okresie rządów biskupa Józefa Ambrożego Geritza. Projekt pałacowego założenia wykonał braniewski inspektor budowlany August Bertram, natomiast samymi pracami kierował mistrz budowlany Dominski. Budowla jest dwukondygnacyjna, z czerwonej cegły, na planie prostokąta. Jej frontowa elewacja skierowana jest ku zachodowi. Na parterze pałacu znajduje się kaplica, a na piętrze sale reprezentacyjne, w których zachowały się biało szkliwione piece kaflowe z lat 1844–1845, będące dziełem znakomitej berlińskiej fabryki Christopha Tobiasa Feilnera, w której autorami projektów byli znakomici niemieccy architekci, w tym także współpracujący z Feilnerem Karl Friedrich Schinkel. Wschodnie wyjście z budynku prowadzi do dużego ogrodu. Na posesji znajduje się także budynek dawnej wozowni.
Pałac był siedzibą biskupów przez ponad sto lat – do momentu przeniesienia siedziby biskupów do Olsztyna. Mieszkali tu kolejni biskupi warmińscy: Józef Ambroży Geritz, Filip Kremetz, Andrzej Thiel, Augustyn Bludau i Maksymilian Kaller. Obecnie w pałacu mieści się plebania parafii pw. Wniebowzięcia Najświętszej Maryi Panny we Fromborku.
Piece kaflowe.
Zespół pieców kaflowych pałacu jest jednym z ciekawszych w skali Europy. Piece skonstruowane z białych, szkliwionych kafli mają wysokość od 2,80 do 3,50 metra. Posadowiono je w latach 1844-1845. Ich konstruktorem było berlińskie przedsiębiorstwo Tobiasa Christopha Feinlera, z którym współpracował m.in. Karl Friedrich Schinkel. W latach 2019-2020 piece zostały zdemontowane i poddane konserwacji oraz uzupełnieniom braków. Obecnie, po ponownym zmontowaniu, mają pełną funkcjonalność. 
Piece są dwu- lub trzyskrzyniowe i reprezentują style neogotycki oraz klasycystyczny. W ich zwieńczeniach umieszczono sceny mitologiczne i antyczne, motywy liści akantu, groteskowe i arabeski. 
Oszklenie.
W dwudziestu oknach na pierwszym piętrze pałacu zachowała się oryginalna, neogotycka stolarka okienna z dębu, a także unikalny w skali Polski zespół oszkleń, na który składa się zespół osiemnastu witraży w maswerkowych nadświetlach. W nadświetlach refektarza zachowały się relikty bezbarwnych, pierwotnych oszkleń ze szlifowaną dekoracją roślinną w drewnianych szczeblinach. W pozostałych reprezentacyjnych pomieszczeniach dochowało się również barwne oszklenie ze szkieł powłokowych ze szlifowanymi dekoracjami roślinnymi w żeliwnej armaturze.

</doc>
<doc id="2786073" url="https://pl.wikipedia.org/wiki?curid=2786073" title="Dawny budynek szkoły we Fromborku">
Dawny budynek szkoły we Fromborku

Dawny budynek szkoły we Fromborku – zabytkowy budynek, znajdujący się we Fromborku, przy ulicy Elbląskiej 11, nieopodal harcerskiej bazy obozowej Hufca ZHP Elbląg. 
Historia.
Został wybudowany w 1920 (lub 1926) na potrzeby niemieckiej szkoły podstawowej, dla 200 starszych dzieci (drugi budynek dla młodszych dzieci znajdował się przy ul. Szkolnej). Po II wojnie światowej, od roku szkolnego 1947/1948, uruchomiono w nim polską szkołę podstawową. 
Budynek był remontowany na przełomie 1959 i 1960. W związku z przepełnieniem szkoły, w której pod koniec lat 60. uczyło się ponad 400 uczniów, Wojewódzka Rada Narodowa w Olsztynie, w uchwale z 24 czerwca 1966 o rozwoju i aktywizacji Fromborka w latach 1966–1973, zobowiązała kuratorium oświaty do wybudowania w mieście nowej szkoły. W 1972 działalność dydaktyczną przeniesiono do nowego budynku przy ul. Katedralnej 9. Dotychczasowy budynek, zgodnie z decyzją władz, zaadaptowano na szkolne schronisko młodzieżowe, które funkcjonowało w tej lokalizacji jeszcze w latach 90. XX wieku (następnie przeniesiono je do budynku domu dziecka przy ul. Braniewskiej 11).
28 kwietnia 1982 obiekt został wpisany do rejestru zabytków pod numerem 58/82.
Obecnie (2020) budynek jest opuszczony i nieużytkowany.

</doc>
<doc id="2786074" url="https://pl.wikipedia.org/wiki?curid=2786074" title="Wieża wodna we Fromborku">
Wieża wodna we Fromborku

Wieża wodna we Fromborku – renesansowa, ceglana wieża ciśnień z XVI wieku, we Fromborku w powiecie braniewskim, wpisana do rejestru zabytków nieruchomych województwa warmińsko-mazurskiego; najstarsza wieża wodna w Polsce.
Historia.
Gdy w 1275, po spaleniu katedry w Braniewie, siedzibę kapituły warmińskiej przeniesiono do Fromborka, miejscowość zaczęła się rozrastać i powstał problem zaopatrzenia w wodę pitną. Przed rokiem 1427 został wykonany 6-kilometrowy sztuczny przekop, łączący pobliską rzekę Baudę z miastem, nazwany w późniejszym czasie Kanałem Kopernika. Sama wieża wodna powstała w 1571 roku, na miejscu istniejącej już wcześniej budowli (prawdopodobnie młyna). W latach 1571–1572 zainstalowano w niej urządzenie wodociągowe, za pomocą którego drewnianymi rurami dostarczano wodę na Wzgórze Katedralne. Urządzenie to było bardzo innowacyjne jak na tamte czasy. Działanie tego systemu polegało na wykorzystaniu energii wodnej do napędzania koła czerpakowego, zaś system czerpaków przymocowanych do łańcucha dostarczał wodę do zbiornika na szczycie wieży. Stąd rurą płynęła ona do zbiornika położonego na wzgórzu miejskim i rozchodziła się do odbiorców oraz zasilała studnię wewnątrz murów Wzgórza Katedralnego. Była to jedyna taka instalacja w Polsce i druga (po Augsburgu) w Europie.
Twórcą nowoczesnego jak na tamte czasy dźwigu wodnego (zwanego również paternosterem) był Walenty Hendell, rurmistrz z Wrocławia.
Wskutek braku konserwacji wodociąg przestał działać w 1778 roku. Sam kanał funkcjonował do 1945. Po II wojnie światowej został zaniedbany i zdewastowany, a urządzenia na kanale – jaz, śluzy i stawidła – zostały zniszczone w latach 50. i 60. XX wieku. Dodatkowo w latach 70., w czasie przygotowań do obchodów kopernikowskich, mimo protestów ze strony miłośników Fromborka, zasypano część kanału biegnącą przez miasto. Częściowej rewitalizacji Kanał Kopernika doczekał się w 2015 roku. Obecnie obiekt ten pełni funkcję wieży widokowej, galerii i kawiarni.
W 2013 wieżę wyróżniono tytułem Zabytek Zadbany w konkursie Generalnego Konserwatora Zabytków.

</doc>
<doc id="2786077" url="https://pl.wikipedia.org/wiki?curid=2786077" title="Zita Szucsánszki">
Zita Szucsánszki

Zita Szucsánszki (ur. 22 maja 1987 w Budapeszcie) – węgierska piłkarka ręczna, reprezentantka kraju, grająca na pozycji środkowej rozgrywającej. Obecnie występuje w Ferencvárosi TC. Brązowa medalistka mistrzostw Europy 2012.

</doc>
<doc id="2786081" url="https://pl.wikipedia.org/wiki?curid=2786081" title="Rutyliusz Namacjanus">
Rutyliusz Namacjanus



</doc>
<doc id="2786082" url="https://pl.wikipedia.org/wiki?curid=2786082" title="Stygmasterol">
Stygmasterol

Stygmasterol, – organiczny związek chemiczny z grupy steroli. Występuje naturalnie w ziarnie soi. Jest wykorzystywany w przemyśle farmaceutycznym oraz przy syntezie hormonów.

</doc>
<doc id="2786085" url="https://pl.wikipedia.org/wiki?curid=2786085" title="(5153) Gierasch">
(5153) Gierasch

(5153) Gierasch – planetoida z pasa głównego asteroid okrążająca Słońce w ciągu 4 lat i 122 dni w średniej odległości 2,66 j.a. Została odkryta 9 kwietnia 1940 roku przez fińskiego geodetę, fizyka i astronoma Yrjö Väisälä w Turku. Jej nazwa pochodzi od Petera J. Gierascha (ur. 1940) – astronoma specjalizującego się w badaniach atmosfer planet Układu Słonecznego, laureata Nagrody Gerarda P. Kuipera w 2014 roku.

</doc>
<doc id="2786086" url="https://pl.wikipedia.org/wiki?curid=2786086" title="Szandra Szöllősi-Zácsik">
Szandra Szöllősi-Zácsik

Szandra Szöllősi-Zácsik; z d. Zácsik; (ur. 22 kwietnia 1990 w Komárnie na Słowacji) – węgierska piłkarka ręczna, reprezentantka kraju, grająca na pozycji lewej rozgrywającej. Obecnie występuje w Ferencvárosi TC.
Życie prywatne.
Jej kuzynką jest Mónika Kovacsicz, węgierska piłkarka ręczna, reprezentantka kraju. Jej mężem jest Szabolcs Szöllősi, węgierski piłkarz ręczny. W marcu 2015 urodziła córkę Hannę.

</doc>
<doc id="2786090" url="https://pl.wikipedia.org/wiki?curid=2786090" title="Víctor Aravena">
Víctor Aravena

Víctor Aravena Pincheira (ur. 5 lutego 1990 w Coronel) – chilijski lekkoatleta specjalizujący się w biegach długich. 
W biegu na 3000 metrów był dziesiąty w 2007 roku na mistrzostwach świata juniorów młodszych, a rok później zajął odległe miejsce w przełajowych mistrzostwach świata. Podczas mistrzostw Ameryki Południowej juniorów w 2009 zdobył brąz w biegu na 5000 metrów. Na tym samym dystansie był w 2010 ósmy na mistrzostwach ibero-amerykańskich oraz w 2011 zdobył wicemistrzostwo Ameryki Południowej i zajął dziesiąte miejsce na uniwersjadzie. W 2012 zdobył złoto w biegu na 3000 metrów podczas mistrzostw ibero-amerykańskich oraz wygrał biegi na 5000 i 10 000 metrów na młodzieżowych mistrzostwach Ameryki Południowej. W 2013 sięgnął po swoje drugie srebro czempionatu Ameryki Południowej. Złoty medalista igrzysk Ameryki Południowej (2014). Wywalczył brązowy medal igrzysk panamerykańskich w Toronto. W 2016 zajął 42. miejsce w maratonie podczas igrzysk olimpijskich w Rio de Janeiro.
Medalista mistrzostw Chile.
Rekordy życiowe: bieg na 3000 metrów – 7:59,91 (12 maja 2012, Concepción); bieg na 5000 metrów – 13:46,94 (25 lipca 2015, Toronto); bieg na 10 000 metrów – 29:15,21 (13 lutego 2014, Santiago). 

</doc>
<doc id="2786095" url="https://pl.wikipedia.org/wiki?curid=2786095" title="Fundacja św. Mikołaja">
Fundacja św. Mikołaja



</doc>
<doc id="2786096" url="https://pl.wikipedia.org/wiki?curid=2786096" title="Jaszczurnik">
Jaszczurnik



</doc>
<doc id="2786105" url="https://pl.wikipedia.org/wiki?curid=2786105" title="Tetragram">
Tetragram

Tetragram – cztery hebrajskie litery będące zapisem imienia własnego Boga w Biblii: jod, he, waw, he (hebr. יהוה). Termin „tetragram” pochodzi z języka greckiego i składa się z członów "tetra", „cztero-” lub „cztery”, i "grámma", „litera”; dosłownie znaczy więc „czteroliterowy”. W Biblii hebrajskiej tetragram pojawia się ponad 6800 razy. Różne formy jego zapisu można spotkać w źródłach pozabiblijnych, niektórych rękopisach Septuaginty oraz rękopisach qumrańskich. Choć czterokrotnie pojawia się w zwrocie „Hallelujah” nie występuje w podstawowej formie w Nowym Testamencie, wspominają jednak o nim ojcowie Kościoła.
Etymologia i pierwotna wymowa tetragramu jest nieznana. W literaturze naukowej można spotkać liczne próby ustalenia prawidłowej wymowy tetragramu; obecnie większość uczonych opowiada się za formą "Jahwe".
Etymologia.
Księga Wyjścia 3:14.
Według jednej z teorii na temat Księgi Wyjścia 3:13-15 Stary Testament podejmuje w tym miejscu próbę wyjaśnienia znaczenia tetragramu. Czytamy tam:
Najpopularniejsza teoria zakłada, że werset 14 stanowi interpretację imienia Boga. Fraza „Jestem tym, kim jestem” jest tłumaczeniem hebrajskiego "’ehjeh ’ăšer ’ehjeh". Większość polskich przekładów oddaje ją jako „Jestem, który jestem” lub podobnie. Biblia gdańska oraz Izaak Cylkow przekładają na „Będę, który będę”, natomiast Pismo Święte w Przekładzie Nowego Świata – „Stanę się, kim zechcę się stać”. Słowo "’ehjeh" pochodzi od czasownika "hājâ(h)" i jego starszej wersji "hăwâ(h)", które znaczy „być, istnieć”, ale również „być obecnym, czynnym”.
Septuaginta tłumaczy ten zwrot na "egō eimi ho ōn", „Jestem Istniejącym”. W przekładzie Akwili oraz Teodocjona przełożono je na "esomai hos esomai", „Jestem Jestem”. W Wulgacie – na "ego sum qui sum", czyli „Jam Jest, Którym Jest”.
W targumach można zaobserwować różne sposoby oddania "’ehjeh ’ăšer ’ehjeh". Targum Onkelosa oraz Targum Neofiti w ogóle go nie tłumaczą. Targum Neofiti trzecie "’ehjeh" występujące w wersecie 15 parafrazuje jako: „Ten, który powiedział i świat był od początku i znów powiedział: »Niech będzie!« I będzie”, natomiast Targum Onkelosa pozostawia niesparafrazowanym. Targum Fragmentaryczny parafrazuje: „Ten, który powiedział do świata: »Niech będzie!« I było; I powiedział jeszcze do świata: »Niech będzie!« I będzie”. W innej wersji Targumu Fragmentarycznego czytamy: „On, który powiedział do świata na początku: »Niech będzie!« i było, i który mówił: »Niech będzie!« i będzie”. Targum Pseudo-Jonatana oddaje tę frazę tak: „Ten, który powiedział i stał się świat; który rzekł i wszystko poczęło istnieć”. Ten sam targum trzecie "’ehjeh" występujące w wersecie 15 parafrazuje: „Jestem, który jestem i który będzie”.
Pochodzenie jhwh od rdzenia hjh/hwh.
Większość interpretacji pochodzenia tetragramu skupia się na ustaleniu znaczenia czasownika hājâ(h) i jego starszej wersji hăwâ(h).
Interpretacja ontologiczna hjh/hwh.
Interpretacja ta zakłada, że rdzeń "hjh" ("hājâ(h)") oraz jego starsza wersja "hwh" znaczy „być, istnieć”. Tetragram znaczy więc: „Który jest”, „on Jest”, „Będący”. Za takim rozumieniem przemawia świadectwo Septuaginty, która przekłada "hjh" na imiesłów "ho ōn" (od czasownika "einai") oraz Wulgaty, która oddaje "hjh" przez formę czasownika "esse". Tłumacze najwyraźniej pozostawali pod wpływem greckiej myśli filozoficznej, sięgającej Platona i Arystotelesa, i z jej punktu widzenia czytali i rozumieli tekst. Ich tłumaczenie zakładało absolutne istnienie Boga, jego niezależność i samoistność. Wywarło ono ogromny wpływ na późniejszych myślicieli: Filona z Aleksandrii, patrystykę grecką i łacińską, uczonych średniowiecznych i późniejszych.
Ich wnioski można streścić następująco: Bóg określił siebie jako „Jam jest Będący”, co należy rozumieć jako: a) Czyste Istnienie Samoistne ("Ipsum Esse Subsistens"), b) jako Pleromę Bytu, egzystencji i życia; c) jako Osobę, będącą źródłem, treścią i celem wszystkich istnień i osób; d) jako Bóstwo istniejące dla człowieka.
Interpretacja fenomenologiczna hjh/hwh.
Podstawą tej interpretacji, podobnie jak interpretacji ontologicznej, jest uznanie że tetragram pochodzi od rdzenia "hjh" ("hājâ(h)"), „być, istnieć”. W przypadku koncepcji ontologicznej wyjaśnienie koncentruje się na tym, kim jest Bóg sam w sobie. W interpretacji fenomenologicznej – kim jest dla innych.
Niektórzy filozofowie żydowscy sprzyjają tej interpretacji. Franz Rosenzweig uważa, że czasownik "ehjeh" występujący w Księdze Wyjścia 3:14 należy rozumieć w sensie dynamicznym, jako coś co się staje i działa. Zniewolony naród izraelski nie potrzebował wykładu wskazującego na istnienie Boga, lecz słów rozpraszających wątpliwości, co do ich losu. Należy więc tłumaczyć słowo "ehjeh" nie „Jestem” w sensie odwiecznego bytu, ale „Będę obecny”, to znaczy który jest i który staje się dla narodu Izraelskiego. Moses Mendelssohn uznaje czasownik „być” za obejmujący przeszłość, teraźniejszość i przyszłość. Bóg jest "ehjeh", „Jestem wieczny” w tym sensie, że jest zawsze obecny obok ludzkich cierpień i zawsze będzie za każdym razem, gdy ludzie do niego przyjdą w potrzebie. "Ehjeh aszer ehjeh" według niego wskazuje zarówno na „konieczność istnienia”, jak i na „trwały przejaw opatrzności”.
Według Martina Bubera „zazwyczaj słowa Mojżesza rozumiane są w ten sposób, że pragnie się on dowiedzieć, co ma odpowiedzieć ludowi, gdy zapytają go, jak się nazywa Bóg, którego posłanie im przynosi”. Następnie Buber zwraca uwagę na formę pytania Mojżesza: Mojżesz zapytał Boga „Co ("ma") jest jego imieniem?” inaczej mówiąc „Co jest twoim imieniem?”. Gdyby Mojżesz chciał poznać imię Boga, to forma pytania byłaby następująca: „Kim ("mi") jesteś?”, „Kto ("mi") jest twoim imieniem?”. Konkluduje więc: „Tam gdzie słowo „co" pojawia się w połączeniu ze słowem „imię", pyta się o to, co się w tym imieniu objawia lub ukrywa”. Następnie wyjaśnia, dlaczego Bóg wyjawił, co się kryje za jego imieniem. Tetragram pierwotnie był traktowany jako okrzyk – reakcję organizmu na widzialną, słyszalną czy wyczuwaną w inny sposób obecność Boga. W ciągu dłuższego czasu „nie tylko słabnie związany z tym imieniem element pobudzenia i wyładowania, ale samo imię przeradza się w pusty i obcy zarazem, na wpół przebrzmiały twór dźwiękowy”. Bóg więc w formule "ehjeh aszer ehjeh" wyjaśnia prawdziwy sens swego imienia: „»JHWH« jest »tym, który będzie« albo »który jest«, tym Obecnym nie tylko kiedyś i gdzieś, lecz w każdym teraz i w każdym tutaj. Imię wyraża już jego istotę i daje wiernemu ludowi pewność opiekuńczej obecności Pana”.
Inne wyjaśnienia hjh/hwh.
Niektórzy uczeni, w oparciu o rozumienie "hjh" jako „być, istnieć”, uważają, że tetragram miał być skróconą wersją imienia jednego z ubóstwianych przodków proto-Izraelitów, które można zrekonstruować jako "Jahwe-EI", „Mój El (Bóg), który jest obecny (jako pomagający)”.
Inni optują za pochodzeniem "jhwh" od formy sprawczej "hjh". Imię Boże mogło więc znaczyć „Sprawiający istnienie wszystkiego, co się staje”, „Ten, który sprawia istnienie zastępów”, czy „Spełniający obietnice”.
Ludwig Koehler stał na stanowisku, że tetragram wywodzi się od formy rzeczownikowej rdzenia "hjh". Znaczyłby więc „byt”, „istota”, „istnienie”.
Inne koncepcje.
Niektórzy szukają podobieństwa tetragramu do słownictwa języka: sumeryjskiego, akadyjskiego, eblaickiego, egipskiego, fenickiego, użytkowanego w Midianie, amoryckiego, edomickiego, północno-arabskiego, praindoeuropejskiego, huryckiego, czy cywilizacji doliny Indusu.
Jeszcze inni uważają, że tetragram pochodzi od rdzeni następujących arabskich słów: "hwj", „dmuchać”, co znaczy "JHWH dmuchnął" lub "JHWH dmucha/dmie", "hww" – „spadać” w znaczeniu „Ten, który powoduje zniszczenie”, "whwh" – „ryczeć”, w znaczeniu „Ten, który ryczy”, "hwh", „wydarzyć się” co sugeruje, że Bóg może się pojawić kiedy i jak chce, od formy sprawczej rdzenia "hwj", która może znaczyć „Ten, który żarliwie kocha”, od formy prostej "hwj", co znaczy „Żarliwy”.
Niektórzy etymologii tetragramu szukają w języku ugaryckim. Według nich pochodzi od rdzenia "hwj", „mówić”, dzięki czemu oryginalne znaczenie imienia to „Mówiący”. Inni wskazują na rzeczownikową formę "hwj", „dowódca” z przedrostkiem "j", stąd znaczenie imienia to „Rozkazujący”.
Niektórzy uważają, że początkowo tetragram funkcjonował jako digrammaton "Ja-", który był emocjonalnym okrzykiem używanym w celach kultycznych. Tetragram mógł mieć też źródło w okrzyku "ja" wznoszonym podczas obrzędów ku czci boga Księżyca Sina, którego ośrodek kultowy znajdował się w Ur. Według Biblii w Ur mieszkał patriarcha Abraham, który zaadaptował ten okrzyk do nazwania Boga, którego mieli czcić jego potomkowie. Inna interpretacja wskazuje na pochodzenie od formy zaimka "ja huwa", „O On”, lub „O Ów!”.
Występowanie.
Biblia hebrajska.
W opracowaniu krytycznym Biblii hebrajskiej ("Biblia Hebraica" pod red. Kittela oraz "Biblia Hebraica Stuttgartensia", dalej "BHS") tetragram występuje 6828 razy. Ponadto masoreci zaznaczyli na marginesach (tzw. "masora parva") 141 miejsc, w których wcześniejsi przepisywacze (soferowie) zmienili tetragram na słowo "Adonaj" lub "Elohim".
Poniżej podano liczbę występowań tetragramu w poszczególnych księgach według tekstu masoreckiego.
W Księdze Estery co prawda nie ma tetragramu, ale występuje on w czterech różnych miejscach tekstu hebrajskiego jako akrostych: początkowe litery czterech kolejnych słów składają się na JHWH. Litery te wyróżniono w co najmniej trzech starożytnych manuskryptach hebrajskich na czerwono. Na akrostych zawierający tetragram składają się również cztery pierwsze wyrazy Psalmu 96:11.
Forma skrócona "Jāh" występuje 50 razy: 43 razy w Psalmach, po jednym w Wyjścia 15:2; 17:16; Izajasza 12:2; 26:4, a dwukrotnie w Izajasza 38:11. W Pieśni nad Pieśniami 8:6 jest jako składnik wyrażenia "šalehebeteja(h)", „płomieniem Jah”.
Imię Boże występuje także w Biblii jako składnik teoforycznych imion hebrajskich. Niektóre mogły mieć na początku formy: "jô-" albo "jehô-" (29 imion), natomiast inne na końcu: "-jāhû" albo "-jāh" (127 imion). Jedno imię ma formę "jehô-" jako drugą sylabę ("Elioenaj", hebr. "ʼelj(eh)oʻenaj"). Badania onomastyczne wskazują, że imiona teoforyczne zawierające tetragram były bardzo popularne w okresie monarchicznym (VIII – VII wiek p.n.e.). W czasach powygnaniowych popularność imion z prefiksem "jô-"/"jehô-" słabła, natomiast z sufiksem "jāhû-"/"jāh-" wzrastała.
Starożytne teksty pozabiblijne.
Tetragram pojawia się na następujących egipskich inskrypcjach: na wykazie miejscowości Amenhotepa III odkrytym w świątyni Amona w Soleb oraz w jej kopii z czasów Ramzesa II w Amara Zachodnim (Szasu z Yhw, zapisane: "jhw3", czytane: "ja-h-wí" lub "ja-h-wa"), oraz na wykazie miejscowości w świątyni Ramzesa III w Medinet Habu (jako "ji-ha" albo "ja-h-wí").
Tetragram na inskrypcjach hebrajskich występuje głównie w formułach błogosławieństw i przekleństw, a także jako składnik tytułów używanych do celów kultowych. W kolejności chronologicznej występuje: na steli Meszy (około 830 rok p.n.e.), dzbanach z twierdzy Kuntillet Ajrud (około 800 rok p.n.e.), na ścianach grobowca II na południowym stoku wzgórza Chirbet el-Qom (VIII wiek p.n.e.), na pieczęci ze zbiorów Harvard Semitic Museum (VIII wieku p.n.e.), na ostrakonach ze zbiorów Shlomo Moussaieffa (VII wiek p.n.e.), na srebrnych rolkach z Ketef Hinnom (VII wiek p.n.e.), na inskrypcjach w grobowcach w Chirbet el-lei (VIII – VII wiek p.n.e.), na ostrakonie 18 z Tel Arad (2 połowa VII oraz początek VI wieku p.n.e.), na listach z Lakisz (587 p.n.e.), na kamieniu z góry Garizim (III lub na początku II wieku p.n.e.).
Wśród Żydów w okresie Drugiej Świątyni bardzo popularne stały się amulety magiczne. Pojawiał się na nich tetragram w pełnej formie, w postaci J, JJ, JJJ, JJJJ albo połączenia JH, JHW, jako słowo ’HJH, oraz w długiej serii permutacji: ’, H, W oraz J.
Na Elefantynie odkryto papirusy, na których pojawia się forma "jhw", oraz ostrakony z formą "jhh". Pojawia się również jednorazowo "jh", ale pierwotnie była to forma "jhw", w której zanikła końcowa litera "w" (hebr. "waw"). W ośmiu przypadkach tetragram występuje w formule przysięgi: „na Boga "jhh"”.
Imię Boże pojawia się w greckich tekstach magicznych, których powstanie ustalono w granicach między II wiekiem p.n.e. a V n.e. Przybiera następujące formy: "Ieoa", "Iaoa", "Iaoai", "Iaoouee", "Ioa", "Iao", "Iaeo", "Iaee", "Ieou", "Iaba", "Iabas", "Iabo", "Iabe", "Iaon".
Imię Boże w formie (Iao) pojawia się u: Diodora Sycylijskiego, Marka Terencjusza Warrona według przekazu Jana Lydosa ("De Mensibus", 4.53), Pedaniosa Dioskurydesa, Aeliusa Herodiana, Hezychiusza z Aleksandrii.
Septuaginta.
Występowanie tetragramu.
W zachowanych fragmentach Septuaginty powstałych do II wieku n.e. pojawiają się zapisy tetragramu jako (4Q120), pisane literami kwadratowymi (Papirus Fouad 266b), literami paleohebrajskimi (8HevXII a, 8HevXII b, Papirus Oxyrhynchus 3522). W pozostałych kopiach – ze względu na puste przestrzenie międzywyrazowe zostawione przez kopistów albo niezachowany tekst – trudno ustalić, jaka wersja tetragramu się w nich znajdowała (Papirus Rylandsa 458, 4Q122, 4Q119, Papirus Fouad 266a, Papirus Fouad 266c, 7Q1, 4Q121, Papirus Oxyrhynchus 5101).
W większości kopii Septuaginty datowanych na II i III wiek n.e., zamieniono tetragram na "kyrios" pisane jako nomina sacra. W kilku przypadkach pisano "theos" jako nomina sacra (Papirus Vindobonensis Greek 26035B, Papirus Amherst 1, Papirus Oxyrhynchus 1167, Papirus Elangen 2). W dwóch wypadkach – w postaci liter paleohebrajskich (Papirus Vindobonensis Graecus 39777, Codeks Cambridge), a w Papirus Oxyrhynchus 1007 – jako dwie litery "jod".
W kompletnych wersjach Septuaginty, pochodzących z IV i V wieku n.e., tetragram zastąpiono słowem "kyrios" lub "ho kyrios", czasami "theos" oraz "kyrios ho theos".
Imię Boże w pierwotnym tekście Septuaginty.
Do lat 40. XX wieku panowała powszechna opinia, że we najwcześniejszych kopiach Septuaginty zamieniano tetragram na "kyrios". Wolf Wilhelm Friedrich von Baudissin w swojej 4 tomowej pracy "Kyrios als Gottesname im Judentum und seine Stelle in der Religionsgeschichte" uznał, że "kyrios" bez rodzajnika występowało wszędzie tam, gdzie w tekście hebrajskim widniał tetragram. Być może miało to wpływ na późniejszą praktykę czytania w synagogach tetragramu jako "Adonaj".
Odkrycie wczesnych kopii Septuaginty zakwestionowało powyższy pogląd. W 1944 roku W.G. Waddell opublikował Papirus Fouad 266, w którego tekście występował tetragram, a nie "kyrios". Paul Kahle zbadał dostępne przedchrześcijańskie kopie Septuaginty, wersje Akwilii, Symmachusa oraz świadectwa Orygenesa i Hieronima i stwierdził, że w pierwotnym tekście Septuaginty występował tetragram pisany literami paleohebrajskimi lub aramejskimi. Późniejsze pojawienie się "kyrios" było efektem pracy chrześcijańskich kopistów. Niektórzy uczeni przychylili się do tych wniosków, a Elias Bickerman posunął się wręcz do stwierdzenia: „Hipoteza Baudissina została obalona bez możliwości odwołania”.
Albert Pietersma w artykule napisanym w 1984 roku twierdzi, że zwolennicy pierwszeństwa tetragramu przed "kyrios" zbyt szybko uznali tę tezę za prawdziwą. Podał dwa argumenty przeciwko niej: 
Niektórzy uczeni uzupełnili wnioski Pietersmy. Martin Rösel powołał się na tekst z Księgi Kapłańskiej 24:16: „Skoro wymówił imię Pana, musi umrzeć”. Według Rösela niemożliwe, żeby tłumacz Septuaginty w tak dosadnym nakazie umieścił imię Boże w postaci tetragramu. Zauważył też konsekwentne stosowanie "ho Theos" w odniesieniu do potężnych czynów Boga, a "Kyrios" – do okazywania współczucia wobec Izraela, co sugeruje świadomą decyzję tłumacza. Powołuje się też na obecność "kyrios" w księgach deuterokanonicznych oraz na fragment Listu Arysteasza, cytujący Księgę Powtórzonego Prawa 7:18 w wersji Septuaginty.
Inni uczeni uważają, że tetragram w pierwotnym tekście Septuaginty transkrybowano jako . Jedynym świadectwem występowania tej praktyki jest rękopis 4Q120. Hartmut Stegemann na podstawie analizy tego rękopisu wysnuł cztery wnioski: 
Patrick Skehan próbował prześledzić proces przedstawiania tetragramu w Septuagincie. Według niego miał on cztery etapy:
Kristin De Troyer uważa, że to raczej "theos" było pierwotnym zamiennikiem tetragramu. Zauważyła, że w papirusie Oxyrhynchus 656, datowanym na III wiek p.n.e., kopista wpisał "theos" w miejsce, gdzie tekst hebrajski miał tetragram. Inne miejsca z pierwotnym "theos" to: fragment z Księgi Rodzaju w Fouad 266a, fragment z Księgi Powtórzonego Prawa w Fouad 266c; Papirus Oxyrhynchus 4443 z grecką wersją Księgi Estery.
Robert Wilkinson opowiada się za różnorodnością w sposobie zapisu tetragramu. Skoro mamy niewielką liczbę dowodów na używanie którejś formy tetragramu oraz trudności z precyzyjnym datowaniem rękopisów, lepiej przyjąć, że różne grupy przepisywaczy stosowały własne sposoby pisania tetragramu, nawet w tym samym okresie.
Rękopisy z Qumran.
Społeczność z Qumran otaczała imię Boga czcią i szacunkiem. W "Regule Błogosławieństw" powiedziano: „Niech cię ustanowi diademem Najświętszego, gdyż uświęcasz go i czcisz jego święte imię i jego świętych” (4, 28). W innym tekście napisano: „Niech błogosławione będzie twoje imię, łaskawy Boże (…) My zaś, twój święty lud, będziemy chwalić twe imię za twe prawdziwe dzieła” ("Reguła Wojny" 14:8, 12). Zgodnie z "Dokumentem Damasceńskim" prawi „zobaczą jego zbawienie, gdyż schronili się w jego świętym imieniu” (4Q265 20, 34). Inny tekst opisuje członków społeczności jako tych, którzy są „nazywani jego świętym imieniem” (4Q418 81, 12).
W odkrytych biblijnych i pozabiblijnych rękopisach qumrańskich można zauważyć kilka sposobów szczególnego traktowania imienia Boga:
Powyższe sposoby zapisu "JHWH" wcale nie muszą świadczyć, że wśród tamtejszej społeczności głośno wypowiadano imię Boga. Niektórzy uczeni twierdzą, że zastępowanie imienia czterema kropkami lub kreskami miało na celu ostrzeżenie przed wymówieniem imienia Bożego. Poza tym w zaleceniu zapisanym w "Regule Zrzeszenia" czytamy: „Kto wspomni najchwalebniejsze imię, będące ponad wszystko […]” (6, 27). Tekst co prawda w tym miejscu się urywa, ale kontekst wskazuje, że osoba, która wymawiała owo imię, miała być „wyłączona” ze zrzeszenia.
Nowy Testament.
Tetragram w tekście Nowego Testamentu.
W żadnym z dostępnych manuskryptów Nowego Testamentu nie ma tetragramu. W czterech miejscach występuje imię Boże w skróconej formie "Jah" w słowie "Hallelujah" (Apokalipsa 19:1, 3, 4, 6).
Tezy George’a Howarda.
Profesor George E. Howard, wykładowca religioznawstwa i języka hebrajskiego na University of Georgia w Athens (Stany Zjednoczone), uważa, że pisarze Nowego Testamentu zachowywali tetragram w cytatach z Biblii hebrajskiej. Przemawia za tym fakt, że w niektórych przedchrześcijańskich rękopisach Septuaginty, Żydzi mieli zwyczaj pisać imię Boże literami paleohebrajskimi albo aramejskimi literami kwadratowymi, albo transliterowali je na "Jao". Widać to w następujących rękopisach: Papirus Fouad 266, 8HevXII a, 4Q120 oraz w przekładach Akwili, Teodocjona oraz Symmachusa.
Howard próbuje też wyjaśnić, dlaczego w późniejszych kopiach pism Nowego Testamentu pojawiają się w miejsce tetragramu skrócone postaci słów "kyrios" oraz "theos", tzw. nomina sacra. Chrześcijanie pochodzenia żydowskiego otaczali szacunkiem imię Boże, więc mało prawdopodobne wydaje się, że mogli je usuwać ze sporządzanych przez siebie kopii pism. Świadczyć może o tym fragment z traktatu Szabbat, w którym poruszono problem niszczenia ksiąg heretyków – minim – ze znajdującymi się w nich tetragramami (XIII, 5). Sugeruje to, że chrześcijanie pochodzenia żydowskiego nie tłumaczyli tetragramu na język grecki. Zamiana tetragramu na "nomina sacra" prawdopodobnie była więc efektem pracy chrześcijańskich kopistów pochodzenia pogańskiego. Nie znali oni języka hebrajskiego, więc trudno było im napisać hebrajskie litery tetragramu. Postanowili więc zastosować skrócone ΚΣ (κυριος – Pan) oraz ΘΣ (θεος – Bóg), upodobniając je w ten sposób do oryginalnej bezsamogłoskowej pisowni tetragramu. Gdy coraz więcej pogan nawracało się na chrześcijaństwo, malała motywacja do zachowywania imienia Boga i w chrześcijańskich kopiach Septuaginty zastępowano go słowami "kyrios" i "theos". Zaczęto również usuwać tetragram z cytatów z Biblii hebrajskiej znajdujących się w pismach Nowego Testamentu, a zastępować je zamiennikami. Według Howarda niektóre teksty Nowego Testamentu stały się w ten sposób dwuznaczne i zacierały oryginalne rozróżnienie Pana Boga i Chrystusa Pana (np. Marka 1,3 czy w 1 Koryntian 1, 31). Nie wiadomo, czy i jaki wpływ miała ta praktyka na późniejsze dyskusje trynitarne.
Polemika z tezami Howarda.
Dokładne przeanalizowanie tekstów znad Morza Martwego pokazuje, że nie we wszystkich miejscach pisano tetragram. Stosowano różne jego zamienniki takie jak: "el", "elohim", "adonaj" czy "szaddaj". Zachowały się również świadectwa o głośnym wymawianiu "adonaj" zamiast tetragramu. W Wielkim Zwoju Izajasza w wersecie 3,17 kopista najpierw napisał "adoni", a następnie u góry wpisał tetragram, natomiast w 3, 18 napisał odwrotnie. Orygenes potwierdził istnienie praktyki wymawiania "adonaj" zamiast tetragramu w komentarzu do Psalmu 2, 2. Poza tym Żydzi w mieszanej społeczności mogli nie tolerować głośne wymawianie tetragramu z obawy przed skalaniem przez pogan. Świadczyć o tym może wzmianka u zachowującego tradycje żydowskie Józefa Flawiusza, który w komentarzu do opisu objawienia przez Boga swojego imienia Mojżeszowi, napisał: „I wyjawił mu Bóg swoje imię, którego dotąd nie znał żaden człowiek; tego imienia nie wolno mi tu podać”.
Inny argument pochodzi z pism Filona z Aleksandrii. Filon w cytatach z Biblii hebrajskiej pisał "kyrios" w miejscach, gdzie w tekście hebrajskim widniał tetragram. Są dwa możliwe wyjaśnienia tego zjawiska: Albo w tekście, z którego czerpał cytaty, nie było tetragramu, albo korzystał z tekstów, w których widniał tetragram pisany paleohebrajskimi lub aramejskimi literami, ale zgodnie z ówczesnym zwyczajem zamieniał na "kyrios".
W języku aramejskim I wieku używano słowa "Pan" w odniesieniu do Boga. Na przykład w targumie do Księgi Hioba, znalezionym w 11 grocie w Qumran, Boga określono aramejskim słowem "Marja" (Pan). Przypuszczalnie takie użycie mogło ułatwić pierwszym chrześcijanom zastosowanie tego terminu do Chrystusa. Sugeruje też, że początek używania słowa "kyrios" należy umieścić w I wieku n.e. w czasie formułowania się chrześcijaństwa.
Wzięcie pod uwagę nowych badań dotyczących relacji między pierwszymi chrześcijanami a Żydami, stawia pod znakiem zapytania sformułowaną przez Howarda genezę unikania wymawiania tetragramu. Chrześcijanie po roku 70 n.e. za wszelką cenę starali się dystansować od Żydów. Najwyraźniej nie chcieli być oskarżeni o sprzyjanie żydowskim buntownikom. Być może uznali, że ochroni ich przed tym: a) powoływanie się na imię Jezusa oraz unikanie wymawiania imienia żydowskiego Boga; b) sporządzanie istotnych pism w języku greckim, a nie hebrajskim, czy aramejskim. W późniejszych czasach rozwinęła się tradycja redagowania pism wymierzonych przeciwko Żydom (np. "Adversus Judaeos" Jana Chryzostoma). Niektórzy również całkowicie odrzucali nauki Starego Testamentu. Na przykład Marcjon nie podzielał poglądu jakoby Bóg ze Starego Testamentu był Ojcem Jezusa Chrystusa oraz nie uznawał Starego Testamentu za część Pisma Świętego.
Ojcowie Kościoła.
Poniżej zaprezentowano formy transkrypcji tetragramu u greckich i łacińskich pisarzy. Greckie "b" jest fonetycznym odpowiednikiem hebrajskiego "waw": 
Przekłady starożytne.
Przekłady starosyryjskie oraz Peszitta nigdy nie podają pełnego imienia Bożego. Oddają je w formie Mar-Jah („Pan Jah”), zachowując pierwszą sylabę. W Księdze Wyjścia 15,2 Peszitta stosuje skróconą formę Jah.
Przekłady starołacińskie (Vetus Latina) opierały się na "Septuagincie" i dlatego we wszystkich miejscach imię Boga zastępują wyrazami "Dominus" ("Pan") oraz "Deus" ("Bóg"). Tradycję tę podtrzymała "Wulgata", która do połowy XX wieku była podstawą katolickich tłumaczeń Pisma Świętego.
Powstałe w średniowieczu przekłady Nowego Testamentu na język hebrajski w niektórych miejscach zawierały imię Boże w formie tetragramu. Najstarszym takim przekładem jest Ewangelia Mateusza z dzieła Szem Toba pochodząca z końca XIV wieku, która zawiera substytut imienia Bożego w 20 miejscach.
Kabała.
Według kabalistów tetragram jest niewymawialnym imieniem, od którego pochodzą inne określenia Boga. Służą one jako środek pomocny w osiągnięciu stanu mistycznego.
W gematrii prostej tetragram (lub: "szem ha-meforasz, szem hawaja, midat ha-chesed albo midat ha-rachamim") ma wartość liczbową 26 (10 + 5 + 6 + 5).
Imię Boże znano też pod postacią 12 (według traktatu "Kidduszin" 71a), 42 (od początkowych 42 liter Tory) i 72 liter (od trzech wersetów Księgi Wyjścia 14, 19–21). W dziele "Sefer Raziel" (XIII wiek, znane pod nazwami "Sefer ha-Raziel, Sefer Reziel, Sepher Rezial Hemelach oraz Raziel ha-Malach") pojawia się jako 22-literowe.
Wymowa.
Zakaz wymawiania.
Wydaje się, że w czasach przed i po niewoli w Babilonie swobodnie używano imienia Bożego. Ograniczenia wymowy prawdopodobnie pojawiły się za czasów Antiocha IV Epifanesa. W traktacie "Rosz ha-Szana" podano, że Grecy wydali dekret zakazujący wymawiania imienia Boga. Gdy zostali pokonani przez Hasmoneuszy, zakaz ten zniesiono. Ustanowiono nowy przepis, który udzielał pozwolenia na użycie imienia Boga nawet w spisanych umowach handlowych. Rabini zaprotestowali, argumentując: „A jak jutro dłużnik spłaci swój dług, to umowa zostanie wyrzucona na śmietnik i przez to zbezczeszczone zostanie imię Boga?”. Dlatego przestano używać imienia Boga w spisanych umowach ("Rosz ha-Szana" 18b).
Wraz z upływem czasu coraz bardziej ograniczano wymowę imienia. Za czasów Szymona Sprawiedliwego arcykapłan przestał używać imienia podczas wypowiadania błogosławieństw (Joma 49b). Używano imienia tak, jak jest napisane tylko w obrębie świątyni, natomiast na prowincji jego zamiennika – "Adonaj" (Sota 7:6). Pod koniec istnienia Drugiej Świątyni nawet kapłani zaczęli niewyraźnie wypowiadać imię Boże. Świadczy o tym relacja rabina Tarfona. W latach swej młodości poszedł razem z wujem do świątyni, zbliżył się „do podium i wytężył słuch, aby uchwycić słowa arcykapłana. Posłyszał tylko, że Imię wymówiono tak, że zagłuszył je śpiew pozostałych kapłanów” (Kidduszin 71a). O używaniu imienia w świątyni, nawet podczas pozdrawiania, Miszna mówiła: „I nakazali, że człowiek ma witać bliźniego Imieniem, jako napisane jest, I oto sam Boaz przybył z Betlejem i pozdrowił żniwiarzy, mówiąc: Imię niech będzie z wami! A oni odpowiedzieli: Imię niech cię błogosławi!” (Berachot 9.5).
Inne teksty kategorycznie zakazują wymawiania imienia Boga. Imię Boże nie mogło być wypowiadane w sądzie przez świadka (Sanhendrin 7.5). Ci, którzy wymawiają Imię według jego liter, nie będą mieć działu w przyszłym świecie (Sanhendrin 10.1). Ponadto jedynie zaufani uczniowie mogli przekazywać tetragram – raz lub dwa razy na siedem lat (Kidduszin 71a). Ograniczono używanie tetragramu wśród uczonych. Dopiero w przyszłym świecie będzie można to czynić bez przeszkód (Pesachim 50a). Rabbi Chanina ben Teradion został spalony na stosie w czasie powstania Bar-Kochby z powodu publicznego wymawiania imienia bez żadnej przyczyny (Awoda zara 17b).
W innym miejscu natomiast zasugerowano, że można było wymawiać tetragram z wyraźnych powodów: „Co oznacza werset: A wam, bojącym się mego imienia, zaświeci słońce prawości? Chodzi o osoby, które boją się wypowiadać imię Boże bez wyraźnego powodu” (Nedarim 8b).
Notacja samogłoskowa.
Masoreci opatrywali tetragram znakami samogłoskowymi innych słów, aby pokazać jakie słowo należało czytać w miejsce tetragramu. Kodeks Leningradzki i Kodeks z Aleppo zazwyczaj umieszczał pod literami tetragramu znaki samogłoskowe aramejskiego słowa "Szema". Zdarzają się też inne odczytania. W miejscu, gdzie tetragram stoi przy "Adonaj", użyto znaków samogłoskowych słowa "Elohim" (305 wypadków), prawdopodobnie w celu uniknięcia zdublowania wokalizacji. W niektórych miejscach Kodeksu Leningradzkiego dano znaki samogłoskowe słowa "Adonaj" zamiast "Szema" (na przykład w Wyjścia 3:2). Niektórzy wnioskują z tego, że masoreci zaznaczali tetragram samogłoskami słowa "Szema", ale odczytywano jako "Adonaj", aby uniemożliwić wymowę tetragramu.
Odczyt.
Do dzisiaj nie jest znana prawidłowa wymowa tetragramu. Większość współczesnych uczonych opowiada się za formą "Jahwe". Uważają formę "Jehowa" za efekt niewłaściwej interpretacji funkcji znaków samogłoskowych wstawionych przez masoretów. Pojawiały się na przestrzeni wieków inne propozycje wymowy tetragramu.
Piotr Alfons, żyjący na przełomie XI i XII wieku Żyd nawrócony na chrześcijaństwo, w swoim antyjudaistycznym traktacie "Dialogi contra Iudaeos" zapisał tetragram jako "Ieve". Próbował dowieść, że w literach tetragramu można dostrzec trzy osoby Trójcy. Podobny tok rozumowania, wraz z formą "Ieve", przejął Joachim z Fiore.
Niektórzy uważają, że forma "Jehowa" (jako łacińskie "Iehoua") po raz pierwszy "w formie pisanej" pojawiła się w dziele franciszkanina Petrusa Galatinusa, które zostało wydane w 1518 roku. Inni twierdzą, że ta forma znana była co najmniej od roku 1100. Na przykład około 1270 roku w łacińsko-hebrajskim dziele broniącym katolicyzmu przed judaizmem zatytułowanym "Pugio fidei", napisanym przez dominikanina Raymundusa Martiniego, imię występuje w formie "Johouah" (w późniejszych przedrukach jako "Jehova"). Powstałe w 1303 roku dzieło Victora Porcheta "Victoria Porcheti adversus impios Hebraeos" konsekwentnie stosowało zapis "Jod, He, Vau, He", dwukrotnie "Jehova", jeden raz "Johovha". W wieku XVI, w dobie rozwoju Reformacji i protestantyzmu, upowszechnił się łaciński zapis "Iehovah" (stąd bezpośrednio polskie „Jehowa”). Wielu ówczesnych uczonych, m.in. Nicholas Fuller (1612), Thomas Gataker (1645), Johannes Leusden (1657), opowiadało się za tą formą. Pod koniec XVIII i na początku XIX wieku bronili jej m.in. Joannis Davidis Michaelis, Rudolph Stier oraz Hermann Gustav Hoelemann. Uczony George F. Moore przyznaje, że obrońcy formy "Jehowa" posługiwali się słabymi argumentami, a na ich korzyść przemawiało zwyczajowe używanie tej formy.
Formę "Jehowa" zaczęto podawać w wątpliwość już w XVI wieku. Gilbertus Genebrardus w 1567 roku zaproponował formę "Ihué" oraz "Iahué", opierając się na zapisie "Iabe" u Teodoreta oraz krótkiej formie "Jah". W 1604 roku Drusius opublikował dzieło "Tetragrammaton", w którym sugerował wymowę "Jahvoh". Opowiadała się za nią większość ówczesnych uczonych. Arias Montanus oraz Cornelius z Lapidy proponowali wymowę "Jeveh". Spotkać można również propozycję "Jehveh".
Niektórzy szesnastowieczni uczeni doszli do wniosku, że znaki samogłoskowe tetragramu pochodzą od słowa "Adonaj". Zasugerował to na przykład Joannes Mercerus (zaproponował formę "Jeheveh") czy Arias Montanas. Roberto Bellarmino w swoim słowniku zapewnia, że prawdziwa wymowa pozostaje nieznana, a samogłoski wstawiane do tetragramu należą do słowa "Adonaj", i w związku z tym nie powinno się ich wymawiać jako "Iehoua".
Pod koniec XVIII wieku John Simon zaproponował w swym leksykonie „Lexicon Manuale Hebraico-Chaldaicum Latinitate donatum” (III wydanie 1793), punktację יַהְוֶה. Na początku XIX wieku Wilhelm Gesenius zastosował ją w swoim leksykonie, wydanym w 1815 roku (i w kolejnych edycjach). Propozycja bazowała na greckich transkrypcjach, takich jak ιαβε, pochodzących z I wieku, oraz na imionach teoforycznych. Gesenius szczególną wartość nadaje samarytańskiej wymowie Imienia, przekazanej przez Teodoreta (Ιαβε). Większość współczesnych biblistów akceptuje propozycję Geseniusa i traktuje ją jako najbardziej prawdopodobną.
Niektóre opracowania podają, że formę wymowy tetragramu jako Jahwe po raz pierwszy podał Heinrich Ewald. Porównanie dat wydania jego dzieł (pierwsze „Die Komposition der Genesis” z 1823 roku) z datami opublikowania prac Simona (III wydanie z 1793) i Geseniusa (I wydanie z 1815) pozwala na skorygowanie tego twierdzenia.
Tetragram w sztuce.
Tetragram jako sposób obrazowania Boga w sztuce ukształtował się pod wpływem reformacji. Po raz pierwszy zastosowany został w 1529 roku w dwóch drzeworytach: w pierwszym zamieszczonym w dziełach anabaptysty Johannesa Bünderlina oraz w drzeworycie "Nachfolge Christi" autorstwa Hansa Weiditza. Początkowo propagowany był w kręgach anabaptystów i unitarian oraz w sztuce związanej ze środowiskami kalwińskimi, od drugiej połowy XVI w. przejmowały go stopniowo środowiska luterańskie. Widoczny jest też w twórczości malarzy katolickich, na przykład Petera Paula Rubensa (karta tytułowa do dzieła Tomasza Alvareza De Andrady, "De contemplatione divina libri sex" z 1620 roku).
Tetragram stopniowo wypierał przedstawienia antropomorficzne Boga Ojca. Najczęściej występował samodzielnie w postaci formuł hebrajskich, greckich, łacińskich oraz z języków nowożytnych, okolonych promieniami i aureolą z obłoków. Wpisywano go nieraz wewnątrz trójkąta symbolizującego Trójcę Świętą (w drzeworytach, w zwieńczeniach ołtarzy, na podniebiach baldachimów ambon). Spotkać można tetragram obok scen biblijnych i kompozycji alegorycznych, na przykład na obrazach przedstawiających tarczę św. Michała Archanioła, krzew gorejący oraz w połączeniu z symbolami Trójcy Świętej.

</doc>
<doc id="2786107" url="https://pl.wikipedia.org/wiki?curid=2786107" title="Dubler oczu">
Dubler oczu

Dubler oczu "(niem. der Augenstellvertreter)" – podobnie jak dubler jest osobą, która zastępuje aktora w wymagających scenach. Aktorzy często korzystają z dublerów oczu przy kręceniu ekstremalnych zbliżeń. 
Po raz pierwszy dublera oczu użyto w Niemczech, przy pracy nad nigdy nieukończonym filmem "Das Fleisch und der Teufel" w reżyserii Friedricha Wilhelma Murnau. Następnie dublaż oczu wykorzystano w innym filmie tego samego reżysera – w "Fauście" z 1926 roku, gdzie Camillę Horn zastępowała ta sama dublerka, czyli Heidi von Stroheim.
W Polsce pierwsza była Sara Fertnerówna, która w 1934 roku w filmie "Czy Lucyna to dziewczyna?" użyczyła swoich oczu Jadwidze Smosarskiej.

</doc>
<doc id="2786108" url="https://pl.wikipedia.org/wiki?curid=2786108" title="Zamek Šostýn">
Zamek Šostýn

Šostýn – ruiny zamku w mieście Kopřivnice w powiecie Nowy Jiczyn w Czechach.
Zamek Šostýn (niem. "Schauenstein") został wybudowany ok. 1293 roku na zachodnim stoku góry "Piaskownia" (584 m n.p.m.) na Pogórzu Morawsko-Śląskim. Po raz pierwszy wzmiankowany został w 1347, kiedy stał się własnością biskupa ołomunieckiego Jana Volka. W 1404 zamek został spalony przez rycerzy króla polskiego Władysława Jagiełły. Według relacji biskupa Tasa z Boskovic z 1467 zamek był już wówczas opustoszały.

</doc>
<doc id="2786112" url="https://pl.wikipedia.org/wiki?curid=2786112" title="Nunatak Arctowskiego">
Nunatak Arctowskiego

Nunatak Arctowskiego (ang. "Arctowski Nunatak") – nunatak zlokalizowany w grupie 16 nunataków – Seal Nunataks – na wschodnim wybrzeżu Półwyspu Antarktycznego w Antarktydzie Zachodniej. Został odkryty podczas Szwedzkiej Wyprawy Antarktycznej w 1902 roku. Nazwa pochodzi od nazwiska Henryka Arctowskiego – polskiego geofizyka, geologa, oceanografa i meteorologa. Arctowki pełnił obowiązki meteorologa belgijskiej antarktycznej wyprawy z lat 1897/99.

</doc>
<doc id="2786113" url="https://pl.wikipedia.org/wiki?curid=2786113" title="(7036) Kentarohirata">
(7036) Kentarohirata

(7036) Kentarohirata – planetoida z pasa głównego asteroid okrążająca Słońce w ciągu 5,45 lat w średniej odległości 3,10 j.a. Odkryło ją dwóch japońskich astronomów amatorów – Yoshisada Shimizu i Takeshi Urata 29 stycznia 1995. Jej nazwa upamiętnia innego japońskiego astronoma amatora – Kentaro Hiratę (ur. 1946).

</doc>
<doc id="2786116" url="https://pl.wikipedia.org/wiki?curid=2786116" title="Grzegorz Janusz">
Grzegorz Janusz

Grzegorz Janusz (ur. 22 czerwca 1970 w Łowiczu) – polski prozaik oraz scenarzysta, tłumacz z języka niemieckiego. Zdobywca Grand Prix Międzynarodowego Festiwalu Komiksu i Gier w Łodzi w 2010 roku za komiks "Ostra Biel" (rysunki Jacek Frąś) oraz pierwszej nagrody w roku 2003 za komiks "Sen życia" (rysunki Krzysztof Gawronkiewicz). Zwycięzca (wraz z Krzysztofem Gawronkiewiczem) europejskiego konkursu na komiks ogłoszonego przez Glénat i telewizję Arte, za pracę pt. "Esencja", opublikowaną później na rynku frankofońskim jako pierwszy tom serii Przebiegłe dochodzenie Ottona i Watsona. Zwycięzca (wraz z Ernesto Gonzalesem) IV edycji konkursu na komiks o Powstaniu Warszawskim organizowanego przez Muzeum Powstania, za komiks pt. "Traf" (2010 r.).
Twórca scenariuszy do komiksów: "Przebiegłe dochodzenie Ottona i Watsona" (seria; rysunki Krzysztof Gawronkiewicz), "Tragedyja Płocka" (rysunki Jacek Frąś), "Wykolejeniec" (rysunki Berenika Kołomycka), "Czasem " (rysunki Marcin Podolec), "Tymczasem" (rysunki Przemysław Truściński).
Jako prozaik współpracuje z magazynem Nowa Fantastyka.
W ramach XXII łódzkiego Międzynarodowego Festiwalu Komiksu i Gier w Centralnym Muzeum Włókiennictwa odbyła się wystawa pt. „…do scenariusza Grzegorza Janusza”, w której udział wzięli najważniejsi rysownicy tworzący do scenariuszy Janusza.
W roku 2010 nagrodzony (zbior opowiadań "Misiostwo świata"), a w roku 2013 wyróżniony (zbiór opowiadań "Niezbyt tęga księga") w Konkursie Literackim im. Astrid Lindgren na współczesną książkę dla dzieci i młodzieży.

</doc>
<doc id="2786120" url="https://pl.wikipedia.org/wiki?curid=2786120" title="Mauricio Ortega">
Mauricio Ortega

Mauricio Ortega (ur. 4 sierpnia 1994) – kolumbijski lekkoatleta specjalizujący się w rzucie dyskiem.
Na mistrzostwach światach juniorów młodszych w 2011 zajął czwarte miejsce. Kilka tygodni po tej imprezie został mistrzem Ameryki Południowej juniorów. W 2012 był dziewiąty na mistrzostwach świata juniorów oraz zwyciężył w młodzieżowych mistrzostwach Ameryki Południowej. W 2013 sięgnął po brąz mistrzostw Ameryki Południowej oraz po srebro mistrzostw panamerykańskich juniorów. Mistrz igrzysk Ameryki Południowej (2014). W 2015 zdobył złoto mistrzostw Ameryki Południowej oraz zajął 11. miejsce na mistrzostwach świata w Pekinie. Złoty medalista kolumbijskich igrzysk narodowych.
Rekord życiowy: 67,03 (29 lutego 2020, Lovelhe) – rekord Ameryki Południowej.

</doc>
<doc id="2786122" url="https://pl.wikipedia.org/wiki?curid=2786122" title="Elaine Stritch">
Elaine Stritch

Elaine Stritch (ur. 2 lutego 1925 w Detroit w stanie Michigan, zm. 17 lipca 2014 w Birmingham) – amerykańska aktorka filmowa i telewizyjna oraz wokalistka. Trzykrotna laureatka Nagrody Emmy.

</doc>
<doc id="2786123" url="https://pl.wikipedia.org/wiki?curid=2786123" title="Favoritner AC">
Favoritner AC

Favoritner AC – austriacki klub piłkarski z siedzibą w Wiedniu. 
Historia.
Favoritner Athletikclub został założony 1 sierpnia 1910 jako Favoritner Athletik-Sport-Club. W 1935 klub po raz pierwszy awansował do pierwszej ligi. Pobyt w elicie trwał przez trzy sezony do 1938. Później Favoritner przez wiele lat występował w niższych klasach rozgrywkowych. 
W 1977 klub awansował do drugiej ligi. W 1984 po prawie półwiecznej przerwie klub powrócił do pierwszej ligi. Pobyt w niej trwał tylko dwa sezony i po zajęciu 14. miejsca spadł do drugiej ligi. W kolejnych lat klub stopniowo podupadał i występował co najwyżej w drugiej lidze. Obecnie Favoritner występuje w Wiener Stadtlidze, która jest czwartą klasą rozgrywkową w Austrii.

</doc>
<doc id="2786125" url="https://pl.wikipedia.org/wiki?curid=2786125" title="Alexandra Lacrabère">
Alexandra Lacrabère

Alexandra Lacrabère (ur. 27 kwietnia 1987 w Pau) – francuska piłkarka ręczna grająca na pozycji lewoskrzydłowej, reprezentantka kraju. Srebrna medalistka olimpijska w 2016 roku. Mistrzyni świata w 2017 i wicemistrzyni w 2011 roku. Mistrzyni Europy w 2018 oraz brązowa medalistka w 2006 i 2016 roku.
Obecnie występuje we Fleury Loiret Handball.
Życie prywatne.
Przed Igrzyskami Olimpijskimi 2012 poinformowała publicznie, że jest lesbijką.

</doc>
<doc id="2786127" url="https://pl.wikipedia.org/wiki?curid=2786127" title="Rebert Firmiano">
Rebert Firmiano

Rebert Firmiano (ur. 28 lipca 1992) – brazylijski lekkoatleta.
Nie awansował do finału skoku wzwyż w 2009 roku na mistrzostwach świata juniorów młodszych. Mistrz Ameryki Południowej juniorów w skoku wzwyż z 2011 oraz szósty zawodnik mistrzostw panamerykańskich juniorów w tej samej konkurencji. W 2012 został młodzieżowym mistrzem Ameryki Południowej w skoku w dal. 
Rekordy życiowe: skok w dal – 7,73 (22 września 2012, Rio de Janeiro) / 7,96w (22 września 2012, São Paulo); skok wzwyż – 2,10 (21 sierpnia 2010, Rio de Janeiro). 

</doc>
<doc id="2786130" url="https://pl.wikipedia.org/wiki?curid=2786130" title="Karnero">
Karnero



</doc>
<doc id="2786131" url="https://pl.wikipedia.org/wiki?curid=2786131" title="Kazimierz Zawadzki (zm. 1691)">
Kazimierz Zawadzki (zm. 1691)

Kazimierz Zawadzki herbu Rogala (ur. 1647, zm. 15 kwietnia 1691 w Waplewie) – polski historyk i kronikarz, kasztelan chełmiński w latach 1685-1692, podkomorzy malborski w latach 1677-1685, starosta lipieński w 1676 roku, starosta pucki w 1670 roku. 
Rodzina.
Syn podkomorzego parnawskiego i starosty puckiego Jana i Teresy ze Szczawińskich. Dziad Kazimierza, Jan Zawadzki zm. 1645 pełnił urząd wojewody parnawskiego. Kazimierz Zawadzki był od 1679 żonaty z Ludwiką Katarzyną Schlieben, córką wojewody inflanckiego Jana Teodora Schliebena, z którą miał syna Jana Aleksandra (ok. 1680-1710). Po śmierci Zawadzkiego, Ludwika Katarzyna wyszła ponownie za mąż za Stanisława Działyńskiego, starostę kiszewskiego.
Działalność publiczna.
Kazimierz Zawadzki pełnił urzędy: podkomorzego malborskiego, starosty lipińskiego, kasztelana chełmińskiego. Będąc polskim historykiem i kronikarzem przedstawiał w swoich publikacjach historię Polski w sposób krytykujący bezprawie panujące wówczas w Polsce i brak sprawiedliwości.
Był członkiem konfederacji generalnej zawiązanej 5 listopada 1668 roku na sejmie konwokacyjnym. Poseł województwa malborskiego na sejm nadzwyczajny 1670 roku. Poseł województwa malborskiego z sejmiku malborskiego na sejm koronacyjny 1676 roku. Poseł sejmiku malborskiego na sejm 1677 roku, sejm 1681 roku, sejm 1683 roku, sejm 1685 roku.
Był elektorem Michała Korybuta Wiśniowieckiego z województwa malborskiego w 1669 roku.
Linki zewnętrzne.
 

</doc>
<doc id="2786132" url="https://pl.wikipedia.org/wiki?curid=2786132" title="Wyspy Salomona na Letnich Igrzyskach Paraolimpijskich 2012">
Wyspy Salomona na Letnich Igrzyskach Paraolimpijskich 2012

Wyspy Salomona na Letnich Igrzyskach Paraolimpijskich 2012 w Londynie reprezentowała 1 zawodniczka w 1 konkurencji.
Dla reprezentacji Wysp Salomona był to pierwszy start w igrzyskach paraolimpijskich. Dotychczas żaden zawodnik nie zdobył paraolimpijskiego medalu.

</doc>
<doc id="2786134" url="https://pl.wikipedia.org/wiki?curid=2786134" title="Lech Cergowski">
Lech Cergowski

Lech Stefan Cergowski, właśc. Szczurek-Cergowski (ur. 30 listopada 1923 w Toruniu, zm. 25 grudnia 1986 w Warszawie) – polski dziennikarz sportowy, żołnierz AK, powstaniec warszawski, więzień czasów stalinowskich. Syn Jana Szczurka-Cergowskiego.
Życiorys.
II wojna światowa i represje powojenne.
Od 1941 był członkiem Armii Krajowej. Walczył w powstaniu warszawskim, jako celowniczy ckm w kompanii B-1 pułku „Baszta”. Został ciężko ranny 14 września 1944. Przez obóz w Pruszkowie, został przewieziony do Brwinowa. 27 września 1944 został odznaczony Srebrnym Krzyżem Zasługi z Mieczami, a 2 października 1944 Krzyżem Srebrnym Orderu Wojennego Virtuti Militari. Wojnę zakończył w stopniu plutonowego podchorążego. We wrześniu 1950 aresztowany pod sfingowanym zarzutem szpiegostwa, skazany na karę 12 lat pozbawienia wolności, zwolniony został w marcu 1956. 
Dziennikarz.
Pod wpływem Kazimierza Gryżewskiego został dziennikarzem sportowym. Od lutego do grudnia 1948 pracował w dziale sportowym „Wieczoru Warszawy”, od stycznia do września 1949 w dziale sportowym „Rzeczpospolitej”, od października 1949 był pracownikiem „Przeglądu Sportowego”, po przerwie spowodowanej aresztowaniem i wyrokiem (październik 1950 – marzec 1956) powrócił do redakcji tego pisma w kwietniu 1956 i pracował w nim do śmierci w 1986, m.in. jako kierownik działu publicystycznego (od marca 1961 do lipca 1962), zastępca sekretarza redakcji (maja 1967 do marca 1970), kierownik działu reportażu (od marca 1970 do sierpnia 1974), sekretarz redakcji (od sierpnia 1974 do lipca 1981), zastępca redaktora naczelnego (od lipca 1981). Zmarł przedwcześnie na zawał serca.
Specjalizował się w szermierce (był także sędzią w tej dyscyplinie) i kolarstwie, relacjonował największe sukcesy polskich kolarzy w latach 70.
W 1981 został odznaczony Krzyżem Kawalerskim Orderu Odrodzenia Polski.
Od 1987 rozgrywany jest kolarski wyścig poświęcony jego pamięci – Memoriał Lecha Cergowskiego.
Spoczywa na cmentarzu Powązkowskim w Warszawie (kwatera 174-4-39).

</doc>
<doc id="2786135" url="https://pl.wikipedia.org/wiki?curid=2786135" title="Steve Bartkowski">
Steve Bartkowski

Steve Bartkowski, właśc. Steven Joseph Bartkowski (ur. 12 listopada 1952 w Des Moines) – amerykański futbolista polskiego pochodzenia grający na pozycji rozgrywającego.
Ukończył Buchser High School w Santa Clara (Kalifornia). Został przyjęty na studia w University of California, Berkeley i został wybrany w 1975 roku w drafcie do NFL z pierwszym numerem w pierwszej rundzie. Zadebiutował w Atlanta Falcons w 1975, zostając najlepszym pierwszoroczniakiem (Rookie of the Year). Karierę w Atlancie kontynuował do 1985, kiedy to w trakcie sezonu przeniósł się do Washington Redskins, lecz nie rozegrał w ich barwach ani jednego spotkania. Kolejny, ostatni jego sezon 1986 spędził w Los Angeles Rams, rozgrywając 6 spotkań. W NFL rozegrał 129 spotkań (127 razy jako starter).
Jest jednym z dziewięciu rozgrywających w historii NFL, którzy osiągnęli co najmniej 30 podań na przyłożenia w kolejnych sezonach (1980-1981). Wybrany do Pro Bowl (meczu gwiazd NFL) w 1980 i 1981. W 1983 był najlepiej podającym ligi ze wskaźnikiem 97,6. Wciąż jest rekordzistą Atlanta Falcons w liczbie podanych jardów w historii (23470). Numer 10, z którym grał, został w tej drużynie zastrzeżony. Członek Polsko-Amerykańskiej Narodowej Galerii Sław Sportu od 1993.
Obecnie jest w zarządzie klubu z Atlanty. Ma żonę Sandee i dwóch synów Philipa i Petera, mieszka poza Atlantą. Syn Philip poślubił Robin Fortin, siostrę jednego z liniowych Falcons Romana Fortina.

</doc>
<doc id="2786137" url="https://pl.wikipedia.org/wiki?curid=2786137" title="Bernd Rohr">
Bernd Rohr

Bernd Rohr (ur. 13 listopada 1937 w Mannheim, zm. 5 grudnia 2022 tamże) – niemiecki kolarz torowy i szosowy reprezentujący Niemcy Zachodnie, złoty medalista torowych mistrzostw świata.
Kariera.
Największy sukces w karierze Bernd Rohr osiągnął w 1962 roku, kiedy wspólnie z Ehrenfriedem Rudolphem, Lotharem Claesgesem i Klausem Mayem zdobył złoty medal w drużynowym wyścigu na dochodzenie podczas torowych mistrzostw świata w Mediolanie. Był to jedyny medal wywalczony przez Rohra na międzynarodowej imprezie tej rangi. Wielokrotnie zdobywał medale mistrzostw kraju, zarówno w kolarstwie torowym jak i szosowym, w tym siedem złotych. Nigdy nie wystąpił na igrzyskach olimpijskich.

</doc>
<doc id="2786138" url="https://pl.wikipedia.org/wiki?curid=2786138" title="Grand Prix Japonii 2012">
Grand Prix Japonii 2012

Grand Prix Japonii 2012 (oficjalnie 2012 Japanese Grand Prix) – piętnasta eliminacja Mistrzostw Świata Formuły 1 w sezonie 2012.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma

</doc>
<doc id="2786139" url="https://pl.wikipedia.org/wiki?curid=2786139" title="Klaus May">
Klaus May

Klaus May (ur. 5 sierpnia 1939 w Mannheim – zm. 4 kwietnia 2004 tamże) – niemiecki kolarz torowy i szosowy reprezentujący Niemcy Zachodnie, złoty medalista torowych mistrzostw świata.
Kariera.
Największy sukces w karierze Klaus May osiągnął w 1962 roku, kiedy wspólnie z Ehrenfriedem Rudolphem, Lotharem Claesgesem i Berndem Rohrem zdobył złoty medal w drużynowym wyścigu na dochodzenie podczas torowych mistrzostw świata w Mediolanie. Był to jedyny medal wywalczony przez Maya na międzynarodowej imprezie tej rangi. Wielokrotnie zdobywał medale mistrzostw kraju, zarówno w kolarstwie torowym jak i szosowym, w tym pięć złotych. Startował również w wyścigach szosowych, ale bez większych sukcesów. Nigdy nie wystąpił na igrzyskach olimpijskich.

</doc>
<doc id="2786140" url="https://pl.wikipedia.org/wiki?curid=2786140" title="Autokrator">
Autokrator

Autokratōr (grecki: αὐτοκράτωρ, dosłownie "samowładca", "ten który rządzi samodzielnie") – grecki tytuł używany w stosunku do jednostek posiadających absolutną władzę, niemających nad sobą żadnego zwierzchnika. Przysługiwał on greckim i bizantyjskim, naczelnym dowódcom wojskowym, a później cesarzom. Autokrator stał się z biegiem czasu tytułem władcy - w wyniku utożsamienia z łacińskim określeniem "imperator". We współczesnej grece zachowuje on swoje dawne znaczenie. W stosunku do władczyń używa się określenia αὐτοκράτειρα (autokrateira). Od terminu autokrator pochodzi autokracja, nazwa systemu sprawowania rządów.
Historia.
Określenie autokrator pojawia się w źródłach pod koniec V wieku p.n.e. w odniesieniu do dowódców. Początkowo nie funkcjonował jako oddzielny tytuł, ale jako wyróżnik takiego generała, który posiadał całkowitą kontrolę nad siłami zbrojnymi, będącego wodzem naczelnym. Tacy dowódcy byli wówczas określani jako "stratēgos autokratōr". W starożytnych Atenach "stratēgoi autokratores" byli wodzami o znacznym stopniu autonomii, mogli podejmować wiele ważnych decyzji, dotyczących wojska bez konieczności konsultowania ich z władzą cywilną. Takie uprawnienia zyskiwali stratedzy, którzy mieli przez dłuższy czas prowadzić działania wojenne w znacznej odległości od Aten, na przykład w czasie Wyprawy sycylijskiej. Posiadania władzy absolutnej nad powierzonymi siłami zbrojnymi nie oznaczało, że po powrocie z wojny posunięcia i decyzje wodza nie były oceniane i rozliczane przez władzę.
Podobny system funkcjonował w innych greckich "poleis", na przykład w Syrakuzach, gdzie całkowita zwierzchność nad siłami zbrojnymi była podstawą władzy tamtejszych tyranów. Częstą praktyką było powoływanie naczelnego wodza w przypadku sojuszu kilku miast lub związków, mającego przewodzić połączonym siłom zbrojnym. Początkowo to był tytuł mający ścisły związek z wojskiem. Autokrator zachował swoje militarne konotacje także w czasach panowania macedońskich królów w Grecji, kiedy po raz pierwszy przysługiwał koronowanym władcom. Strategami-autokratorami byli Filip II i Aleksander Wielki, choć wtedy wynikało to nie z władzy politycznej, ale z tego iż byli naczelnymi dowódcami wojsk swoich greckich sojuszników i poddanych.
Przejście tytułu autokrator na władców wiąże się z podbojem świata greckiego przez Rzym. Zmiana nie dokonała się od razu. Na początku rzymskiego panowania określenie autokrator było odpowiednikiem wojskowych tytułów republiki rzymskiej. Na przykład Polibiusz uważał, iż autokrator jest odpowiednikiem rzymskiego dyktatora, a Plutarch utożsamiał je z honorowym tytułem imperatora, nadawanym zwycięskiemu wodzowi, aby mógł odbyć triumf. Ewolucja autokratora w stronę tytułu władcy była zatem najprawdopodobniej spowodowana takim samym procesem w przypadku określenia imperator i wynikała z przemian ustrojowych Imperium Rzymskiego.
Cesarze rzymscy, a potem wschodniorzymscy, tytułowali się po grecku wyłącznie jako autokratorzy aż do czasów Herakliusza, który w 629 roku zaczął używać tytułu "basileus". Autokrator był przez pewien czas używany tylko okazyjnie, aż do IX wieku, kiedy cesarze bizantyjscy zaczęli w swojej tytulaturze określać się mianem βασιλεύς καὶ αὐτοκράτωρ, "basileus kai autokratōr", co tłumaczy się "imperator i autokrata". Używanie tytułu autokraty jest w pełni potwierdzone od 912 roku, a praktyka utrzymywała, o czym świadczą na przykład chryzobulle z XI wieku i liczne manuskrypty. Za rządów Paleologów tytuł autokraty przysługiwał potomkowi cesarza wyznaczonemu na następcę tronu.
W czasach bizantyjskich określenia autokrator używano również do dowódców wojskowych, określając ich jak starożytni Grecy – "stratēgos autokratōr". Tytuł przysługiwał na przykład Belizariuszowi w VI wieku i Dawidowi Arianitesowi w XI wieku.
Tytulaturę bizantyjską zapożyczyli Słowianie. Panujący w Carstwie Bułgarii Carowie bułgarscy w okresie drugiego państwa bułgarskiego tytułowali się "W Chrystusie, wierny Bogu, Imperator i Autokrata wszystkich Bułgarów, Rzymian i Wołochów". Monarcha Serbów, panujący w Carstwie Serbskim Stefan Duszan tytułował się "Basileus i autokrata Serbów i Rzymian". Najpotężniejsze państwo Słowian miało władców tytułujących się ([Bożej łaski]) "Z Bożej łaski Cesarz/Cesarzowa (Imperator/Imperatorka) i Samowładca/Samowładczyni Wszechrusi". Tę władzę nad Imperium Rosyjskim określano samodzierżawiem.

</doc>
<doc id="2786145" url="https://pl.wikipedia.org/wiki?curid=2786145" title="André Moritz">
André Moritz

André Francisco Moritz (ur. 6 sierpnia 1986 we Florianópolis, Brazylia) – brazylijski piłkarz występujący na pozycji ofensywnego pomocnika. Zawodnik posiada także obywatelstwo włoskie.

</doc>
<doc id="2786146" url="https://pl.wikipedia.org/wiki?curid=2786146" title="Elżbieta Michalczak">
Elżbieta Michalczak

Elżbieta Michalczak (ur. 25 kwietnia 1941 w Poznaniu, zm. 31 maja 2021) – polska lekkoatletka, specjalistka pchnięcia kulą, dwukrotna mistrzyni Polski.
Kariera sportowa.
Zdobyła mistrzostwo Polski w pchnięciu kulą na otwartym stadionie w 1968 i 1969, wicemistrzostwo w 1965 i 1967 oraz brązowe medale w 1966 i 1970. Była również wicemistrzynią mistrzostw Polski w rzucie dyskiem w 1969 i brązową medalistką w 1971.
W latach 1965-1969 startowała w jedenastu meczach reprezentacji Polski (12 startów) w pchnięciu kulą i rzucie dyskiem, bez zwycięstw indywidualnych.
Rekordy życiowe:
Była zawodniczką Odry Wrocław, Lecha Poznań i Polonii Warszawa.
Zmarła 21 maja 2021 i została pochowana na cmentarzu komunalnym Północnym na Wólce Węglowej (kwatera: B-IV-1 rząd:10, grób:39).

</doc>
<doc id="2786148" url="https://pl.wikipedia.org/wiki?curid=2786148" title="T-19">
T-19

T-19 – radziecki prototypowy czołg średni z okresu międzywojennego. Pojazd wyposażony był w armatę B-3 lub Hotchkiss kalibru 37 mm oraz dwa karabiny maszynowe DT kalibru 7,62 mm. Zawieszenie czołgu zostało skopiowane z francuskiego pojazdu Renault NC-27.
Prace nad pojazdem, mającym zastąpić przestarzałe czołgi T-18, trwały w latach 1929-1931 i zaowocowały wyprodukowaniem dwóch prototypów. Niezadowalające wyniki testów poligonowych oraz wysokie koszty produkcji T-19 spowodowały zarzucenie projektu na rzecz czołgu T-26. 

</doc>
<doc id="2786149" url="https://pl.wikipedia.org/wiki?curid=2786149" title="Andrzej Młynarczyk (alpinista)">
Andrzej Młynarczyk (alpinista)

Andrzej Młynarczyk (ur. 18 grudnia 1947 w Zgierzu, zm. 6 października 1978 na Makalu w Nepalu) – polski taternik, alpinista i himalaista, absolwent Wydziału Elektroniki Politechniki Warszawskiej. Wspinał się w Tatrach, Alpach, na Kaukazie, Hindukuszu, Karakorum i w Himalajach.
W 1974 r. wziął udział w pierwszym wejściu na Shispare (7611 m.)
Zginął w nocy z 5 na 6 października 1978 roku po zejściu lawiny w bazie u stóp Makalu.

</doc>
<doc id="2786153" url="https://pl.wikipedia.org/wiki?curid=2786153" title="Bronisław Zawadzki">
Bronisław Zawadzki

Bronisław Zawadzki (ur. 1839, zm. 1915 w Warszawie) – polski pisarz, publicysta i dziennikarz. 
Życiorys.
Od roku 1871 pracował we lwowskiej „Gazecie Narodowej“, gdzie zamieszczał "Listy Juniusa". 
W roku 1872 razem z R. Starklem założył „Świt. Tygodnik naukowy, literacki i artystyczny”. Od 1874 redagował „Ruch Literacki”, a od 1879 był redaktorem „Kuriera Warszawskiego“ prowadząc tam dział polityczny. 
Był bratem pisarza Władysława Zawadzkiego.

</doc>
<doc id="2786156" url="https://pl.wikipedia.org/wiki?curid=2786156" title="Studenci na rzecz Demokratycznego Społeczeństwa">
Studenci na rzecz Demokratycznego Społeczeństwa

Studenci na rzecz Demokratycznego Społeczeństwa (ang. "Students for a Democratic Society", SDS) – organizacja studencka działająca w Stanach Zjednoczonych od początku lat 60. do jej rozpadu w roku 1969, wywodząca się z nurtu nowej lewicy. Była największą organizacją tego typu. W różnych okresach swojej działalności koncentrowała się na kwestii praw obywatelskich kolorowych mieszkańców USA, wolności słowa i działalności antywojennej.
Historia.
Organizacja została założona w 1960 roku jako młodzieżówka organizacji "League for Industrial Democracy" (LID). LID był organizacją socjaldemokratyczną, bardzo mocno anty-komunistyczną. Manifest SDS nosił tytuł "Oświadczenie z Port Huron" (), został zredagowany przez Toma Haydena, wzywał do stworzenia demokracji bezpośredniej.
W latach 1964-1965 SDS próbował stworzyć "międzyrasowy ruch ubogich" poprzez organizowanie związków zawodowych na północy USA. Liderzy SDS mieli nadzieję, że uda się stworzyć sojusz między ubogimi białymi Amerykanami a czarnymi obywatelami USA i w ten sposób uda się wzmocnić Ruch Praw Obywatelskich. Plan ten się nie powiódł.
W 1965 SDS zorganizował pierwszą ogólnonarodową demonstrację przeciwko wojnie wietnamskiej.
Liczebność organizacji rosła na przestrzeni lat 60. W 1964 wynosiła jedynie 2 500 członków, w 1968 między 80 a 100 tysięcy. Organizacja została rozwiązana w 1969 roku.

</doc>
<doc id="2786158" url="https://pl.wikipedia.org/wiki?curid=2786158" title="Vanusa dos Santos">
Vanusa dos Santos

Vanusa dos Santos (ur. 22 stycznia 1990) – brazylijska lekkoatletka, sprinterka.
W 2009 zdobyła złoto i brąz mistrzostw Ameryki Południowej juniorów. Rok później została młodzieżową mistrzynią kontynentu w sztafecie 4 × 100 metrów. W 2012 zdobyła kolejne trzy medale na młodzieżowych mistrzostwach Ameryki Południowej. W 2014 sięgnęła po brąz w biegu na 200 metrów oraz triumfowała w sztafecie 4 × 100 metrów podczas mistrzostw ibero-amerykańskich.

</doc>
<doc id="2786165" url="https://pl.wikipedia.org/wiki?curid=2786165" title="Los jest myśliwym">
Los jest myśliwym

Los jest myśliwym (ang. "Fate is the Hunter") – książka napisana przez amerykańskiego pilota z czasów powstawania pasażerskiego lotnictwa liniowego, Ernesta Ganna. Zawiera szereg luźno powiązanych rozdziałów stanowiących wspomnienia autora obejmujące czas od wielkiego kryzysu, poprzez II wojnę światową, do powojennego okresu przejmowania przez lotnictwo od żeglugi pozakontynentalnych przewozów pasażerskich.
Przewijającym się motywem wspomnień jest rola przypadku, decydującego w lotnictwie o losie ludzi, nieraz wbrew ich najlepszemu przygotowaniu (tytułowy „los”).
Treść.
Narracja książki prowadzona jest w pierwszej osobie. Zaczyna się od relacji autora z incydentu zbliżenia dwu samolotów nad Stanami Zjednoczonymi w latach 30. XX w. Jednym z samolotów był pasażerski liniowiec z załogą, w której autor był jednym z pilotów. Ernest Gann relacjonuje sekwencję czynności załogi jego samolotu przed niespodziewanym zbliżeniem, mogącym się skończyć totalną katastrofą. Pokazuje, że choć każda czynność była rutynowa i racjonalna – spokojnie i prawidłowo wykonywana w odpowiedzi na rutynowe elementy tego konkretnego lotu – tylko przypadkowe zbieżności tych rutynowych elementów uchroniły jego statek od zderzenia. Było bardzo prawdopodobne, że nieznacznie zmieniając przebieg lotu – a również postępując prawidłowo – on i jego kapitan mogli wprowadzić samolot na kurs kolizyjny i doprowadzić do śmierci własnej i pasażerów.
W następnych rozdziałach czytelnik jest świadkiem głęboko profesjonalnego przygotowywania pilotów liniowych do ich zadań. Na kolejnych stronach książki jest opisywany rozwój amerykańskiego lotnictwa komunikacyjnego, rozwój techniki i nawigacji, postęp pozwalający na bezpieczne wykonywanie coraz trudniejszych zadań w lotnictwie cywilnym. Autor interesująco opisuje koleje swojej kariery zawodowej, przy czym stale powraca motyw występowania czynnika losu; relacjonuje wiele potencjalnie tragicznych incydentów, zakończonych szczęśliwie dzięki czynnikom nieznanym, niezauważonym, znajdującym się poza świadomą kontrolą w pełni poprawnie postępujących pilotów.
Jednocześnie z kart książki kolejno znikają żywo i kolorowo opisane w poprzednich rozdziałach postacie – piloci, którzy zostali „upolowani” przez tytułowy „Los”. Niektóre z tych przypadków są dokładnie przedstawiane i analizowane. Ernest Gann pokazuje, jak często owi piloci nic nie mogli wiedzieć, że zmierzają ku zagładzie – nic innego nie mieli powodu robić niż to, co robili; na nic nie mogli się wcześniej przygotować, ani niczemu zapobiec. Opisywane wydarzenia często nie mają charakteru gwałtownych aktów żywiołu, które racjonalnie myślący człowiek stosunkowo łatwo akceptuje jako nieuniknione, poza kontrolą. W niezrozumiały sposób los-myśliwy sprawia, że opisywana przez autora spokojna i racjonalna rutyna czasem chroni ludzi przed niebezpieczeństwem, a czasem prowadzi ich do zguby. 
Ci, którzy zostali ocaleni przez los, nie potrafią zrozumieć, dlaczego oni przeżyli a ich przyjaciele już nigdy nie wrócą.
Polskie wydania.
Książka została wydana pierwszy raz w Polsce w 1965 roku przez wydawnictwo Iskry. W 2011 r. ukazało się drugie wydanie nakładem Lotniczej Oficyny Wydawniczej „Lowpass”.

</doc>
<doc id="2786167" url="https://pl.wikipedia.org/wiki?curid=2786167" title="Jodła bułgarska">
Jodła bułgarska

Jodła bułgarska, jodła Borysa ("Abies × borisii-regis" Mattf.) – gatunek drzew z rodziny sosnowatych. Występuje na terenach górskich, w Bułgarii (Stara Płanina i Rodopy), w Albanii (Góry Północnoalbańskie) i w północnej Grecji (Pindos); od 800 do 1800 m n.p.m. Jodła bułgarska jest utrwalonym mieszańcem jodły pospolitej i greckiej.
Gatunek został nazwany na cześć XX-wiecznego cara Bułgarii Borysa III.

</doc>
<doc id="2786169" url="https://pl.wikipedia.org/wiki?curid=2786169" title="Walentina Maksimowa">
Walentina Maksimowa

Walentina Michajłowna Maksimowa, ros. Валентина Михайловна Максимова (ur. 21 maja 1937 w Tule) – radziecka kolarka torowa, czterokrotna medalistka mistrzostw świata.
Kariera.
Pierwszy sukces w karierze Walentina Maksimowa osiągnęła w 1958 roku, kiedy na mistrzostwach świata w Paryżu zdobyła srebrny medal w sprincie indywidualnym. W zawodach tych wyprzedziła ją jedynie jej rodaczka Galina Jermołajewa, a trzecie miejsce wywalczyła Brytyjka Jean Dunn. Tak sam skład miało podium w tej konkurencji na trzech kolejnych mistrzostwach: MŚ w Amsterdamie (1959), MŚ w Lipsku (1960) oraz MŚ w Zurychu (1961). Wielokrotnie zdobywała medale torowych mistrzostw ZSRR, w tym w latach 1953-1955 zwyciężała w sprincie, w latach 1953-1954 w indywidualnym wyścigu na dochodzenie, w 1954 i 1955 w wyścigu na 500 metrów, a w 1955 roku była najlepsza w drużynowym wyścigu na dochodzeni. Nigdy nie wystartowała na igrzyskach olimpijskich (kobiety zaczęły rywalizację olimpijską w kolarstwie w 1984 roku)..

</doc>
<doc id="2786170" url="https://pl.wikipedia.org/wiki?curid=2786170" title="Nercely Soto">
Nercely Soto

Nercely Soto (ur. 23 sierpnia 1990) – wenezuelska lekkoatletka specjalizująca się w biegach sprinterskich.
Podczas mistrzostw ibero-amerykańskich w 2012 była czwarta w biegu na 200 metrów i sztafetach 4 x 100 (Wenezuelki w składzie: Lexabeth Hidalgo, Wilmary Álvarez, Nelsibeth Villalobos i Soto ustanowiły czasem 44,81 rekord kraju) i 4 x 400 metrów oraz odpadła w eliminacjach biegu na 100 metrów. Startowała na igrzyskach olimpijskich w Londynie odpadając w eliminacjach biegu na 200 metrów. We wrześniu 2012 zdobyła złoto (w biegu na 200 metrów) i srebro (w biegu na 400 metrów) podczas młodzieżowych mistrzostw Ameryki Południowej. W 2013 zdobyła dwa srebra i brąz na mistrzostwach Ameryki Południowej oraz wielokrotnie stanęła na podium igrzysk boliwaryjskich. Złota, srebrna i brązowa medalistka igrzysk Ameryki Południowej w Santiago (2014). W 2015 zdobyła dwa złote i dwa srebrne medale mistrzostw Ameryki Południowej. W 2016 wywalczyła złoto i brąz na mistrzostwach ibero-amerykańskich.
Złota medalistka mistrzostw Wenezueli.
Rekordy życiowe.
Do zawodniczki należał także były rekord Wenezueli w biegu na 100 metrów (11,54 w 2014).

</doc>
<doc id="2786173" url="https://pl.wikipedia.org/wiki?curid=2786173" title="Mercedes citaro">
Mercedes citaro



</doc>
<doc id="2786178" url="https://pl.wikipedia.org/wiki?curid=2786178" title="Marie-Thérèse Naessens">
Marie-Thérèse Naessens

Marie-Thérèse Naessens (ur. 12 maja 1939 w Nokere) – belgijska kolarka torowa i szosowa, dwukrotna medalistka torowych i brązowa medalistka szosowych mistrzostw świata.
Kariera.
Pierwszy sukces w karierze Marie-Thérèse Naessens osiągnęła w 1960 roku, kiedy na torowych mistrzostwach świata w Lipsku zdobyła srebrny medal w indywidualnym wyścigu na dochodzenie. W zawodach tych wyprzedziła ją jedynie Brytyjka Beryl Burton. Na rozgrywanych rok później mistrzostwach świata w Zurychu w tej samej konkurencji Naessens zajęła trzecie miejsce, ulegając tylko swej rodaczce Yvonne Reynders oraz ponownie Beryl Burton. Ostatni sukces osiągnęła podczas szosowych mistrzostw świata w Salò w 1962 roku, gdzie zdobyła brązowy medal w wyścigu ze startu wspólnego, plasując się za dwoma innymi Belgijkami: Marie-Rose Gaillard oraz Yvonne Reynders. Dwukrotnie zdobywała medale szosowych mistrzostwa kraju, ale nigdy nie zwyciężyła. Startowała również w wyścigach szosowych, ale bez większych sukcesów. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku).

</doc>
<doc id="2786179" url="https://pl.wikipedia.org/wiki?curid=2786179" title="Rozdestnica wrotyczówka">
Rozdestnica wrotyczówka

Rozdestnica wrotyczówka ("Galeruca tanaceti") – gatunek chrząszcza z rodziny stonkowatych i podrodziny Galerucinae.
Gatunek ten opisany został po raz pierwszy w 1758 roku przez Karola Linneusza jako "Chrysomela tanaceti".
Chrząszcz o ciele długości od 6,5 do 11 mm, z wierzchu ubarwiony czarno. Wzdłuż bocznych krawędzi jego przedplecza biegnie para rynienkowatych bruzd, które są na przedzie znacznie głębsze niż z tyłu. Powierzchnia pokryw jest mocno punktowana, a między punktami błyszcząca z bardzo słabo widoczną siateczkowatą rzeźbą. Żeberka na pokrywach są co najwyżej słabo zaznaczone, częściej zredukowane do wąskich, gładkich i niepunktowanych pasków. Wzdłuż bocznych krawędzi pokryw również biegną rynienkowate bruzdy, które to okalają guzy barkowe i wchodzą na brzegi przednie pokryw. Tylne skrzydła są w pełni rozwinięte.
Polifagiczny roślinożerca. Owady dorosłe są aktywne od wiosny do jesieni. Żerują głównie przed zmierzchem i w dni pochmurne. Poza tym są licznie spotykane na drogach polnych i leśnych. Gatunek ten notowany jest jako szkodnik wielu roślin uprawnych, zwłaszcza sałaty siewnej i fasoli zwykłej.
Owad zachodniopalearktyczny, sięga od Europy i Afryki Północnej, przez Azję Mniejszą i Bliski Wschód po dorzecze Jeniseju. W Europie stwierdzony został w Hiszpanii, Francji, Wielkiej Brytanii, Belgii, Holandii, Luksemburgu, Niemczech, Szwajcarii, Liechtensteinie, Austrii, Włoszech, Danii, Szwecji, Norwegii, Finlandii, Estonii, Łotwie, Litwie, Polsce, Czechach, Słowacji, Węgrzech, Ukrainie, Rumunii, Bułgarii i południowej Rosji. Na północ sięga za koło podbiegunowe. W Polsce wszędzie pospolity.

</doc>
<doc id="2786189" url="https://pl.wikipedia.org/wiki?curid=2786189" title="Salzburger Festspiele">
Salzburger Festspiele



</doc>
<doc id="2786194" url="https://pl.wikipedia.org/wiki?curid=2786194" title="Rawlings Gold Glove Award">
Rawlings Gold Glove Award

Rawlings Gold Glove Award (w skrócie Gold Glove) – w Major League Baseball nagroda nadawana corocznie dla zawodników wybieranych indywidualnie przez menadżerów i trenerów w National League i American League. Menedżerowie nie mogą głosować na graczy z drużyn, których prowadzą. Każdego roku przyznaje się 18 Złotych Rękawic (wyjątkiem były lata 1957, 1985 i 2007), po jednym na każdej pozycji z wyjątkiem zapolowych, których corocznie wybiera się po trzech z każdej lig. W 1957 nagrodę przyznano dziewięciu zawodnikom z Major League Baseball. Od 1958 Gold Glove Award otrzymują oddzielnie baseballiści z American League i National League. W latach 1957–1960 na pozycji zapolowego wyróżniano lewo, prawo i środkowozapolowego. Od 1961 do 2010 nie stosowano tego podziału. W 2011 roku powrócono do pierwotnej wersji nagradzania zapolowych. Trofeum zrobione jest ze złotej lamy, przymocowane do podstawy z drewna orzechowego.
Najwięcej Złotych Rękawic (18) otrzymał miotacz Greg Maddux, w tym 13 razy z rzędu w latach 1990–2002, we wszystkie w National League. Brooks Robinson zdobył tę nagrodę 16 razy, najwięcej spośród trzeciobazowych i jest na drugim miejscu w klasyfikacji wszech czasów ex aequo z miotaczem Jimem Kaatem. Najwięcej spośród łapaczy Złotych Rękawic otrzymał Iván Rodríguez (13), wszystkie w American League. Spośród łączników 13-krotnie wyróżniono Ozziego Smitha i wraz z Rodríguezem zajmuje 4. miejsce pod tym względem. Spośród zapolowych Roberto Clemente i Willie Mays, którzy grali głównie na środku i na prawej stronie zapola, zostali wyróżnieni 12 razy. Keith Hernandez jest liderem wśród trzeciobazowych wygrywając 11 razy, zaś Roberto Alomar jako drugobazowy otrzymał 10 Złotych Rękawic. Inni zawodnicy, którzy zdobyli tę nagrodę 10 i więcej razy to łącznik Omar Vizquel (11), łapacz Johnny Bench (10), trzeciobazowy Mike Schmidt (10), i zapolowi Ken Griffey Jr., Ichiro Suzuki, Andruw Jones oraz Al Kaline (wszyscy po 10).
Jedynym zawodnikiem, który zdobył tę nagrodę jako wewnątrzpolowy i zapolowy, jest Darin Erstad z Anaheim Angels; w latach 2000 i 2002 wyróżniony został jako zapolowy, zaś w 2004 jako pierwszobazowy. Jedynym zawodnikiem, który otrzymał Złotą Rękawicę na dwóch różnych pozycjach jest Plácido Polanco; w 2007 i 2009 grał na drugiej bazie w American League, zaś w 2011 na trzeciej w National League.
Platinum Glove Award.
W 2011 firma Rawlings utworzyła Platinum Glove Award, dla jednego zawodnika z National League i American League, a zwycięzcy wyłaniani są poprzez głosowanie kibiców.

</doc>
<doc id="2786195" url="https://pl.wikipedia.org/wiki?curid=2786195" title="Golden Glove Award Winner">
Golden Glove Award Winner



</doc>
<doc id="2786197" url="https://pl.wikipedia.org/wiki?curid=2786197" title="Ernest K. Gann">
Ernest K. Gann

Ernest Kellogg Gann (ur. 13 października 1910 - zm. 19 grudnia 1991 r. - amerykański lotnik i pisarz, autor kultowej w kręgach lotniczych książki Los jest myśliwym. Zawodowy pilot American Airlines. Pionier światowego lotnictwa transportowego. Scenarzysta filmowy. Pionier transoceanicznego lotnictwa transportowego i pasażerskiego. Pionier transportowego lotnictwa polarnego. Autor 21 powieści, głównie o tematyce lotniczej oraz marynistycznej. 

</doc>
<doc id="2786199" url="https://pl.wikipedia.org/wiki?curid=2786199" title="Bitwa nad Jaxartesem">
Bitwa nad Jaxartesem



</doc>
<doc id="2786205" url="https://pl.wikipedia.org/wiki?curid=2786205" title="Pedro Luiz de Oliveira">
Pedro Luiz de Oliveira

Pedro Luis Burmann de Oliveira (ur. 17 lutego 1992 w Porto Alegre do Norte) – brazylijski lekkoatleta specjalizujący się w biegach sprinterskich.
Podczas mistrzostw Ameryki Południowej juniorów w 2011 był członkiem brazylijskiej sztafety 4 x 400 metrów, która zdobyła złoty medal. W 2012 na mistrzostwach ibero-amerykańskich był czwarty w biegu rozstawnym 4 x 400 metrów, a na młodzieżowych mistrzostwach Ameryki Południowej zdobył złoto w biegu na 400 metrów oraz sztafecie 4 x 400 metrów. Podwójny srebrny medalista mistrzostw ibero-amerykańskich (2014). 
Rekord życiowy: bieg na 400 metrów – 45,52 (23 września 2012, São Paulo). 

</doc>
<doc id="2786209" url="https://pl.wikipedia.org/wiki?curid=2786209" title="Altiserranus">
Altiserranus



</doc>
<doc id="2786210" url="https://pl.wikipedia.org/wiki?curid=2786210" title="Cerna">
Cerna



</doc>
<doc id="2786211" url="https://pl.wikipedia.org/wiki?curid=2786211" title="Cernua">
Cernua



</doc>
<doc id="2786212" url="https://pl.wikipedia.org/wiki?curid=2786212" title="Vivero">
Vivero



</doc>
<doc id="2786213" url="https://pl.wikipedia.org/wiki?curid=2786213" title="Stereolepoides">
Stereolepoides



</doc>
<doc id="2786214" url="https://pl.wikipedia.org/wiki?curid=2786214" title="Serrihastaperca">
Serrihastaperca



</doc>
<doc id="2786215" url="https://pl.wikipedia.org/wiki?curid=2786215" title="Schistorus">
Schistorus



</doc>
<doc id="2786216" url="https://pl.wikipedia.org/wiki?curid=2786216" title="Promicrops">
Promicrops



</doc>
<doc id="2786218" url="https://pl.wikipedia.org/wiki?curid=2786218" title="Priacanthichthys">
Priacanthichthys



</doc>
<doc id="2786219" url="https://pl.wikipedia.org/wiki?curid=2786219" title="Phrynotitan">
Phrynotitan



</doc>
<doc id="2786220" url="https://pl.wikipedia.org/wiki?curid=2786220" title="Merus">
Merus



</doc>
<doc id="2786221" url="https://pl.wikipedia.org/wiki?curid=2786221" title="Merou">
Merou



</doc>
<doc id="2786222" url="https://pl.wikipedia.org/wiki?curid=2786222" title="Labroperca">
Labroperca



</doc>
<doc id="2786223" url="https://pl.wikipedia.org/wiki?curid=2786223" title="Itaiara">
Itaiara



</doc>
<doc id="2786224" url="https://pl.wikipedia.org/wiki?curid=2786224" title="Hyposerranus">
Hyposerranus



</doc>
<doc id="2786225" url="https://pl.wikipedia.org/wiki?curid=2786225" title="Homalogrystes">
Homalogrystes



</doc>
<doc id="2786226" url="https://pl.wikipedia.org/wiki?curid=2786226" title="Garrupa">
Garrupa



</doc>
<doc id="2786227" url="https://pl.wikipedia.org/wiki?curid=2786227" title="Enneistus">
Enneistus



</doc>
<doc id="2786228" url="https://pl.wikipedia.org/wiki?curid=2786228" title="Cynichthys">
Cynichthys



</doc>
<doc id="2786234" url="https://pl.wikipedia.org/wiki?curid=2786234" title="Deklaracja z Cambridge">
Deklaracja z Cambridge

Deklaracja z Cambridge – jest dokumentem teologicznym przyjętym w 1996 roku w Cambridge w stanie Massachusetts.
Jest wezwaniem dla współczesnego ewangelikalizmu, by wrócił do pięciu zasad reformacyjnych: "sola Scriptura", "solus Christus", "sola gratia", "sola fide" i "soli Deo gloria".

</doc>
<doc id="2786235" url="https://pl.wikipedia.org/wiki?curid=2786235" title="Lotnisko Saarlouis-Düren">
Lotnisko Saarlouis-Düren

Lotnisko Saarlouis-Düren (ICAO: EDRJ) – lotnisko położone 6 km na zachód od Saarlouis, w kraju związkowym Saara, w Niemczech.

</doc>
<doc id="2786236" url="https://pl.wikipedia.org/wiki?curid=2786236" title="STEREO (sondy)">
STEREO (sondy)



</doc>
<doc id="2786237" url="https://pl.wikipedia.org/wiki?curid=2786237" title="Maia Varela">
Maia Varela

Maia Varela (ur. 6 czerwca 1994) – argentyńska lekkoatletka specjalizująca się w rzucie dyskiem.
Na początku kariery zdobyła, w roku 2010, srebrny medal mistrzostw Ameryki Południowej juniorów młodszych. W sezonie 2011 nie awansowała do finału mistrzostw świata juniorów młodszych oraz zajęła czwarte miejsce w mistrzostwach kontynentu południowoamerykańskiego juniorów. Odpadła w eliminacjach mistrzostw świata juniorów w Barcelonie oraz zdobyła brązowy krążek młodzieżowych mistrzostw Ameryki Południowej w São Paulo (2012). 
Rekord życiowy: 50,68 (29 czerwca 2013, Buenos Aires). 

</doc>
<doc id="2786247" url="https://pl.wikipedia.org/wiki?curid=2786247" title="Olaf Ciszak">
Olaf Ciszak

Olgierd Olaf Ciszak (ur. 11 września 1977 r. w Żarach) – polski rysownik komiksów, ilustrator, storyboardzista, twórca animacji.
Działalność.
W latach 1995–2000 członek grupy artystycznej TYNK. Twórca komiksów: "Karsten Stororz" oraz "W rytmie Diezla" (do scenariusza Radosława Kleczyńskiego). Rysownik pełnometrażowej animacji Jeż Jerzy, twórca animacji dla Catmood oraz 4fun.tv. Stały współpracownik magazynu komiksowego "Ziniol", publikował również w "Pro Publico Bono", "Poradniku chowu świń", "Komiks Forum", "Alei Komiksu", Produkcie, "Magii i Mieczu", "Maci Pariadce", "Plastiku", "Ricie Baum", "Imperium Kobiet", "Men's Healt", "Gazecie Wyborczej" oraz "Nowej Fantastyce".
Zdobywca drugiej nagrody na Międzynarodowym Festiwalu Komiksu w Łodzi w 1998 roku oraz wyróżnienia za pracę w kolorze w roku 2000 (za komiksy z cyklu "Karsten Stororz").

</doc>
<doc id="2786251" url="https://pl.wikipedia.org/wiki?curid=2786251" title="Monaster Międzygórski">
Monaster Międzygórski

Monaster Międzygórski, pełna nazwa Międzygórski Monaster Przemienienia Pańskiego () – prawosławny klasztor powstały prawdopodobnie w epoce Rusi Kijowskiej, funkcjonujący z pewnością przed 1520, działający do 1787. W latach 1664–1787 monaster ten pozostawał pod szczególną opieką Kozaków zaporoskich. W 1888 monaster wznowił działalność jako wspólnota żeńska. Zlikwidowany w 1919, w 1935 został wysadzony w powietrze. Na jego miejscu wzniesiono dacze dla radzieckich działaczy państwowych, użytkowane po upadku ZSRR przez polityków ukraińskich.
Położony na terenie dawnej miejscowości Międzygórze albo Meżyhory (Межигір'я), ob. w pobliżu wsi Nowe Petrowce (Нові Петрівці).
Historia.
Powstanie.
Według legend Monaster Międzygórski został założony przez mnichów greckich jeszcze za panowania Włodzimierza Wielkiego. Pogląd ten nie znalazł poparcia w badaniach archeologicznych. Inna legenda przypisuje fundację monasteru księciu Andrzejowi Bogolubskiego. Pierwsza pisemna wzmianka o klasztorze pochodzi jednak dopiero z 1520.
W 1592 monaster został napadnięty przez Kozaków-uczestników powstania Kosińskiego, którzy pobili przełożonego i mnichów klasztoru, zarzucając im ukrywanie na terenie monasteru złodzieja.
Znaczenie monasteru jako duchowego ośrodka Kozaczyzny.
Na początku XVII w., gdy przełożonym klasztoru był ihumen Atanazy, znaczenie wspólnoty dla ruskiej ludności prawosławnej znacznie wzrosło i stało się porównywalne z autorytetem Ławry Pieczerskiej w Kijowie. W pierwszych dekadach XVII stulecia kompleks klasztorny został rozbudowany o trzy drewniane cerkwie: św. św. Piotra i Pawła, refektarzową świątynię św. Mikołaja oraz sobór Przemienienia Pańskiego.
Monaster utrzymywał bliskie kontakty z bractwami prawosławnymi we Lwowie i w Kijowie. Kandydaci na mnichów wywodzący się z grona uczniów szkoły brackiej w Kijowie odbywali w Monasterze Międzygórskim nowicjat przed wstąpieniem do brackiego klasztoru w Kijowie. Zakonnicy monasteru wsparli powstanie Chmielnickiego. Na terenie klasztoru przechowywana była broń na użytek Kozaków, zaś część mnichów dołączyła do powstańczych oddziałów. 21 maja 1651 Bohdan Chmielnicki osobiście ogłosił się ktitorem klasztoru, zaś kosz zaporoski przekazał monasterowi część zdobyczy wojennych. Pięć lat później Chmielnicki przekazał wspólnocie wsie Nowe Petrowcy i Moszczany oraz Wyszhorod.
Opiekę nad monasterem sprawowali także kolejni hetmani kozaccy. Od 1664, gdy wojsko polskie zniszczyło monaster Zaśnięcia Matki Bożej w Trechtymirowie, Monaster Międzygórski przejął jego tradycyjną funkcję przytułku dla starych, chorych i rannych Kozaków zaporoskich. Inną wersję na temat przejęcia tej funkcji od klasztoru trechtymirowskiego podaje Edward Rulikowski:
Tradycją w społeczności kozackiej stało się odbywanie pielgrzymek do klasztoru, jak również przekazywanie darów dla jego świątyń. Od 1687 monaster posiadał przywilej stauropigii. Lata 1660-1700 były czasem jego największego rozkwitu.
Przed śmiercią podarował monasterowi wydaną w 1644 roku we Lwowie, starą ewangelię, która dziś znajduje się w Archiwum Kraju Krasnodarskiego.
W 1700 patriarcha moskiewski i całej Rusi Adrian zgodził się na odebranie klasztorowi statusu stauropigialnego i podporządkowanie go metropolicie kijowskiemu. W czasie wojny północnej Monaster Międzygórski, wbrew stanowisku hetmana kozackiego Iwana Mazepy, poparł Rosję i cara Piotra I. W 1709 car ponownie nadał monasterowi status stauropigii, decydując także, by jego przełożeni nosili godność archimandrytów.
W Imperium Rosyjskim.
Po likwidacji Siczy zaporoskiej przez carycę Katarzynę II Monaster Międzygórski stracił ekonomiczne podstawy funkcjonowania. W 1787, na kilka dni przed planowaną wizytą carycy w monasterze, budynki klasztorne uległy zniszczeniu wskutek pożaru, być może wywołanego przez samych mnichów, nie mogących pogodzić się z decyzją carycy o planowanym przeniesieniu monasteru na Krym. W momencie zniszczenia kompleks monasterski składał się z pięciu świątyń: murowanego soboru Przemienienia Pańskiego i nadbramnej cerkwi św. św. Piotra i Pawła oraz drewnianych cerkwi Św. Ducha, Zwiastowania i św. Mikołaja. Klasztor dysponował także bogatą biblioteką z rękopisami w językach ruskim, polskim i łacińskim oraz kompleksem budynków mieszkalnych i gospodarczych. Od 1801 jedna ze świątyń monasteru pełniła funkcje cerkwi parafialnej.
Od końca XVIII w. do 1874 w dawnych zabudowaniach monasterskich mieściła się pierwsza na terytorium dzisiejszej Ukrainy fabryka wyrobów fajansowych. W końcu XIX w. zdecydowano o restytucji monasteru, a do jego odbudowy skierowany został mnich Jonasz, szanowany w całym Kijowie przełożony monasteru Trójcy Świętej na Górze Zwierzynieckiej. Ostatecznie jednak w 1888 Monaster Międzygórski został reaktywowany jako żeński; od końca lat 90. XIX w. była to filia monasteru Opieki Matki Bożej w Kijowie. Monaster ten został zlikwidowany w 1919.
Zniszczenie monasteru.
W 1933 w zabudowaniach monasterskich otwarty został dom wypoczynkowy dla pisarzy, zaś dwa lata później klasztor został wysadzony w powietrze. Na jego miejscu wzniesiono dacze dla działaczy państwowych. Na terenie dawnego monasteru znajdowała się m.in. rezydencja Wiktora Janukowycza (pot. Meżyhiria).
Próby odnowienia.
W 2011 Święty Synod Ukraińskiego Kościoła Prawosławnego Patriarchatu Moskiewskiego ogłosił powstanie nowej męskiej wspólnoty mniszej nawiązującej do tradycji i nazwy Monasteru Międzygórskiego we wsi Nowi Petriwci w bliskiej odległości od jego dawnej siedziby. Po upadku rządów Wiktora Janukowycza wskutek protestów na przełomie r. 2013 i 2014 mnisi zwrócili się do Ukraińskiej Akademii Nauk z prośbą o zgodę na prace archeologiczne, a następnie organizację muzeum na terytorium klasztoru zajmowanym następnie przez posiadłość byłego prezydenta.
W kulturze.
Taras Szewczenko przedstawił Monaster Międzygórski na kilku wykonanych w latach 40. XIX w. rysunkach. Ten sam twórca jest autorem poematu "Mnich", którego akcja rozgrywa się w monasterze i nawiązuje do ludowej opowieści o kozackim pułkowniku Semenie Paleju.

</doc>
<doc id="2786254" url="https://pl.wikipedia.org/wiki?curid=2786254" title="Garb Średni">
Garb Średni

Garb Średni (822 m n.p.m.) – szczyt we wschodniej części Beskidu Niskiego, w tzw. Paśmie granicznym.
Leży w głównym grzbiecie wododziałowym Karpat, biegnącym w tym miejscu w osi północny zachód – południowy wschód, ok. 3,8 km na północny zachód od Przełęczy Radoszyckiej. Stoki mocno rozczłonkowane dolinkami licznych cieków wodnych, szczyt wyraźny. Cały masyw zalesiony; polany wspominane w dawniejszych przewodnikach obecnie całkowicie zarosły lasem.
Garb Średni jest ważnym węzłem szlaków turystycznych. Przez szczyt przebiegają:
Na szczyt wyprowadza (i tu się kończy):

</doc>
<doc id="2786256" url="https://pl.wikipedia.org/wiki?curid=2786256" title="Giselly Andrea Landazuri">
Giselly Andrea Landazuri

Giselly Andrea Landazuri (ur. 8 sierpnia 1992) – kolumbijska lekkoatletka specjalizująca się w trójskoku.
Podczas mistrzostw świata juniorów młodszych w Bressanone (2009) nie udało jej się awansować do finału. Bez powodzenia startowała w 2010 na mistrzostwach świata juniorów. W 2011 była czwarta na mistrzostwach Ameryki Południowej oraz zdobyła mistrzostwo Ameryki Południowej juniorów. Brązowa medalistka mistrzostw ibero-amerykańskich oraz złota młodzieżowych mistrzostw Ameryki Południowej z 2012. W 2013 zdobyła brąz mistrzostw Ameryki Południowej.
Rekord życiowy: 13,97 (25 maja 2013, Medellín).

</doc>
<doc id="2786263" url="https://pl.wikipedia.org/wiki?curid=2786263" title="Phoenix (lądownik)">
Phoenix (lądownik)



</doc>
<doc id="2786264" url="https://pl.wikipedia.org/wiki?curid=2786264" title="Heinz Tobolla">
Heinz Tobolla

Heinz Tobolla (ur. 19 września 1925 w Zabrzu, zm. 18 marca 2013 w Akwizgranie) – niemiecki rzeźbiarz.
Życie i twórczość.
Syn urzędnika urodzony w Zabrzu (Hindenburg od 1915 do 1946). Z powodu przeprowadzki rodziny do szkoły uczęszczał w Ząbkowicach Śląskich (przedwojenny Frankenstein), gdzie w 1943 zdał maturę. Następnie został powołany do wojska, gdzie odbył służbę w siłach powietrznych. Rok później został pojmany przez Amerykanów. Z więzienia został zwolniony w 1946.
Po odzyskaniu wolności Tobolla natychmiast skoncentrował się na realizacji swoich marzeń z dzieciństwa zgłaszając się do ówczesnej mistrzowskiej szkoły rzemiosła (później szkoły artystycznej) w Münster. Do 1953 kształcił się m.in. rzeźby u Franza Guntermanna i Kurta Schwipperta, natomiast postaw technik malarskich uczył go Vincenz Pieper. Ponadto na Uniwersytecie w Münsterze nabył potrzebną mu do tworzenia wiedzę anatomiczną człowieka. Już wtedy jako malarz, grafik i rzeźbiarz tworzył swoje pierwsze wielkie dzieła.
Po zakończeniu studiów Tobolla przeniósł się w 1953 do Akwizgranu, gdzie osiadł jako niezależny twórca. Dzięki swojemu projektowi rzeźby "Menschen im Gespräch" (za który w 1962 otrzymał złoty medal na "Premier Prix International de Sculpture à Monte Carlo" oraz na "Prix Special Jury à Monte Carlo") widocznie zwiększył swoją popularność. Wyróżniona rzeźba była wielokrotnie powielana w różnych rozmiarach w następnych latach. Rok później w 1963 otrzymał od Państwowej Szkoły Inżynierii Budownictwa propozycję pracy, jako wykładowca sztuk plastycznych: wolnego rysunku i sztuki nowoczesnej, z której skorzystał ucząc do 1983. Jednocześnie otrzymał od miast poza Akwizgranem propozycję tworzenia fontann, pomników, projektów placów i ulic, jak również sztuki sakralnej.
Pierwsza duża wystawa prac Tobolli miała miejsce w 1965 w akwizgrańskim Suermondt-Ludwig-Museum.
Po rozpadzie Bloku Wschodniego Tobolla podjął próbę wzmocnienia kontaktu z miastem, w którym się urodził. W 1991 zaowocowało to pierwszymi od czasu dzieciństwa odwiedzinami Zabrza. Wizyta doprowadziła do intensywnego artystycznego dialogu i idei zaangażowania większej ilości polskich miast do harmonogramu wielkiej wystawy objazdowej, która pierwszy raz doszła do skutku w 1993/1994. W 1997 roku Tobolla chcąc wyrazić swoją wdzięczność i przyjaźń stworzył dla Zabrza wysoką na 3,50 m rzeźbę z brązu „Spotkanie z własnym ja”. Rzeźbę ufundowało pochodzące z Akwizgranu małżeństwo przedsiębiorców oraz akwizgrańska firma ubezpieczeniowa.
W 2007 w akwizgrańskiej katedrze (ostatnim przystanku swojej drugiej wielkiej objazdowej wystawy) otrzymał tytuł Honorowego Obywatela Miasta Zabrze.
Tobolla rzeźbiąc w drewnie, kamieniu, ceramice, brązie, gipsie, stali, miedzi, mosiądzu, ołowiu, betonie, szkle i tworzywach sztucznych stworzył w dotychczasowym życiu bogaty dorobek ponad 500 dzieł pojedynczych. Podczas lat tworzenia prace Tobolli brały udział w 44 konkursach,z czego w 16 zapewniły mu pierwsze miejsce, a także wiele drugich i trzecich.

</doc>
<doc id="2786270" url="https://pl.wikipedia.org/wiki?curid=2786270" title="Dawn (sonda)">
Dawn (sonda)



</doc>
<doc id="2786271" url="https://pl.wikipedia.org/wiki?curid=2786271" title="Brooks Robinson">
Brooks Robinson

Brooks Calbert Robinson, Jr. (ur. 18 maja 1937) – amerykański baseballista, który występował na pozycji trzeciobazowego przez 23 sezony w Major League Baseball w zespole Baltimore Orioles.
Przebieg kariery.
W 1955 roku przed rozpoczęciem sezonu w wieku 18 lat podpisał kontrakt z Orioles. W MLB zadebiutował 17 września 1955 w meczu przeciwko Washington Senators. W 1960 wystąpił po raz pierwszy (z osiemnastu) w Meczu Gwiazd MLB. W sezonie 1964 był najlepszy w American League w klasyfikacji zaliczonych RBI (118), został także wybrany MVP American League.
W sezonie 1966 Orioles pokonali w World Series Los Angeles Dodgers w czterech meczach, a Robinson wystąpił we wszystkich spotkaniach. W tym samym roku został wybrany MVP Meczu Gwiazd. W finałach 1970 roku Orioles zwyciężyli w pięciu meczach z Cincinnati Reds; Robinson mając między innymi średnią uderzeń 0,429 oraz slugging percentage (0,810), został wybrany MVP World Series. Karierę zakończył w 1977 roku w wieku 40 lat.
W 1983 roku został wybrany do Galerii Sław Baseballu.

</doc>
<doc id="2786273" url="https://pl.wikipedia.org/wiki?curid=2786273" title="Taddeo Zuccaro">
Taddeo Zuccaro

Taddeo Zuccaro (Taddeo Zuccari) (ur. 1 września 1529 w Sant’Angelo in Vado, zm. 1 lutego 1566 w Rzymie) – włoski malarz okresu późnego manieryzmu.
Życiorys.
Starszy brat i nauczyciel Federico Zuccaro. Wykonał dekoracje malarskie Palazzo Mattei w Rzymie oraz w Pałacu Farnese w Caprarola i obie te prace przyniosły mu duży rozgłos i dochody. Wspólnie z bratem wykonali freski w Sala Regia w pałacu watykańskim. Projektował także majolikę.
Historię życia i kariery Taddeo przedstawił jego brat Federico w cyklu 16 rysunków (cykl ten zawierał także 4 rysunki z alegoriami).

</doc>
<doc id="2786277" url="https://pl.wikipedia.org/wiki?curid=2786277" title="Klasyfikacja medalowa Letnich Igrzysk Paraolimpijskich 1964">
Klasyfikacja medalowa Letnich Igrzysk Paraolimpijskich 1964

Klasyfikacja medalowa Letnich Igrzysk Paraolimpijskich 1964
Gospodarzem igrzysk była Japonia.
Pierwszy raz na igrzyskach wystąpili Fidżi, Japonia, Związek Południowej Afryki.
Pierwszy raz medal zdobyli Szwecja, Związek Południowej Afryki.

</doc>
<doc id="2786279" url="https://pl.wikipedia.org/wiki?curid=2786279" title="Roger Vailland">
Roger Vailland

Roger Vailland (ur. 16 października 1907 w Acy-en-Multien, zm. 12 maja 1965 roku w Meillonnas) – francuski pisarz, eseista, i scenarzysta filmowy.

</doc>
<doc id="2786280" url="https://pl.wikipedia.org/wiki?curid=2786280" title="Federico Zuccaro">
Federico Zuccaro

Federico Zuccaro (Federico Zuccari) (ur. około 1540 w Urbino, zm. 20 lipca 1609 w Rzymie) – włoski malarz okresu późnego manieryzmu.
Życiorys.
Brat i uczeń Taddeo Zuccaro. Oprócz prac we Włoszech malował także portrety i freski w Anglii (portret królowej Elżbiety) i Hiszpanii (w Escorial). Ukończył freski zaczęte przez Giorgio Vasariego we florenckiej katedrze. W tym czasie (1577-1579) wybudował we Florencji Palazzo Zuccari. W 1607 r. napisał "L'idea de' pittori, scultori ed architetti", dzieło poświęcone teorii sztuki. Był współtwórcą statutu i pierwszym przewodniczącym Akademii Świętego Łukasza. Jest też autorem fresków w apsydzie rzymskiej bazyliki pw. św. Sabiny oraz w kaplicy grobowej kardynała Bernerio, gdzie uwiecznił m.in. przyjęcie ślubów zakonnych przez Jacka i Czesława Odrowążów oraz sceny z życia Jacka. Wykonał część fresków w rzymskim Oratorio di Santa Lucia del Gonfalonieri. 
Wspólnie z bratem wykonali freski w Sala Regia w pałacu watykańskim. 
Jest autorem cyklu 16 rysunków (cykl ten zawierał także dodatkowo 4 rysunki z alegoriami), w którym przedstawił historię życia i kariery Taddeo.
W 1590 roku kupił działkę położoną w atrakcyjnym miejscu w pobliżu kościoła Trinità dei Monti, na pozostałościach starożytnych ogrodów Lukullusa, u zbiegu dzisiejszych ulic Via Sistina i Via Gregoriana. Wybudował tam swój kolejny dom, nazwany później Palazzetto Zuccari. W latach 1702-1714 mieszkała w nim wdowa po królu Janie III Sobieskim, Maria Kazimiera d’Arquien.
Pochowany został w Panteonie.

</doc>
<doc id="2786285" url="https://pl.wikipedia.org/wiki?curid=2786285" title="Jałowa Kiczera">
Jałowa Kiczera

Jałowa Kiczera (słow. "Kýčera", 578 i 583 m n.p.m.) – szczyt w środkowej części Beskidu Niskiego, w głównym grzbiecie wododziałowym Karpat. Przez szczyt biegnie granica państwowa polsko-słowacka.
Leży ok. 3,3 km na południowy wschód od Przełęczy Dukielskiej. Stanowi słabo wyróżnialne wypiętrzenie grzbietu w miejscu, w którym wododział, a z nim granica państwowa wyginają się na kształt położonej litery „S”. Granica państwowa biegnie przez niższy wierzchołek, wierzchołek wyższy leży ok. 200 m na południe od niej. Stoki miernie strome i słabo rozczłonkowane, wierzchowina szczytowa rozległa i dość połoga. W całości zalesiony. Stoki północne (polskie) odwadniają cieki źródłowe potoku Panna ("Sołotwina"), spływającego przez Zyndranową, natomiast stoki południowe (słowackie) – "Komárnický potok", należący do dorzecza Ondavy.
Przez szczyt Jałowej Kiczery biegną znakowane szlaki turystyczne:
Na szczyt wyprowadza również czarno znakowany szlak łącznikowy od chatki studenckiej w Zyndranowej.

</doc>
<doc id="2786289" url="https://pl.wikipedia.org/wiki?curid=2786289" title="Alta Verapaz">
Alta Verapaz

Alta Verapaz – jeden z 22 departamentów Gwatemali, położony w centrum kraju, drugi pod względem wielkości. Stolicą departamentu jest miasto Cobán. W skład departamentu wchodzi 16 gmin (municipios). Departament graniczy na północy z departamentem El Petén, na wschodzie z Izabal, na południu z Zacapa, El Progreso i Baja Verapaz, oraz na zachodzie z El Quiché.
Najważniejszymi miastami w departamencie oprócz stołecznego są Chisec, San Pedro Carchá i San Cristóbal Verapaz. Departament ma charakter górzysty o średnim wyniesieniu 1316 m n.p.m. i łagodnym klimacie. 
Na terenie departamentu znajduje się kilka parków narodowych z których najbardziej znane to: Parque Natural Laguna Lachua, Parque National Grutas de Lanquin, Sierra Chinaja, RFFranja Transversal Del Norte. 
Podział departamentu.
W skład departamentu wchodzi 17 gmin (municipios).

</doc>
<doc id="2786290" url="https://pl.wikipedia.org/wiki?curid=2786290" title="Nobilissimus">
Nobilissimus

Nobilissimus (dosłowne tłumaczenie z łaciny: „najbardziej szlachetny”) lub po grecku nōbelissimos to jeden z najwyższych tytułów w czasach późnego cesarstwa rzymskiego i wczesnego Bizancjum. Tytuł był przyznawany także kobietom, zwano je wtedy "nobilissima".
Historia.
Określenie Nobilissimus było początkowo używane w stosunku do władców którzy nosili tytuł "Caesar", będących dziedzicami i współrzadcami władców z tytułem "August". Nobilissimus jako oddzielny tytuł, według prac Zosimosa, pojawia się po raz pierwszy w czasach panowania cesarza Konstantyna Wielkiego, który chciał w ten sposób uhonorować jednego ze swoich krewnych, nie włączając go jednak do sukcesji. Od Konstantyna aż do XI wieku tytuł ten był nadawany członkom bizantyjskich dynastii panujących a w hierarchii znajdował się za tytułem cezara. W Kletorologionie Filotesa, napisanym pod koniec IX wieku, autor wymienia atrybuty przysługujące osobom noszącym tytuł nobilissimusa takie jak purpurowe tuniki, płaszcze i pasy.
Od XI wieku tytuł zmienił swój charakter i zaczęto go nadawać wyższym dowódcom wojskowym. Nobilissimusem był na przykład Aleksy Komnen. Za rządów jego dynastii znaczenie tytułu uległo dewaluacji z racji faktu iż cesarze nadawali go znacznej liczbie osób. W wyniku spadku znaczenia w XII wieku stworzono nowe, elitarne rangi: "prōtonōbelissimos" i "prōtonōbelissimohypertatos".

</doc>
<doc id="2786291" url="https://pl.wikipedia.org/wiki?curid=2786291" title="Klasyfikacja medalowa Letnich Igrzysk Paraolimpijskich 1968">
Klasyfikacja medalowa Letnich Igrzysk Paraolimpijskich 1968

Klasyfikacja medalowa Letnich Igrzysk Paraolimpijskich 1968
Gospodarzem igrzysk był Izrael.
Pierwszy raz na igrzyskach wystąpili Dania, Etiopia, Hiszpania, Indie, Jamajka, Kanada, Korea Południowa, Nowa Zelandia.
Pierwszy raz na igrzyskach medale zdobyli Hiszpania, Jamajka, Kanada, Nowa Zelandia.

</doc>
<doc id="2786292" url="https://pl.wikipedia.org/wiki?curid=2786292" title="Śmierć Dydony">
Śmierć Dydony

Śmierć Dydony – obraz francuskiego malarza barokowego Simona Voueta.
Tematyka obrazu została zaczerpnięta z "Eneidy" Wergiliusza. Epizod opowiada o rozpaczy królowej Kartaginy Dydony po opuszczeniu jej przez Eneasza. Gdy ukochany królowej na rozkaz bogów opuścił Kartaginę, Dydona rozkazała wznieść stos ofiarny, by spalić na nim wszelkie pamiątki po Trojańczyku. Gdy stos zapalono, sama rzuciła się w płomienie i dodatkowo przebiła się mieczem, podarowanym przez Eneasza. Według Wergiliusza na ratunek królowej rzuciła się siostra Anna. Wyciągnęła ją z płomieni i wszelkimi sposobami starała się uchronić przed śmiercią. Dydona konała w męczarniach, co rusz tracąc i odzyskując przytomność. Bogini Junona widząc jej męczarnie postanowiła je skrócić, aby to uczynić potrzebowała kosmyk włosów Dydony: 
Opis obrazu.
Vouet uchwycił moment, gdy Dydona wypatruje "światła na niebie". Jej ciało podtrzymuje wierna służka. Nie ma na nim krwi ani ran, jak opisuje poeta. Zgodnie ze stylem baroku scena jest pełna emocji. Wszystkie cztery postacie są w ruchu. Pośrodku, w niebieskiej sukni leży konająca Dydona. Jej ciało podtrzymuje jej służąca. Po prawej stronie, w czerwonej sukni przedstawiona została siostra królowej Anna. Jej rozpacz i barwa odzienia ma nawiązywać do przyczyny samobójstwa Dydony – utraty ukochanego mężczyzny. Po przeciwnej stronie ukazana została wysłanniczka bogów Iris. Artysta przedstawił ją ze skrzydłami, czym przybliżył jej misję do misji anioła śmierci. Za chwilę odetnie kosmyk włosów, co w starożytności symbolizowało umieranie. Prawą nogą depcze tarcze wojownika. Dydona zanim rzuciła się na stos, nakazała spalić broń i wszelkie przedmioty Eneasza. Obok tarczy widać pojedyncze bierwiona. &lt;br&gt; W tle po prawej stronie na horyzoncie widać okręty odpływające z Kartaginy. Obowiązek kierujący Eneaszem zwyciężył nad miłością. 

</doc>
<doc id="2786299" url="https://pl.wikipedia.org/wiki?curid=2786299" title="Falu koppargruva">
Falu koppargruva



</doc>
<doc id="2786301" url="https://pl.wikipedia.org/wiki?curid=2786301" title="Panna (potok)">
Panna (potok)

Panna (też: "Sołotwina", lokalnie: "Sołotwyna") – duży, zasobny w wodę potok w Beskidzie Niskim, lewobrzeżny dopływ Jasiołki. Długość ok. 14 km.
Źródła na wysokości ok. 540 m n.p.m. pod głównym grzbietem wododziałowym Karpat, pomiędzy szczytami Kiczera (Klepke, 670 m n.p.m., na wschodzie) i Jałowa Kiczera (na zachodzie). Spływa początkowo w kierunku północno-zachodnim przez Zyndranową, poniżej której przyjmuje swój pierwszy duży dopływ (lewobrzeżny) – potok Ostresz spod Przełęczy Dukielskiej. W Tylawie, w której przyjmuje największy dopływ (również lewobrzeżny), potok Mszankę, skręca ku północy. Uchodzi do Jasiołki na wys. ok. 365 m n.p.m., mniej więcej w połowie drogi między Tylawą i Trzcianą.
Górny bieg potoku na niektórych dawniejszych mapach turystycznych nosił bałamutną nazwę "Nisko", będącą zniekształceniem używanej przez miejscowych Łemków nazwy "Mistky", czyli "Mostki".

</doc>
<doc id="2786303" url="https://pl.wikipedia.org/wiki?curid=2786303" title="ASTRA-TV">
ASTRA-TV

ASTRA-TV – pierwszy polski importer sprzętu satelitarnego marki Amstrad z satelity Astra, na masową skalę. Firma mieściła się w Poznaniu.
Firma powstała w dniu 28 lutego 1989 roku – była jedną z pierwszych całkowicie prywatnych spółek z o.o. założonych jeszcze w PRL-u, po ponownym wskrzeszeniu Kodeksu handlowego.
Już w 1992 roku jako pierwsza w Polsce spółka uruchomiła produkcję odbiorników satelitarnych pod własną nazwą COMSAT.
Aktywność spółki przejęła założona przez tych samych właścicieli powstała w 1991 spółka joint venture COMSAT.
Spółka zakończyła działalność pod koniec lat 90.

</doc>
<doc id="2786304" url="https://pl.wikipedia.org/wiki?curid=2786304" title="Thailand Open 2012">
Thailand Open 2012

Thailand Open 2012 – tenisowy turniej ATP z cyklu Thailand Open rozgrywany w dniach 24–30 września 2012 roku w Bangkoku na kortach twardych w hali o puli nagród 551 000 dolarów amerykańskich.

</doc>
<doc id="2786306" url="https://pl.wikipedia.org/wiki?curid=2786306" title="Superpuchar Hiszpanii w koszykówce">
Superpuchar Hiszpanii w koszykówce

Superpuchar Hiszpanii w koszykówce – turniej, który rozgrywany jest raz w roku, tuż przed rozpoczęciem każdego sezonu ligowego ACB/Ligi Endesa. W latach 80. rozegrane zostały cztery edycje, następnie zrezygnowano z organizowania dalszych zawodów o to trofeum. Rozgrywki wznowione zostały w 2004 roku.
Format rozgrywek.
Drużyny biorące udział w Superpucharze:
Superpuchar w latach 80..
O trofeum te walczono 4-krotnie. Pierwsza edycja została rozegrana w sezonie 1984/85. W finałowym starciu mierzyli się ze sobą zdobywcy Mistrzostwa Hiszpanii oraz triumfatorzy Pucharu Hiszpanii. Turniej rozgrywany był tylko do 1988, po czym zrezygnowano z organizacji następnych edycji. 
W 1985 rozegrano dwie edycje Superpucharu. Pierwsza została rozegrana pod koniec sezonu 1984/1985, a następna przed rozpoczęciem sezonu 1985/86.
Superpuchar w XXI wieku.
Superpuchar powrócił do terminarza hiszpańskich rozgrywek dopiero w 2004 roku i jest rozgrywany co roku, przed wznowieniem rozgrywek ligowych.
Zdobywcy trofeum.
"Od 2006 roku nie są rozgrywane mecze o 3. miejsce. Pozycję tę przyznaje się drużynie, która w 1/2 finału została pokonana przez zdobywcę Superpucharu."

</doc>
<doc id="2786308" url="https://pl.wikipedia.org/wiki?curid=2786308" title="Upplandia">
Upplandia



</doc>
<doc id="2786309" url="https://pl.wikipedia.org/wiki?curid=2786309" title="Kardynał de Bouillon">
Kardynał de Bouillon



</doc>
<doc id="2786311" url="https://pl.wikipedia.org/wiki?curid=2786311" title="Yoni Ninahuamán">
Yoni Ninahuamán

Yoni Ninahuamán (ur. 20 lipca 1990 w Cuzco) – peruwiańska lekkoatletka specjalizująca się w biegach długodystansowych.
W 2008 zajęła 1. miejsce w biegu juniorek (6 km) podczas mistrzostw Ameryki Południowej w biegach przełajowych. Rok później zdobyła srebro mistrzostw Ameryki Południowej juniorów w biegu na 3000 metrów z przeszkodami. W 2011 była uczestniczką mistrzostw ibero-amerykańskich w San Fernando. Była 7. w biegu na 5000 metrów i 5. w biegu na 3000 metrów z przeszkodami podczas mistrzostw Ameryki Południowej w Buenos Aires. Startowała na igrzyskach panamerykańskich w Guadalajarze, na których zajęła 7. miejsce w biegu na 3000 metrów z przeszkodami. Na tym samym dystansie, w 2012, zdobyła złoto mistrzostw ibero-amerykańskich. Mistrzyni i wicemistrzyni młodzieżowych mistrzostw kontynentu w São Paulo. Medalistka mistrzostw kraju.

</doc>
<doc id="2786313" url="https://pl.wikipedia.org/wiki?curid=2786313" title="Klasyfikacja medalowa Letnich Igrzysk Paraolimpijskich 1972">
Klasyfikacja medalowa Letnich Igrzysk Paraolimpijskich 1972

Klasyfikacja medalowa Letnich Igrzysk Paraolimpijskich 1972
Gospodarzem igrzysk były Niemcy Zachodnie.

</doc>
<doc id="2786316" url="https://pl.wikipedia.org/wiki?curid=2786316" title="Puchar BVA w piłce siatkowej mężczyzn (2012)">
Puchar BVA w piłce siatkowej mężczyzn (2012)

Puchar BVA w piłce siatkowej mężczyzn 2012 - rozgrywki o puchar krajów bałkańskich organizowane przez Balkan Volleyball Association (BVA). Odbyły się w dniach 21-23 września 2012 roku w Baia Mare w Rumunii.
Wzięły w nich udział trzy zespoły, które rozegrały ze sobą systemem kołowym po jednym spotkaniu.
W rozgrywkach zwyciężył turecki klub , który wygrał wszystkie spotkania. Decyzją Europejskiej Konfederacji Piłki Siatkowej (CEV) uzyskał on możliwość startu w sezonie 2012/2013 w Pucharze Challenge.

</doc>
<doc id="2786317" url="https://pl.wikipedia.org/wiki?curid=2786317" title="Pogrom w Aleppo (1947)">
Pogrom w Aleppo (1947)

Pogrom w Aleppo – pogrom ludności żydowskiej w Aleppo (Syria) dokonany przez część arabskich mieszkańców miasta 30 listopada 1947. Atak miał miejsce na fali antyżydowskich rozruchów na Bliskim Wschodzie i w Afryce Północnej po Rezolucji ONZ na rzecz partycji Brytyjskiego Mandatu Palestyny. Około 75 Żydów zamordowano, a kilkuset zostało rannych. W następstwie pogromu około połowa żydowskich mieszkańców Aleppo opuściła miasto.
Przebieg.
W listopadzie 1947 żydowska społeczność Aleppo liczyła około 10 tysięcy mieszkańców. 
29 listopada Zgromadzenie Ogólne ONZ przegłosowało rezolucję nr 181 na rzecz podziału Brytyjskiego Mandatu Palestyny na państwo żydowskie i arabskie. Następnego dnia w Aleppo tłum arabski zaatakował ludność żydowską miasta. Dokładna liczba zabitych nie jest znana, jednak szacuje się, że zamordowano około 75 osób, a kilkaset zostało rannych. Podpalono i zniszczono 10–18 synagog, około 150 domów mieszkalnych, 50 sklepów, pięć szkół, sierociniec i klub młodzieżowy.
Społeczność żydowska Aleppo nie podniosła się już po pogromie. Wkrótce połowa mieszkańców uciekła z miasta. W pożarze jednej z synagog zaginął Kodeks z Aleppo, jeden z dwóch najważniejszych rękopisów Biblii Hebrajskiej z tekstem masoreckim, spisany w X wieku. Kodeks ten, częściowo zniszczony, odnalazł się w Izraelu w 1958.
W ciągu kilkudziesięciu lat po pogromie wszyscy żydowscy mieszkańcy Aleppo opuścili miasto, w większości udając się do Izraela.

</doc>
<doc id="2786320" url="https://pl.wikipedia.org/wiki?curid=2786320" title="Iñigo Martínez">
Iñigo Martínez

Iñigo Martínez Berridi (ur. 17 maja 1991 w Ondarroi) – hiszpański oraz baskijski piłkarz występujący na pozycji obrońcy w hiszpańskim klubie Athletic Bilbao.
Kariera klubowa.
Martínez do akademii Realu Sociedad przeszedł z lokalnego klubu Aurrerá de Ondarroa. W seniorskiej piłce zadebiutował w sezonie 2009/10, gdy pomógł rezerwom w awansie z czwartej ligi, trafiając jedną bramkę w 23 meczach.
27 sierpnia 2011 zadebiutował w pierwszym zespole, w La Lidze. Zagrał 90 minut w wygranym wyjazdowym meczu ze Sportingiem Gijón. 2 października 2011 zdobył swojego pierwszego gola w klubie w derbach z klubem Athletic Bilbao.

</doc>
<doc id="2786323" url="https://pl.wikipedia.org/wiki?curid=2786323" title="Klas Alfred Menotti Jakobsson">
Klas Alfred Menotti Jakobsson



</doc>
<doc id="2786325" url="https://pl.wikipedia.org/wiki?curid=2786325" title="Pseudepiplatys">
Pseudepiplatys



</doc>
<doc id="2786326" url="https://pl.wikipedia.org/wiki?curid=2786326" title="Parepiplatys">
Parepiplatys



</doc>
<doc id="2786327" url="https://pl.wikipedia.org/wiki?curid=2786327" title="Lycocyprinus">
Lycocyprinus



</doc>
<doc id="2786328" url="https://pl.wikipedia.org/wiki?curid=2786328" title="Aphyoplatys">
Aphyoplatys



</doc>
<doc id="2786330" url="https://pl.wikipedia.org/wiki?curid=2786330" title="Gösta Otto Runö">
Gösta Otto Runö



</doc>
<doc id="2786332" url="https://pl.wikipedia.org/wiki?curid=2786332" title="Kościół Najświętszego Serca Pana Jezusa w Kluczborku">
Kościół Najświętszego Serca Pana Jezusa w Kluczborku

Kościół Najświętszego Serca Pana Jezusa – rzymskokatolicki kościół parafialny znajdujący się przy ulicy Jana Pawła II 7 w Kluczborku, drugi po kościele Matki Bożej Wspomożenia Wiernych w tym mieście. Budowę rozpoczęto w 1982, a zakończono 1987 roku.
Historia.
Ks. Zygmunt Curzydło - pomysłodawca i inicjator budowy kościoła.
Pierwszym pomysłodawcą i inicjatorem budowy drugiej świątyni w Kluczborku był ks. proboszcz Zygmunt Curzydło. W swoim zamyśle miał ks. Zygmunt monumentalny kościół ku czci Serca Pana Jezusa. Sam też naszkicował plan przyszłej świątyni. Nie zrealizował jednak tego przedsięwzięcia, bowiem 19 lipca 1976 r. zmarł.
Już w 1974 roku ks. Curzydło podjął starania o nabycie ziemi pod budowę nowego kościoła. Ziemię tę, położoną przy ul. XXX-lecia PRL (dzisiaj Jana Pawła II) wyraziły chęć ofiarowania: Maria Dzierżon i Aleksandra Kulesa z domu Dzierżon.
Umowa o przekazanie ziemi o powierzchni 3,5715 ha na rzecz parafii została spisana 15 grudnia 1974 r., lecz według ówczesnego prawa nie stanowiła dokumentu prawnego, ponieważ ziemia uprawna mogła być przekazana i przepisana jedynie osobie posiadającej kwalifikacje rolnicze. Pomimo trudności ks. Curzydło wystąpił do Urzędu Powiatowego - Wydziału Gospodarki Komunalnej, Przestrzennej, Ochrony Środowiska i Komunikacji w Kluczborku z pismem w sprawie wydania informacji o terenie, który miał być przeznaczony pod budowę przyszłego kościoła. Otrzymał jednak odpowiedź negatywną. Nie zrażony tym ponowił prośbę pięć miesięcy później i jednocześnie wysłał drugie pismo do Urzędu Powiatowego w Kluczborku - Wydziału Rolnictwa i Leśnictwa z prośbą o przeznaczenie wyżej wymienionych gruntów pod budowę kościoła, plebanii i na ogród warzywny. Urząd Powiatowy odpowiedział, że wniosek parafii nie jest zgodny z zatwierdzonym ogólnym planem zagospodarowania przestrzennego Kluczborka i dał odpowiedź negatywną. Ks. Curzydło 4 grudnia 1974 roku wysłał zażalenie na ręce wojewody opolskiego inż. Józefa Masnego. W piśmie tym obalił twierdzenie Urzędu Powiatowego w Kluczborku, jakoby teren proponowany pod budowę kościoła posiadał wysoką klasę gleby, podał równocześnie inne wyjaśnienie i uzasadnienie oraz fakt, że kuria biskupia w Opolu wystąpiła również do Urzędu Wojewódzkiego w Opolu z planem budowy kościoła na rok 1975, uwzględniając w tym również kościół kluczborski. Wojewoda opolski pismem z 19 grudnia 1974 roku zażalenie oddalił, podając różne przyczyny. Przypomniał również, że ksiądz Curzydło powinien zwrócić się do Kurii Diecezjalnej w Opolu o umieszczenie wspomnianej inwestycji w planie budownictwa sakralnego i kościelnego na rok 1975. Wszystkich tych formalności dopełniono już wcześniej.
Ks. Jan Bagiński - dalsze starania.
Na poznanie nowego proboszcza nie czekano zbyt długo. Ordynariusz opolski ks. bp Franciszek Jop 17 sierpnia 1976 r. mianował proboszczem w Kluczborku wicerektora Seminarium Duchownego w Nysie, ks. Jana Bagińskiego. Zdeterminowanie ks. Bagińskiego doprowadziło do tego, że w ciągu kilku lat zakończono budowę kaplicy w Ligocie Górnej. Kościół parafialny został odmalowany, a pokrycie dachowe odremontowane.
Mimo różnego rodzaju trudności stawianych przez władze administracyjne w sprawie terenu pod budowę kościoła, fakt ten zostaje częściowo rozwiązany w roku 1978. 20 stycznia 1978 roku ziemia o powierzchni 3,5715 ha została przekazana przez dotychczasowe właścicielki Marię Dzierżon i Antoninę Kulesa na rzecz siostry zakonnej s.s. Józefitek w Kluczborku - Józefy Uszkowskiej, posiadającej kwalifikacje rolnicze. Kościół w dalszym ciągu nie mógł tej ziemi otrzymać, ponieważ nie posiadał do tego celu żadnych uprawnień. Dopiero zryw robotniczy sierpnia 1980 roku przyspieszył tryb załatwiania powyższej sprawy. Wreszcie na przejęcie wspomnianej ziemi od siostry Józefy Uszkowskiej parafia otrzymała zezwolenie z Urzędu Wojewódzkiego w Opolu 20 czerwca 1981 roku. 
W okresie kiedy załatwiane były formalności przejęcia ziemi pod budowę kościoła od siostry Józefy Uszkowskiej, ks. Jan Bagiński wystąpił do Urzędu Miasta i Gminy w Kluczborku w sprawie wydania informacji o terenie przeznaczonym pod budowę nowego kościoła i obiektów towarzyszących kościołowi. Pismo zaopiniowano pozytywnie w Urzędzie Miasta i Gminy i wysłano do Wojewódzkiego Biura Planowania Przestrzennego w Opolu. Załatwianie tej sprawy trwało długo, dopiero interwencja ks. Jana Bagińskiego pismem z 20 sierpnia 1981 roku dała odpowiedni rezultat.
Przeszło siedem lat trwały starania u władz państwowych o zezwolenie na budowę kościoła w nowo powstającej dzielnicy Kluczborka, rozpoczęte przez ks.Zygmunta Curzydło, a kontynuowane nadal przez jego następcę ks.Jana Bagińskiego. W okresie odnowy o zezwolenie to wystąpili robotnicy „FAMAKU” i PKP Kluczbork zrzeszeni w NSZZ „Solidarność” i zezwolenie na tę budowę wydał wojewoda opolski Tadeusz Musiali decyzją z 6 kwietnia 1981 roku.
17 czerwca 1981 r. parafia Matki Bożej Wspomożenia Wiernych w Kluczborku zwróciła się do Urzędu Wojewódzkiego w Opolu o przekwalifikowanie posiadanych już gruntów rolnych na cele nierolnicze, które miałyby być wydzielone pod budowę kościoła. Wystąpienie to zostało pozytywnie zaopiniowane przez Urząd Miasta i Gminy w Kluczborku 5 października 1981 roku. Na tej podstawie wojewoda opolski wydał decyzję zezwalającą wydzielenie ziemi pod budową kościoła w Kluczborku. Rok później, 25 sierpnia 1982, Urząd Miasta i Gminy w Kluczborku wydał decyzję pozwalającą na budowę kościoła wraz z obiektami towarzyszącymi na terenie położonym przy ulicy XXX - lecia PRL (obecnie Jana Pawła II) w Kluczborku.
Budowa i konsekracja kościoła.
19 października 1982 roku rozpoczęto prace budowlane. Do końca 1982 r. postawiono część murów kanału ogrzewczego opasującego kościół i postawiono mury piwniczne plebanii. 
W I półroczu 1983 roku zakończono budowę kanału grzewczego, zostały postawione fundamenty pod boczne kaplice i salki katechetyczne. Stanęły mury i stropy dla garaży i warsztatów pomocniczych. W stanie surowym wybudowano plebanię wraz z biurami parafialnymi. W II półroczu wzniesiono mury parterowe dla salek katechetycznych i dla zakrystii, stanęły mury bocznych kaplic kościoła, natomiast mury kościoła zostały wyprowadzone do wysokości tych kaplic.
6 listopada 1983 roku nastąpiło wmurowanie kamienia węgielnego. Kamień węgielny został przywieziony z Bazyliki Bożego Grobu w Jerozolimie. 
W grudniu 1984 brygada Augustyna Waliczka i brygada Mariana Polenczyka z „Famaku” wykonały krzyż stalowy o wysokości 10 m, który miał stanąć na wieży budującego się kościoła. 
Po jeszcze kolejnych 3 latach budowa kościoła dobiegła końca. Uroczystość konsekracji kościoła i kanoniczne wprowadzenie proboszcza odbyły się w niedzielę 28 czerwca 1987 roku. W uroczystości tej brało udział, oprócz parafian, 90 kapłanów na czele z konsekratorem ks. biskupem Janem Bagińskim.
Po prawie 5 latach budowy nowo powstałe „osiedle północne” miało swój kościół parafialny pw. Najświętszego Serca Pana Jezusa.
Architektura.
Świątynia została zaprojektowana jako jednoprzestrzenne wnętrze na planie tzw. odwróconego kwadratu, z bocznymi kaplicami po lewej i prawej stronie, o ścianach przedzielonych żelbetonowymi filarami i szkłem.
Zbudowana jest na niewielkim wzniesieniu, wyróżnia się nowoczesną bryłą. Jej fasada jest rozczłonkowana pionowymi żelbetonowymi ryzalitami, stopniowo wznoszącymi się i ułożonymi symetrycznie po obu skrajach głównej osi elewacji, a połączonymi murem ceglanym w górnej, a szkłem w środkowej i dolnej części.
Do kościoła prowadzi trójdzielne wejście główne, nakryte niewielkim zadaszeniem wspartym na dwóch kwadratowych słupach. Powyżej na czołowym ryzalicie zakończonym szczytem, jest płaskorzeźba przedstawiająca wizerunek Chrystusa z Całunu Turyńskiego, a wykonana przez artystę plastyka Piotra Grzegorka.
Nad bryłą świątyni góruje, wzniesiona w tylnej części budynku, wieża kościelna o wysokości ponad 26 metrów, z ażurowym szczytem mieszczącym dzwony, a zwieńczonym stalowym krzyżem o wysokości 10 m.
Z obu stron do głównej części przylegają niższe o połowę „skrzydła” bocznych kaplic utworzone z żelbetonowych odcinków muru z wystającymi przyporami, wypełnione dużymi oknami witrażowymi. Lewe skrzydło przechodzi w zabudowania parafialno-katechetyczne, otaczające kościół również od tyłu.
Kościół oddzielony jest od przebiegającej obok ulicy, tarasowo rozłożonym terenem zielonym z nasadzonymi drzewami szpilkowymi i ozdobnymi krzewami, otaczających plac kościelny.
Wnętrze i wyposażenie kościoła.
Prezbiterium.
Prezbiterium osadzone jest na tzw. odwróconym kwadracie, który poszerzony jest o dwie trójkątne kaplice. Na wprost drzwi wejściowych usytuowany jest ołtarz główny, tabernakulum oraz figura Najświętszego Serca Pana Jezusa.
Figura Chrystusa przedstawia postać zawieszoną w przestrzeni. Środek postaci to gładka świetlistość formy „obiecująca ludziom ciepło i nadzieję”.
Tabernakulum otoczone jest białym, marmurowym kręgiem, wewnątrz którego wpisane są jakby wskazówki kompasu. Forma świetlistego krzyża otoczonego kołem sygnalizuje „tajemnicę Odkupienia nas przez Krzyż”. Tabernakulum zaprojektował Zygmunt Brachmański, okrąg marmurowy został wykonany w zakładzie kamieniarskim w Katowicach, zaś samo tabernakulum zostało zrobione w warsztacie Kopycioka w Katowicach.
Mensa ołtarza jest okrągła, o średnicy 2 metrów i jest wykonana z białego marmuru, osadzonego na mosiężnej rzeźbie.
Ambonka znajduje się po prawej stronie ołtarza. Prosta w swoim kształcie, wykonana z białego marmuru, pasująca w stylu do całego wnętrza. Wykonał ją, jak również balaski marmurowe, Marian Kwieciński - kamieniarz z Ligoty Górnej według projektu Zygmunta Brachmańskiego.
Z lewej strony prezbiterium zlokalizowano miejsce, gdzie udziela się sakramentu chrztu - baptysterium. Chrzcielnica została wykonana według projektu śląskiego artysty plastyka - Zygmunta Brachmańskiego (który również zaprojektował całe prezbiterium i wykonał figurę Serca Pana Jezusa). Bloki z granitu cięto w zakładzie p. Mariana Kwiecińskiego w Ligocie Górnej. Naczynie mosiężnej chrzcielnicy w kształcie kuli wykonano w pracowni metaloplastyki Kopycioka w Katowicach. Górna połowa zwieńczona jest falą symbolizującą rzekę Jordan.
Figura Matki Bożej stanęła w kościele 13 października 2002 roku. Została przywieziona z Portugalii. Wykonana jest z drzewa cedrowego, ma 140 centymetrów wysokości.
Kaplica Matki Bożej.
Wnętrze kaplicy zostało zaprojektowane przez artystę plastyka z Katowic - Zygmunta Brachmańskiego. Obraz Matki Bożej Częstochowskiej namalowała jego żona, również artysta plastyk. Został on umieszczony w ozdobnej ramie złoconej, a także specjalnie przygotowanym narożniku z wypustem ze ściany.
W kaplicy został umieszczony stół ołtarzowy i ambonka, wykonane przez Henryka Hawrota.
Obok obrazu umieszczono w osobnej gablotce medale, które kombatanci wojenni otrzymali za walkę o wolność ojczyzny. Z inicjatywy żołnierzy Światowego Związku Armii Krajowej został ufundowany wiszący tu obraz św. Maksymiliana Marii Kolbego.
Witraże.
Witraże zamontowano we wszystkich oknach kościoła.
Po prawej i lewej stronie figury Pana Jezusa znajdują się witraże przedstawiające dwunastu apostołów. W oknach, nad stacjami drogi krzyżowej, umieszczone są witraże przedstawiające motyw roślinny. Nad kaplicą Matki Bożej zobaczyć można witraże z wizerunkami św. Łukasza, św. Marka i św. Józefa oraz św. Anny i św. Teresy Benedykty od Krzyża. Kaplica Matki Bożej ozdobiona jest witrażami przedstawiającymi tajemnice różańcowe. Nad kaplicą spowiedzi widnieją witraże św. Pawła, św. Franciszka, św.Antoniego z Padwy, św.Jadwigi Królowej i św.Faustyny Kowalskiej. W kaplicy spowiedzi zobaczyć możemy witraże przedstawiające tajemnice bolesne oraz witraż przedstawiający złożenie do grobu Pana Jezusa. W oknie nad wejściem bocznym jest witraż z uśmiechniętą twarzą św. Ojca Pio.
Organy.
Początkowo w 1987 roku zakupiono tzw. fisharmonię czyli organy Hamonda.
Właściwy instrument został sprowadzony z Niemiec w 1992 roku. Stało się to za sprawą Franciszka Fűcknera, mieszkańca Niemiec. W kościele zostały zainstalowane organy „Boehm Sacral 4000”. Koszt organów wyniósł wówczas 26,5 tys. marek (w czasie kupowania organów w Niemczech obowiązywała jeszcze marka niemiecka).
Na przełomie jesieni i zimy 2008 roku, po 16 latach użytkowania nastąpiła awaria instrumentu. Kościół został wyposażony w nowy instrument Praeludium V D firmy Ahlborn Orgel wraz z prospektem piszczałkowym za cenę 80 tys. złotych. Posiada on trzy manuały, pedał nożny, 48 głosów, każdy w trzech barwach. Instrument stanął na chórze z końcem stycznia 2009 roku. 
Dzwony.
Na kościelnej wieży wiszą 4 dzwony.
Nawa.
Nawa to środkowa część kościoła łącząca przedsionek z prezbiterium. Drewniane ławki zaprojektował Zygmunt Brachmański, a wykonała je firma z Rybnika. Natomiast te, które stoją w obu kaplicach, są autorstwa Henryka Hawrota.

</doc>
<doc id="2786334" url="https://pl.wikipedia.org/wiki?curid=2786334" title="Starogr.">
Starogr.



</doc>
<doc id="2786336" url="https://pl.wikipedia.org/wiki?curid=2786336" title="Geoff Thomas">
Geoff Thomas

Geoff Thomas (ur. 5 sierpnia 1964 w Manchesterze, Anglia) – angielski piłkarz, który występował na pozycji pomocnika. W latach 1991–1992 rozegrał 9 spotkań w reprezentacji Anglii.
Thomas karierę rozpoczynał w drużynie Rochdale. Kolejnym jego klubem był zespół Crewe Alexandra, gdzie pod wodzą menedżera Dario Gradiego jego talent rozwinął się na tyle, że zwrócił na siebie uwagę większych klubów. W czerwcu 1987 roku menedżer Steve Coppell kupił go za 50 000 funtów do Crystal Palace. W swoim pierwszym sezonie w Palace, Thomas został wybrany piłkarzem roku, a w kolejnym pomógł drużynie powrócić do najwyższej klasy rozgrywkowej. W sezonie 1989/90 był kapitanem zespołu, który wystąpił w finale Pucharu Anglii remisując 3-3 w pierwszym meczu oraz przegrywając 0-1 w powtórzonym spotkaniu z Manchesterem United. W następnym sezonie drużyna Palace zajęło 3. miejsce w First Division, co do dzisiaj pozostaje najlepszym wynikiem w historii klubu. Po sześciu latach spędzonych na Selhurst Park, po spadku drużyny z pierwszej ligi, Thomas odszedł za 800 000 funtów do zespołu Wolverhampton Wanderers, w którym występował do roku 1997, jednak trapiony kontuzjami rozegrał w tym czasie jedynie 54 spotkania. W kolejnych latach swojej kariery Geoff Thomas występował w takich klubach jak Nottingham Forest, Barnsley, Notts County. Swój ostatni sezon w wieku 38 lat Thomas rozegrał w klubie, w którym wypromował się w młodości Crewe Alexandra.
W reprezentacji Anglii Thomas zadebiutował 1 maja 1991 w meczu eliminacji Mistrzostw Europy z Turcją w Izmirze..
W 2003 roku u Thomasa zdiagnozowano przewlekłą białaczkę szpikową. Pokonał jednak chorobę, a następnie założył fundację zbierającą pieniądze na rzecz walki z białaczką..
W 2005 roku z okazji 100-lecia Crystal Palace wybrany w głosowaniu kibiców do najlepszej XI w historii klubu.

</doc>
<doc id="2786340" url="https://pl.wikipedia.org/wiki?curid=2786340" title="Polistotrema">
Polistotrema



</doc>
<doc id="2786341" url="https://pl.wikipedia.org/wiki?curid=2786341" title="Homea">
Homea



</doc>
<doc id="2786342" url="https://pl.wikipedia.org/wiki?curid=2786342" title="Hexabranchus">
Hexabranchus



</doc>
<doc id="2786343" url="https://pl.wikipedia.org/wiki?curid=2786343" title="Heptatretus">
Heptatretus



</doc>
<doc id="2786344" url="https://pl.wikipedia.org/wiki?curid=2786344" title="Dodecatrema">
Dodecatrema



</doc>
<doc id="2786345" url="https://pl.wikipedia.org/wiki?curid=2786345" title="Bdellostoma">
Bdellostoma



</doc>
<doc id="2786347" url="https://pl.wikipedia.org/wiki?curid=2786347" title="Tenis stołowy na Letnich Igrzyskach Paraolimpijskich 2012 – klasa 3 indywidualnie mężczyzn">
Tenis stołowy na Letnich Igrzyskach Paraolimpijskich 2012 – klasa 3 indywidualnie mężczyzn

Gra indywidualna mężczyzn - kl. 3 to jedna z konkurencji w tenisie stołowym rozgrywanych podczas Letnich Igrzysk Paraolimpijskich 2012. Tenisiści stołowi rywalizowały w centrum wystawienniczo-konferencyjnym ExCeL.
Do rywalizacji przystąpiło 24 zawodników, podzielonych na osiem grup. W każdej z nich zmagania toczyły się systemem kołowym (tj. każdy z każdym, po jednym meczu). Zwycięzcy grup awansowali do ćwierćfinałów. Od tego etapu pojedynki odbywały się systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy). 
Harmonogram zawodów.
Zawody miały miejsce pomiędzy 30 sierpnia a 2 września.

</doc>
<doc id="2786353" url="https://pl.wikipedia.org/wiki?curid=2786353" title="Ryszard Skupin">
Ryszard Skupin

Ryszard Skupin (ur. 1930 we Francji, zm. 2 października 2005 w Poznaniu) – polski malarz i rzeźbiarz, twórca pomników.
Życie.
Dyplom uzyskał na Państwowej Wyższej Szkole Sztuk Plastycznych w Poznaniu w 1955. Brał udział w wystawach w Polsce i za granicą (Paryż). Odbywał podróże artystyczne do Francji, Szwecji, Jugosławii i Hiszpanii. Otrzymał stypendium od rządu Francji na Akademii Sztuk Pięknych w Marsylii.
Miejscem pochówku jest cmentarz na Smochowicach w Poznaniu.

</doc>
<doc id="2786354" url="https://pl.wikipedia.org/wiki?curid=2786354" title="Norm Breyfogle">
Norm Breyfogle

Norm Breyfogle', właśc. Norman Keith Breyfogle (ur. 27 lutego 1960 w Iowa City, zm. 24 września 2018 w Houghton) – amerykański rysownik komiksowy, ilustrujący m.in. przygody Batmana.
Życiorys.
W czasie studiów na Northern Michigan University (kierunek: malarstwo i grafika) pracował jako ilustrator. Pierwszą pracą Breyfogle’a po ukończeniu college’u było przygotowywanie szkiców i ilustracji technicznych do podręcznika szkoleniowego wahadłowców dla United Space Boosters.
Jako twórca komiksów zaczynał od mniejszych prac dla DC, Eclipse, First Comics i Marvela. Potem przez sześć lat (1987–1993) był rysownikiem zeszytów o przygodach Batmana wydawanych przez DC Comics, jego prace ukazywały się w ramach serii "Detective Comics", "Batman" oraz "Shadow of the Bat". Współpracował wówczas głównie ze scenarzystą Alanem Grantem. Był także autorem tzw. „one-shotów”, pojedynczych albumów komiksowych ukazujących się poza serią, m.in. "" (do scenariusza ) oraz "Batman: Birth of the Demon" (scenariusz Dennis O’Neil). Był współtwórcą takich postaci, jak Brzuchomówca, Szczurołap, Anarky, Mr Zsasz i Jeremiasz Arkham, odpowiadał także za redesign stroju Robina. Na rynku polskim komiksy z rysunkami Breyfogle’a ukazywały się w ramach serii Batman wydawanej przez TM-Semic (lata 1991–1995).
W kolejnych latach pracował m.in. dla Speakeasy Comics, Marcosia Comis, tworzył także grafikę reklamową i użytkową m.in. dla Nike czy Süddeutsche Zeitung. Dla Archie Comics pracował także nad "Archie loves Betty" i "Archie loves Veronica".
W roku 2010 artysta odwiedził Polskę. Był gościem specjalnym na Międzynarodowym Festiwalu Komiksu i Gier w Łodzi.
Zakończenie kariery.
W grudniu 2014, Breyfogle przeżył udar, którego skutkiem był paraliż lewej strony ciała. Jako mańkut utracił zdolność do dalszej pracy zawodowej jako artysta.
Zmarł 24 września 2018 w Houghton w stanie Michigan.

</doc>
<doc id="2786355" url="https://pl.wikipedia.org/wiki?curid=2786355" title="Yoni Ninahuaman">
Yoni Ninahuaman



</doc>
<doc id="2786357" url="https://pl.wikipedia.org/wiki?curid=2786357" title="Wszystko przed nami">
Wszystko przed nami

Wszystko przed nami – polski serial obyczajowy w reżyserii Piotra Wereśniaka, emitowany na antenie TVP1 od 24 września 2012 do 23 kwietnia 2013.
Produkcja nagrywana była w Lublinie, Mediolanie i Warszawie.
Z powodu niezadowalającej oglądalności serialu (wynoszącej 1,4 mln widzów), nadawca postanowił nie przedłużać go o kolejną serię.
Fabuła.
Bohaterami byli młodzi ludzie, których sytuacja zmusiła do opuszczenia Mediolanu i powrotu do Lublina. Tu razem otworzyli firmę „Dobry adres”. Początkowo serial miał nazywać się „Mały Londyn”, później „Dobry adres”, jednak zdecydowano, że będzie się nazywał „Wszystko przed nami”. Ponadto bohaterowie początkowo do Lublina mieli wrócić z Londynu (Wielka Brytania), jednak wybrano Mediolan (Włochy).

</doc>
<doc id="2786358" url="https://pl.wikipedia.org/wiki?curid=2786358" title="Hotel Kaiserhoff w Sopocie">
Hotel Kaiserhoff w Sopocie

Hotel Kaiserhoff – dawny hotel w Sopocie przy ówczesnej "Seestrasse" 23, późniejszej ul. Monte Cassino 39.
Budynek powstał w 1901 roku w miejscu zbudowanego w latach 1830-1831 najstarszego hotelu w Sopocie (określanego w literaturze jako "Hotel de Zopot" lub "Kreiss Hotel" – od nazwiska inwestora Jeana Georges'a Kreissa).
Po II wojnie światowej hotel pełni rolę domu mieszkalnego.

</doc>
<doc id="2786359" url="https://pl.wikipedia.org/wiki?curid=2786359" title="Proedros">
Proedros

Proedros (grecki: πρόεδρος, "prezydent") to bizantyjski tytuł przyznawany wysokiej rangi urzędnikom dworskim i kościelnym od około X do XII wieku. Tytuł był również nadawany kobietom, nazywano je wówczas "proedrissa" (προέδρισσα).
Tytuł dworski.
Pierwsza wzmianka o tytule pochodzi z X wieku. Został on po raz pierwszy nadany w latach 60. X wieku przez cesarza Nicefora II Fokasa a otrzymał go Bazyli Lekapen, eunuch z tytułem parakoimōmenosa. Proedros znajdował się dość wysoko w hierarchii dworskiej, zaraz po zostē patrikia a przed magistrosem. Był to wówczas najwyższy tytuł jaki mógł otrzymać na bizantyjskim dworze mężczyzna nie pochodzący z rodziny cesarskiej. Początkowo, do połowi XI wieku nadawano go tylko eunuchom i dbano o to aby nie otrzymywało go zbyt wiele osób. Od połowy XI stulecia zaczęto go przyznawać także arystokratom i to dosyć powszechnie. Posiadanie tytułu proedrosa było niezbędne aby obejmować wysokie urzędy, na przykład zostać przewodniczącym senatu (ὁ πρόεδρος τῆς συγκλήτου). W wyniku częstego nadawania tytułu stracił on na atrakcyjności i dwór cesarski wprowadził nowy tytuł "prōtoproedros" (πρωτοπρόεδρος) czyli "pierwszy proedros", aby rozróżnić w ten sposób bardziej zasłużonych i znaczniejszych dostojników.
Tytuł proedrosa, podobnie ja wiele innych, zanikł w czasie panowania Komnenenów, którzy stworzyli swoją hierarchię. Od końca XII wieku tytuł całkowicie znika ze źródeł
Według opisu Konstantyna VII Porfirogenety osoba nosząca tytuł proedrosa miała prawo do noszenia czerwonej tuniki, wyszywanej złotymi nićmi, pas inkrustowany drogimi kamieniami i biały płaszcz przecięty złotymi pasami, udekorowany liśćmi bluszczu.
Tytuł kościelny.
Mianem proedrosów określano często biskupów z racji faktu iż byli przywódcami lokalnego kleru. Czasem nazywano tak także metropolitów. W XIII wieku określenie to zmieniło znaczenie i było stosowane tylko w stosunku do biskupów którzy posiadali pod swoją jurysdykcją wakujące biskupstwa. Biskupi ci zarządzali wprawdzie daną diecezją jakby należała do nich ale nigdy nie uznawano ich oficjalnie.

</doc>
<doc id="2786361" url="https://pl.wikipedia.org/wiki?curid=2786361" title="Nowa Zelandia na Zimowych Igrzyskach Olimpijskich 1994">
Nowa Zelandia na Zimowych Igrzyskach Olimpijskich 1994

Nowozelandzka reprezentacja na Zimowych Igrzyskach Olimpijskich 1994 liczyła siedmiu sportowców – dwie kobiety i pięciu mężczyzn – którzy wystąpili w dwóch z dwunastu rozegranych dyscyplin. Chorążym reprezentacji był występujący w short tracku Tony Smith.
Najstarszym zawodnikiem reprezentacji był trzydziestoczteroletni łyżwiarz Tony Smith, najmłodszą zaś niespełna osiemnastoletnia narciarka alpejska Claudia Riegler. Była ona jednocześnie jedyną debiutantką na zawodach tej rangi, Simon Wi Rutene występował po raz czwarty, dla pozostałych zawodników natomiast były to drugie zimowe igrzyska. Dodatkowo Chris Nicholson został trzykrotnym olimpijczykiem, wystąpił bowiem w kolarskim wyścigu drużynowym na czas podczas letnich igrzysk w Barcelonie.
Nowozelandzki Komitet Olimpijski, powstały w 1911 roku i uznany przez MKOl w roku 1919, po raz pierwszy wysłał zawodników na zimowe igrzyska w 1952 roku, następnie w roku 1960, a od 1968 roku sportowcy z tego kraju regularnie uczestniczą w tych zawodach. Igrzyska w Lillehammer były zatem dziesiątym startem Nowozelandczyków – w poprzednich dziewięciu występach reprezentanci tego kraju zdobyli jeden medal. Autorką tego osiągnięcia była Annelise Coberger, która dwa lata wcześniej, w Albertville, zdobyła w slalomie historyczny srebrny medal zimowych igrzysk olimpijskich dla Nowej Zelandii.
Statystyki według dyscyplin.
Spośród dwunastu dyscyplin sportowych, które Międzynarodowy Komitet Olimpijski włączył do kalendarza igrzysk, reprezentacja Nowej Zelandii wzięła udział w dwóch. Najliczniejszą reprezentację kraj ten wystawił w short tracku, gdzie wystąpiło czterech zawodników.
Konkurencje.
Narciarstwo alpejskie.
Nową Zelandię w narciarstwie alpejskim reprezentowało troje zawodników – jeden mężczyzna i dwie kobiety. Wystąpili oni w czterech z pięciu konkurencji zaliczając łącznie sześć startów.
Simon Wi Rutene, dla którego były to już czwarte igrzyska, wystartował w czterech konkurencjach. W kombinacji alpejskiej, której sześć lat wcześniej nie ukończył, zajął ostatecznie 20. miejsce – plasując się 14 lutego na 39. pozycji w zjeździe, a dzień później na 20. i 17. w dwóch przejazdach slalomowych. Pozostałych trzech konkurencji – supergiganta, slalomu giganta oraz slalomu – rozegranych odpowiednio 17, 23 i 27 lutego – nie ukończył. W konkurencjach tych zwyciężyli Lasse Kjus, dwukrotnie Markus Wasmeier oraz Thomas Stangassinger.
Obydwie reprezentantki Nowej Zelandii zaprezentowały się w żeńskim slalomie 26 lutego. Zarówno broniąca tytułu wicemistrzowskiego Annelise Coberger, jak i debiutująca Claudia Riegler nie ukończyły swoich przejazdów. Triumfatorką tej konkurencji została Vreni Schneider.
Short track.
Nową Zelandię w tej dyscyplinie reprezentowało czterech sportowców. Nowozelandzcy zawodnicy wystartowali we wszystkich trzech rozegranych wówczas męskich konkurencjach – cała czwórka w rywalizacji sztafet na 5000 metrów oraz trzech z nich w biegach na 500 i 1000 metrów.
Michael McMillen, Andrew Nicholson oraz Chris Nicholson wystartowali w obu konkurencjach indywidualnych. W zawodach na 1000 metrów rozegranych 22 lutego wszyscy trzej zajęli ostatnie miejsca w swoich wyścigach eliminacyjnych zajmując ostatecznie miejsca 25, 27 i 28. Tytuł mistrzowski sprzed dwóch lat obronił Koreańczyk Kim Ki-hoon. Również dwa dni później, w wyścigu na 500 metrów, zawodnicy ci odpadli w pierwszej rundzie, plasując się odpowiednio na miejscach 18, 28 i 29 w klasyfikacji końcowej. Zwyciężył natomiast Koreańczyk Chae Ji-hoon.
W rozegranym 24 lutego półfinale sztafet na 5000 metrów Nowozelandczycy zajęli ostatnie, czwarte miejsce. W finale B, który odbył się dwa dni później, zostali zaś zdyskwalifikowani i ostatecznie sklasyfikowani na ósmym miejscu zawodów, w których zwyciężył zespół Włoch.

</doc>
<doc id="2786365" url="https://pl.wikipedia.org/wiki?curid=2786365" title="Erythrichthys">
Erythrichthys



</doc>
<doc id="2786379" url="https://pl.wikipedia.org/wiki?curid=2786379" title="Sieradzan">
Sieradzan

osoby o nazwisku "Sieradzan":

</doc>
<doc id="2786380" url="https://pl.wikipedia.org/wiki?curid=2786380" title="Sieradzan (nazwisko)">
Sieradzan (nazwisko)

Sieradzan - polskie nazwisko. Nosi je w Polsce około tysiąca osób.
 Najwięcej w Warszawie i w powiecie grójeckim (powyżej 100 osób). W powiecie sieradzkim zameldowanych jest około 20 osób o tym nazwisku.

</doc>
<doc id="2786386" url="https://pl.wikipedia.org/wiki?curid=2786386" title="2012 Japanese Grand Prix">
2012 Japanese Grand Prix



</doc>
<doc id="2786387" url="https://pl.wikipedia.org/wiki?curid=2786387" title="Eptatretus hexatrema">
Eptatretus hexatrema

Eptatretus hexatrema – gatunek bezżuchwowca z rodziny śluzicowatych (Myxinidae).
Zasięg występowania.
Występuje w płd.-wsch. Atlantyku, u wybrzeży Afryki Południowej od miasta Walvis Bay w Namibii na północy po Durban w Południowej Afryce na południu. 
Cechy morfologiczne.
Dorasta do 80 cm długości całkowitej.
Biologia i ekologia.
Spotykana na głębokości 10-400 m (zwykle 10-45 m) nad dnem mulistym.
Żywi się padłymi lub osłabionymi rybami.

</doc>
<doc id="2786388" url="https://pl.wikipedia.org/wiki?curid=2786388" title="Malaysian Open, Kuala Lumpur 2012">
Malaysian Open, Kuala Lumpur 2012

Malaysian Open, Kuala Lumpur 2012 – tenisowy turniej ATP z cyklu Malaysian Open, Kuala Lumpur rozgrywany w dniach 24–30 września 2012 roku w Kuala Lumpur na kortach twardych w hali o puli nagród 850 000 dolarów amerykańskich.

</doc>
<doc id="2786389" url="https://pl.wikipedia.org/wiki?curid=2786389" title="George Swinton Legaré">
George Swinton Legaré

George Swinton Legaré (ur. 11 listopada 1869 w Rockville, hrabstwo Charleston, Karolina Południowa, zm. 31 stycznia 1913 w Charleston) – amerykański polityk, członek Izby Reprezentantów z ramienia Partii Demokratycznej.
Po studiach na University of South Carolina i Georgetown University Law School zdobył przygotowanie do zawodu prawnika i praktykował w Charleston. Od marca 1903 zasiadał w Izbie Reprezentantów jako demokrata. Wybierany był na kolejne kadencje sześć razy z rzędu, zmarł jednak 31 stycznia 1913, tuż przed upływem 62. kadencji Kongresu, i nie zdążył objąć ponownie mandatu. Został pochowany na cmentarzu Magnolia w Charleston.

</doc>
<doc id="2786391" url="https://pl.wikipedia.org/wiki?curid=2786391" title="David A. Levy">
David A. Levy

David A. Levy (ur. 18 grudnia 1953 w hrabstwie Johnson, Indiana) – amerykański polityk, członek Izby Reprezentantów, republikanin.
Na Hofstra University w Hempstead uzyskał bakalaureat (1973) i doktorat (1979) z prawa. Od 1980 prowadził praktykę prawniczą w Hempstead. W latach 1989–1993 był członkiem rady miejskiej Hempstead. W 1992 został wybrany do Izby Reprezentantów z ramienia Partii Republikańskiej, zasiadał w Kongresie od 3 stycznia 1993 do 3 stycznia 1995 jako przedstawiciel stanu Nowy Jork. W 1994 bez powodzenia ubiegał się o nominację partyjną do walki o drugą kadencję.

</doc>
<doc id="2786392" url="https://pl.wikipedia.org/wiki?curid=2786392" title="Przygoda arabska">
Przygoda arabska

Przygoda arabska (ang. "Arabian Adventure") – film fantasy produkcji brytyjskiej z 1979 roku.
Treść.
Kalif Alquazar sprawuje bezwzględne rządy w mieście Jadur, posługując się czarną magią. W magicznym Lustrze Księżyca może zobaczyć każde wydarzenie, które ukazuje mu uwięziona w zwierciadle jego własna dusza. W ten sposób jest w stanie udaremnić każdy bunt mieszkańców. Pewnego dnia do pałacu kalifa przybywa z Bagdadu książę Hasan, który pragnie poślubić pasierbicę Alquazara, Zuleirę. Alquazar przyrzeka Hasanowi rękę księżniczki, jeśli ten zdobędzie różę z Elilu - magiczny kwiat dający posiadaczowi moc. Hasan wyrusza na poszukiwanie. Towarzyszy mu Khasim, szpieg kalifa. W tym samym czasie ubogi chłopiec Majeed ofiarowuje spotkanej żebraczce swoje jedyne pożywienie: brzoskwinię. Wówczas pestka owocu zamienia się w ogromny szafir, a żebraczka w piękną kobietę - dobrego dżina Vahishtę, zaklętą w szafirze. Wkrótce Majeed spotyka Hasana i Khasima...

</doc>
<doc id="2786393" url="https://pl.wikipedia.org/wiki?curid=2786393" title="Arabska przygoda">
Arabska przygoda



</doc>
<doc id="2786395" url="https://pl.wikipedia.org/wiki?curid=2786395" title="Howhannes Gabuzjan">
Howhannes Gabuzjan

Howhannes Gabuzjan (orm.: Հովհաննես Գաբուզյան; ur. 19 maja 1995) – ormiański szachista, arcymistrz od 2012 roku.
Kariera szachowa.
Wielokrotnie reprezentował barwy Armenii na mistrzostwach świata i Europy juniorów w różnych kategoriach wiekowych, zdobywając cztery srebrne medale (Albena 2011 – ME do 16 lat, Praga 2012 – ME do 18 lat, Maribor 2012 – MŚ do 18 lat, Budva 2013 – ME do 18 lat). Dwukrotnie uczestniczył w szachowych olimpiadach juniorów do 16 lat, zdobywając cztery medale: dwa złote (2010 – wspólnie z drużyną oraz za indywidualny wynik na III szachownicy) oraz srebrny i brązowy (oba w 2011 – srebrny wspólnie z drużyną, brązowy za indywidualny wynik na II szachownicy). Był też wielokrotnym medalistą mistrzostw Armenii juniorów, m.in. trzykrotnie złotym, w latach 2009 (do 14 lat), 2010 (do 16 lat) i 2011 (do 16 lat).
Normy na tytuł arcymistrza wypełnił w 2012 r. podczas mistrzostw Europy w Płowdiwie oraz w Albenie. W 2014 r. zwyciężył w otwartym turnieju w Warnie oraz zdobył tytuł indywidualnego mistrza Armenii.
Najwyższy ranking w dotychczasowej karierze osiągnął 1 maja 2016 r., z wynikiem 2620 punktów.

</doc>
<doc id="2786399" url="https://pl.wikipedia.org/wiki?curid=2786399" title="Kamelonka (Zajezierze)">
Kamelonka (Zajezierze)



</doc>
<doc id="2786401" url="https://pl.wikipedia.org/wiki?curid=2786401" title="Wilhelm von Kaulbach">
Wilhelm von Kaulbach

Wilhelm von Kaulbach (ur. 15 października 1805 w Bad Arolsen, zm. 7 kwietnia 1874 w Monachium) – malarz niemiecki, twórca wielkoformatowych obrazów o treści historycznej i literackiej.
Życiorys.
Był synem wędrownego jubilera i wytwórcy pieczęci. Uczył się rysunku najpierw u swojego ojca, od roku 1822 studiował na Akademii Sztuk Pięknych w Düsseldorfie u Petera von Corneliusa. Wraz z nim przeniósł się w roku 1826 do Monachium, gdzie współpracował przy freskach w monachijskich pałacach. W latach 1834-1837 na zlecenie Atanazego Raczyńskiego wykonał historyczny obraz „Bitwa Hunów” który przyniósł mu sławę i w roku 1837 nominację na malarza nadwornego króla Ludwika I Wittelsbacha. 
Kaulbach został wkrótce jednym z najsławniejszych malarzy swoich czasów. Na zamówienie króla Ludwika I Wittelsbacha stworzył obraz „Zburzenie Jerozolimy” oraz liczne freski na sufitach i ścianach pałaców, utrzymane w stylu Petera von Corneliusa. Na zlecenie króla Fryderyka Wilhelma IV Pruskiego w latach 1845-1865 wykonał dekorację malarską klatki schodowej w Nowym Muzeum w Berlinie. W latach 1838-1839 podczas pobytu w Rzymie podpisał z wydawcą Cotta w Stuttgarcie umowę na ilustracje do „Reinecke Lis” Goethego. Stworzył też ilustracje do innych dzieł klasycznej literatury światowej. Portret Maksymiliana II Habsburga w roli wielkiego mistrza orderu św. Huberta oraz ołówkowy szkic do portretu Loli Montez przyniosły mu sławę portrecisty. 
W roku 1849 został mianowany dyrektorem Akademii Sztuk Pięknych w Monachium. Został członkiem Akademii Sztuk w Berlinie, Dreźnie i Brukseli, w roku 1866 nadano mu stan szlachecki. 
Zmarł podczas epidemii cholery w Monachium. Został pochowany na Starym Cmentarzu Południowym w Monachium.
Wilhelm von Kaulbach stał się protoplastą rodziny malarzy, do której należeli jego syn Hermann von Kaulbach (1846–1909) oraz jego kuzyn Friedrich Kaulbach (1822–1903) i syn Friedricha Friedrich August von Kaulbach (1850–1920).

</doc>
<doc id="2786413" url="https://pl.wikipedia.org/wiki?curid=2786413" title="IT">
IT



</doc>
<doc id="2786414" url="https://pl.wikipedia.org/wiki?curid=2786414" title="Henri Dirickx">
Henri Dirickx

Henri Dirickx (ur. 7 lipca 1927 w Duffel, zm. 4 lipca 2018) – belgijski piłkarz grający na pozycji obrońcy. W swojej karierze rozegrał 29 meczów w reprezentacji Belgii i strzelił w nich 1 gola.
Kariera klubowa.
Całą swoją karierę piłkarską Dirickx spędził w klubie Royale Union Saint-Gilloise. W jego barwach zadebiutował w sezonie 1951/1952 w pierwszej lidze belgijskiej. Wraz z Saint-Gilloise nie osiągnął znaczących sukcesów. W 1969 roku zakończył karierę w wieku 42 lat. Grał też w Racing de Jette i Ixelles SC.
Kariera reprezentacyjna.
W reprezentacji Belgii Dirickx zadebiutował 24 lutego 1952 w wygranym 2:0 towarzyskim meczu z Włochami, rozegranym w Brukseli. W 1954 roku został powołany do kadry Belgii na mistrzostwa świata w Szwajcarii. Na nich był rezerwowym i nie rozegrał żadnego spotkania. Od 1952 do 1960 roku rozegrał w kadrze narodowej 30 meczów i strzelił w nich 1 gola.

</doc>
<doc id="2786415" url="https://pl.wikipedia.org/wiki?curid=2786415" title="Bugala">
Bugala

Bugala – druga pod względem wielkości wyspa na Jeziorze Wiktorii (po Ukerewe), należąca do Ugandy. Zajmuje powierzchnię 275 km2. Położona jest w północno-zachodniej części jeziora i należy do grupy Wysp Seeese w dystrykcie Kalangala. Głównym miastem jest Kalangala.

</doc>
<doc id="2786417" url="https://pl.wikipedia.org/wiki?curid=2786417" title="Phaéton">
Phaéton



</doc>
<doc id="2786421" url="https://pl.wikipedia.org/wiki?curid=2786421" title="IFFD">
IFFD



</doc>
<doc id="2786422" url="https://pl.wikipedia.org/wiki?curid=2786422" title="Robert Van Kerkhoven">
Robert Van Kerkhoven

Robert Van Kerkhoven (ur. 1 października 1924 w Molenbeek-Saint-Jean, zm. 18 czerwca 2017) – belgijski piłkarz grający na pozycji pomocnika. W swojej karierze rozegrał 9 meczów w reprezentacji Belgii i strzelił w nich 1 gola.
Kariera klubowa.
Całą swoją karierę piłkarską Van Kerkhoven spędził w klubie Daring Club de Bruxelles. W jego barwach zadebiutował w sezonie 1949/1950 w pierwszej lidze belgijskiej. W sezonach 1954/1955 i 1958/1959 wygrywał z Daring rozgrywki drugiej ligi. W 1963 roku zakończył karierę w wieku 39 lat.
Kariera reprezentacyjna.
W reprezentacji Belgii Van Kerkhoven zadebiutował 14 października 1951 roku w przegranym 1:8 towarzyskim meczu z Austrią, rozegranym w Brukseli. W 1954 roku został powołany do kadry Belgii na mistrzostwa świata w Szwajcarii. Na nich był rezerwowym i nie rozegrał żadnego spotkania. Od 1951 do 1956 roku rozegrał w kadrze narodowej 9 meczów i strzelił w nich 1 gola.

</doc>
<doc id="2786426" url="https://pl.wikipedia.org/wiki?curid=2786426" title="PayUp">
PayUp



</doc>
<doc id="2786428" url="https://pl.wikipedia.org/wiki?curid=2786428" title="Lista chorążych reprezentacji Portoryka na igrzyskach olimpijskich">
Lista chorążych reprezentacji Portoryka na igrzyskach olimpijskich

Lista chorążych reprezentacji Portoryka na igrzyskach olimpijskich – lista zawodników i zawodniczek reprezentacji Portoryka, którzy podczas ceremonii otwarcia nowożytnych igrzysk olimpijskich nieśli flagę Portoryka.

</doc>
<doc id="2786431" url="https://pl.wikipedia.org/wiki?curid=2786431" title="(7757) Kameya">
(7757) Kameya

(7757) Kameya – planetoida z pasa głównego asteroid okrążająca Słońce w ciągu 3,48 lat w średniej odległości 2,29 j.a. Odkryła ją 22 maja 1990 roku Eleanor Helin w Obserwatorium Palomar. Nazwa planetoidy pochodzi od Osamu Kameya (ur. 1956) – radioastronoma z National Astronomical Observatory of Japan.

</doc>
<doc id="2786434" url="https://pl.wikipedia.org/wiki?curid=2786434" title="Typ 95 Kurogane">
Typ 95 Kurogane

Typ 95 Kurogane – japoński wojskowy terenowy samochód rozpoznawczy z okresu II wojny światowej.
Niewielka masa pojazdu i rozstaw osi oraz duże opony dawały samochodowi bardzo dobre właściwości terenowe, natomiast dzięki chłodzonemu powietrzem silnikowi Kurogane mógł być z powodzeniem wykorzystywany w Mandżurii i północnych Chinach, gdzie temperatura często spadała poniżej zera.
Był to jedyny samochód służący w Cesarskiej Armii Japońskiej opracowany od podstaw z myślą o wykorzystaniu do celów wojskowych. Poza nim wykorzystywano pojazdy cywilne, zwykle konstrukcji amerykańskiej. Konieczność posiadania takiego samochodu została dostrzeżona podczas incydentu mukdeńskiego. Produkcja pojazdu rozpoczęła się w 1936 roku, łącznie wyprodukowanych zostało około 4800 egzemplarzy.

</doc>
<doc id="2786435" url="https://pl.wikipedia.org/wiki?curid=2786435" title="Transporter opancerzony Ka-Tsu">
Transporter opancerzony Ka-Tsu



</doc>
<doc id="2786436" url="https://pl.wikipedia.org/wiki?curid=2786436" title="Göran Malmqvist">
Göran Malmqvist

Nils Göran David Malmqvist (ur. 6 czerwca 1924 w Jönköping, zm. 17 października 2019) – szwedzki językoznawca, członek Akademii Szwedzkiej, historyk literatury, sinolog i tłumacz.

</doc>
<doc id="2786437" url="https://pl.wikipedia.org/wiki?curid=2786437" title="Konsulting">
Konsulting

Konsulting ( „doradztwo”) – dziedzina zarządzania zajmująca się szeroko pojętym doradzaniem podmiotom gospodarczym, najczęściej dużym organizacjom. Osoba pracująca w konsultingu to konsultant.
Definicja.
Konsulting to szeroka gama usług, od definiowania strategii firmy poprzez reorganizację (restrukturyzację) przedsiębiorstwa i zarządzanie finansowe, aż po zarządzanie kapitałem ludzkim oraz projektowanie i wdrażanie rozwiązań informatycznych (tzw. konsulting informatyczny).
W 2019 największą firmą doradczą na świecie pod względem przychodów było Accenture.

</doc>
<doc id="2786440" url="https://pl.wikipedia.org/wiki?curid=2786440" title="Eschmeyer nexus">
Eschmeyer nexus

Eschmeyer nexus – endemiczny gatunek małej, morskiej ryby z rzędu skorpenokształtnych (Scorpaeniformes). Jedyny przedstawiciel rodzaju "Eschmeyer" oraz jedyny przedstawiciel rodziny Eschmeyeridae.
Gatunek ten nazwany został na cześć amerykańskiego taksonoma i ichtiologa Williama Eschmeyera.
Występowanie.
Zasiedla tropikalne wody zachodniego Pacyfiku Oceania w Archipelagu wysp Fidżi w okolicy wyspy Ono-i-Lau, gdzie przebywa w strefie do 50 m głębokości.
Dorasta do 4 cm długości.

</doc>
<doc id="2786441" url="https://pl.wikipedia.org/wiki?curid=2786441" title="Eschmeyeridae">
Eschmeyeridae



</doc>
<doc id="2786442" url="https://pl.wikipedia.org/wiki?curid=2786442" title="Eschmeyer">
Eschmeyer



</doc>
<doc id="2786444" url="https://pl.wikipedia.org/wiki?curid=2786444" title="Knut Ahnlund">
Knut Ahnlund

Knut Emil Ahnlund (ur. 24 maja 1923 w Sztokholmie, zm. 28 listopada 2012 tamże) – szwedzki historyk literatury, pisarz, członek Akademii Szwedzkiej. Nieaktywny od 2005 roku w następstwie protestu przeciwko werdyktowi Akademii o przyznaniu nagrody Nobla w dziedzinie literatury dla Elfriede Jelinek.

</doc>
<doc id="2786445" url="https://pl.wikipedia.org/wiki?curid=2786445" title="Silke-Beate Knoll">
Silke-Beate Knoll

Silke-Beate Knoll (ur. 21 lutego 1967 w Rottweilu) – niemiecka lekkoatletka specjalizująca się w biegach sprinterskich, trzykrotna uczestniczka letnich igrzysk olimpijskich (Seul 1988, Barcelona 1992, Atlanta 1996). W czasie swojej kariery reprezentowała również Republikę Federalną Niemiec.

</doc>
<doc id="2786446" url="https://pl.wikipedia.org/wiki?curid=2786446" title="Silke Knoll">
Silke Knoll



</doc>
<doc id="2786447" url="https://pl.wikipedia.org/wiki?curid=2786447" title="Darryl Neighbour">
Darryl Neighbour

Darryl Neighbour (ur. 21 lipca 1948 w Beaver Lodge) – kanadyjski niepełnosprawny curler, mistrz paraolimpijski z Vancouver 2010.
Neighbour w curling gra od 2002. W mistrzostwach świata brał udział czterokrotnie, pierwszy raz w 2008. Zagrywał ostatnie kamienie w ekipie Gerry'ego Austgardena. Kanadyjczycy uplasowali się na 4. miejscu przegrywając wcześniej trzy mecze w fazie finałowej. W MŚ 2009 zespół z Kolumbii Brytyjskiej w półfinale pokonał 10:4 Niemców (Jens Jäger). W finale wynikiem 9:2 triumfował nad Szwedami (Jalle Jungnell).
Kanada była gospodarzem Zimowych Igrzysk Paraolimpijskich 2010, które miały miejsce w Vancouver. Darryl Neighbour został wybrany do reprezentacji. Kanadyjczycy w Round Robin wygrali siedem meczów z dziewięciu i wygrali tę część rywalizacji. Szwecję (Jalle Jungnell) w meczu półfinałowym ekipa Klonowego Liścia pokonała 10:5. Gospodarze obronili w finale tytuły mistrzów paraolimpijskich z Turynu, 8:7 zwyciężyli nad Koreą Południową (Kim Hak-sung).
W Mistrzostwach Świata 2011 kanadyjski zespół był niepokonany, wygrał 11 meczów, w tym 7:3 spotkanie finałowe przeciwko Szkocji (Aileen Neilson). Rok później Darryl został kapitanem zespołu, który nie prezentował już tak dobrej formy i uplasował się na 7. miejscu.
Życie prywatne.
Na wózku porusza się od upadku z dachu, który miał miejsce w 2000. Pochodzi z bardzo licznej rodziny, ma siedem sióstr i sześciu braci.

</doc>
<doc id="2786450" url="https://pl.wikipedia.org/wiki?curid=2786450" title="Nicefor II (patriarcha Konstantynopola)">
Nicefor II (patriarcha Konstantynopola)

Nicefor II, gr. Νικηφόρος Β΄, "Nikēforos II" (zm. 1261) – patriarcha Nicei w latach 1260–1261.
Życiorys.
Nicefor był biskupem Efezu. Został patriarchą Nicei po wygnaniu przez cesarza Michała VIII ze stolicy w lutym–marcu 1260 r. patriarchy Arseniusza. Wyborowi Nicefora sprzeciwili się biskupi Sardes i Tesaloniki. Usunięcie Arseniusza doprowadziło do krótkotrwałego rozłamu w Kościele bizantyńskim. Nicefor zmarł w 1261 r., a Michał VIII przywrócił jego poprzednika, po zdobyciu Konstantynopola na stolicę patriarszą.
Za patriarchatu Nicefora II nie odnotowano żadnych istotnych wydarzeń.

</doc>
<doc id="2786452" url="https://pl.wikipedia.org/wiki?curid=2786452" title="Cage Rage">
Cage Rage



</doc>
<doc id="2786455" url="https://pl.wikipedia.org/wiki?curid=2786455" title="Bójka przed Nową Karczmą">
Bójka przed Nową Karczmą

Bójka przed Nową Karczmą lub "Bójka przed Nową Oberżą" (hiszp. "La riña en la Venta Nueva") – obraz olejny hiszpańskiego malarza Francisco Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776–1778, a większość prac ukończył latem 1777 roku. Oprócz "Bójki przed Nową Karczmą" w skład serii wchodziły także: "Parasolka", "Podwieczorek na wsi", "Spacer w Andaluzji", "Pijący", "Tańce w San Antonio de la Florida", "Latawiec", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Goya przedstawił jedną z karczm lub zajazdów typowych dla okolic Madrytu, znanych jako "ventas". Nad wejściem do obiektu widnieje napis "Nowa Karczma". Zatrzymywali się tam głównie podróżujący po okolicy poganiacze i handlarze. W tle widać zarys pasma górskiego przypominający Sierra de Guadarrama. Goście karczmy wywołali bójkę, która została przedstawiona w dynamiczny sposób. Osoby biorące udział w bijatyce pochodzą z różnych regionów Hiszpanii. Woźnica, dwóch stajennych, Murcjanin i czterech poganiaczy kłócą się i biją przed karczmą na skutek waśni wywołanej podczas gry w karty. Murcjanin trzyma jedną osobę za szyję, a drugą za ucho. Jeden z poganiaczy próbuje ich rozdzielić nie widząc, że jemu samemu grozi uderzenie kijem. Dwóch mężczyzn mocuje się na ziemi, z czego jeden gryzie drugiego w ramię. Po lewej stronie woźnica ciska kamień w kierunku bijących się, a w tle za nim zbliża się postać z bronią w ręku. Po prawej stronie właściciel karczmy zbiera pieniądze z porzuconego stołu do gry, a gospodyni krzyczy stojąc w drzwiach karczmy. Obok przyjezdny zsiada z konia trzymając w ręku pistolet. Kilka osób biegnie z daleka, aby pomóc przerwać bójkę. W tle widać drzewa i odłączony wóz.
Goya zdecydował się na scenkę rodzajową zawierającą morał. Gobelin miał wisieć w jadalni książąt, dlatego chociaż scena przedstawia bójkę, nie ma w niej zbyt wiele przemocy czy agresji. Jest to szarpanina, ale nikomu nie dzieje się krzywda, nie ma śladu ran ani krwi. W rzeczywistości takie utarczki mogły być znacznie brutalniejsze i brzemienne w skutkach. Ta scena schlebiała arystokratom i przypominała im o tym, jak bardzo różnili się od prymitywnych niższych klas społecznych. Ten obraz jest również jednym z pierwszych, na których Goya decyduje się na krytykę społeczną, którą będzie w przyszłości rozwijał z coraz większym sarkazmem, tak jak na krytykującym źle dobrane małżeństwa "kartonie" "Wesele".
Historia obrazu.
Na podstawie tego projektu powstały dwa gobeliny: pierwszy w 1779, a drugi w 1801 roku. W 1870 roku obraz został włączony do zbiorów Muzeum Prado. Zachował się również szkic przygotowawczy do tego "kartonu" zatytułowany "Bójka przed Karczmą pod Kogutem" ("Riña en el mesón del gallo") – jak pierwotnie miało się nazywać to dzieło. Na podstawie takich szkiców królewska para zatwierdzała kompozycje, które artysta następnie powiększał do rozmiarów przyszłego gobelinu. Szkic został zakupiony przez Prado w 2002 roku. Pomiędzy obiema kompozycjami różnice są minimalne.

</doc>
<doc id="2786457" url="https://pl.wikipedia.org/wiki?curid=2786457" title="Mascalongus">
Mascalongus



</doc>
<doc id="2786458" url="https://pl.wikipedia.org/wiki?curid=2786458" title="Lucius">
Lucius



</doc>
<doc id="2786459" url="https://pl.wikipedia.org/wiki?curid=2786459" title="Picorellus">
Picorellus



</doc>
<doc id="2786460" url="https://pl.wikipedia.org/wiki?curid=2786460" title="Kenoza">
Kenoza



</doc>
<doc id="2786461" url="https://pl.wikipedia.org/wiki?curid=2786461" title="Gabriele Becker">
Gabriele Becker

Gabriele Becker (ur. 17 sierpnia 1975 w Marburgu) – niemiecka lekkoatletka specjalizująca się w krótkich biegach sprinterskich.

</doc>
<doc id="2786467" url="https://pl.wikipedia.org/wiki?curid=2786467" title="Czarna Wdowa">
Czarna Wdowa

Czarna Wdowa (Natalia Romanova) (Чёрная вдова; 'Chernaya Vdova'; Natasha Romanoff, Nadine Roman, „Nat,” Tsarina, Oktober, Laura Matthers, Nancy Rushman, Black Pearl, Natalia Shostakova, Natuska, Czarina) prawdziwe nazwisko Natalia „Natasha” Alianovna Romanova – postać fikcyjna (pierwotnie złoczyńca, później superbohaterka) pojawiająca się w komiksach publikowanych przez Marvel Comics. Stworzona przez edytora i twórcę Stana Lee, scenarzystę Dona Rico i artystę Dona Hecka.
Po raz pierwszy ukazuje się w zeszycie "Tales of Suspense vol. 1 #52" (kwiecień 1964). Na początku jest wprowadzona jako sowiecki szpieg, antagonistka superbohatera Iron Mana. Potem uciekła do Stanów Zjednoczonych, stając się agentem T.A.R.C.Z.Y. (S.H.I.E.L.D.), fikcyjnej agencji szpiegowskiej, i członkiem zespołu superbohaterów Avengers. Często przedstawiana jako femme fatale, Czarna Wdowa zajęła 31 miejsce w rankingu na najseksowniejszą kobietę w świecie komiksu, zorganizowanym przez "The Comics Buyer's Guide".
Adaptacje.
Filmy kinowe.
Marvel Studios.
Aktorka Scarlett Johansson odtwarza postać Czarnej Wdowy w filmach Filmowego Uniwersum Marvela.

</doc>
<doc id="2786470" url="https://pl.wikipedia.org/wiki?curid=2786470" title="Abdullahi Issa">
Abdullahi Issa

Abdullahi Issa Mohamud (som. Cabdullahi Ciise Maxamuud, arab. عبد الله عيسى محمد (ur. 1922, zm. 1988)) - somalijski polityk, członek Ligi Młodzieży Somalii, pierwszy premier Somalii (wówczas Terytorium powiernicze Somalii) od 29 lutego 1956 do 1 lipca 1960.

</doc>
<doc id="2786477" url="https://pl.wikipedia.org/wiki?curid=2786477" title="Diecezja Lafayette w Indianie">
Diecezja Lafayette w Indianie

Diecezja Lafayette w Indianie (łac. "Dioecesis Lafayettensis in Indiana", ang. "Diocese of Lafayette in Indiana") jest diecezją Kościoła rzymskokatolickiego w metropolii Indianapolis w Stanach Zjednoczonych. Swym zasięgiem obejmuje środkową część stanu Indiana. 
Historia.
Diecezja została kanonicznie erygowana 21 października 1944 roku przez papieża Piusa XII. Wyodrębniono ją z ówczesnej diecezji Fort Wayne. Pierwszym ordynariuszem został kapłan diecezji Fort Wayne John George Bennett (1891-1957). 

</doc>
<doc id="2786478" url="https://pl.wikipedia.org/wiki?curid=2786478" title="Biskupi Lafayette w Indianie">
Biskupi Lafayette w Indianie



</doc>
<doc id="2786480" url="https://pl.wikipedia.org/wiki?curid=2786480" title="Hippolyte Van den Bosch">
Hippolyte Van den Bosch

Hippolyte Geraard Van den Bosch (ur. 30 kwietnia 1926 w Brukseli - zm. 1 grudnia 2011) – belgijski piłkarz grający na pozycji napastnika. W swojej karierze rozegrał 8 meczów w reprezentacji Belgii i strzelił w nich 3 gole. Był bratem Pietera Van den Boscha, także piłkarza i reprezentanta kraju.
Kariera klubowa.
Swoją karierę piłkarską Van den Bosch rozpoczął w klubie RSC Anderlecht. W jego barwach zadebiutował w sezonie 1943/1944 w pierwszej lidze belgijskiej. W sezonie 1946/1947 wywalczył z Anderlechtem pierwszy w karierze tytuł mistrza Belgii.
W 1948 roku Van den Bosch przeszedł do klubu White Star AC. Występował w nim do końca sezonu 1952/1953. W 1953 roku wrócił do Anderlechtu. W sezonach 1953/1954, 1954/1955 i 1955/1956 wywalczył z nim trzy mistrzostwa Belgii. W sezonie 1953/1954 był też królem strzelców ligi belgijskiej. W 1958 roku trafił do Eendrachtu Aalst. Grał w nim do końca swojej kariery, czyli do 1961 roku.
Kariera reprezentacyjna.
W reprezentacji Belgii Van den Bosch zadebiutował 22 listopada 1953 roku w zremisowanym 2:2 towarzyskim meczu ze Szwajcarią, rozegranym w Zurychu. W debiucie zdobył dwa gole. W 1954 roku został powołany do kadry Belgii na mistrzostwa świata w Szwajcarii. Na nich rozegrał jeden mecz, z Włochami (1:4). Od 1953 do 1957 roku rozegrał w kadrze narodowej 8 meczów i strzelił w nich 3 gole.
Kariera trenerska.
Po zakończeniu kariery piłkarskiej Van den Bosch był trenerem. W sezonie 1972/1973 prowadził RSC Anderlecht, z którym zdobył Puchar Belgii. Z kolei w latach 1986–1989 był selekcjonerem reprezentacji Wenezueli.

</doc>
<doc id="2786485" url="https://pl.wikipedia.org/wiki?curid=2786485" title="Rokiet pospolity">
Rokiet pospolity



</doc>
<doc id="2786488" url="https://pl.wikipedia.org/wiki?curid=2786488" title="Delphine Combe">
Delphine Combe

Delphine Combe (ur. 6 grudnia 1974 w Aubenas) – francuska lekkoatletka specjalizująca się w krótkich biegach sprinterskich, uczestniczka letnich igrzysk olimpijskich w Atlancie (1996).

</doc>
<doc id="2786491" url="https://pl.wikipedia.org/wiki?curid=2786491" title="Zimbabwe na Letnich Igrzyskach Paraolimpijskich 2012">
Zimbabwe na Letnich Igrzyskach Paraolimpijskich 2012

Zimbabwe na Letnich Igrzyskach Paraolimpijskich 2012 w Londynie reprezentowało 2 zawodników w 2 konkurencjach.
Dla reprezentacji Zimbabwe był to siódmy start w igrzyskach paraolimpijskich (poprzednio w 1980, 1984 1996, 2000, 2004 i 2008).
Kadra.
Lekkoatletyka.
Mężczyźni

</doc>
<doc id="2786494" url="https://pl.wikipedia.org/wiki?curid=2786494" title="Order Narodowy (Niger)">
Order Narodowy (Niger)

Order Narodowy (fr. "Ordre national") – najwyższe odznaczenie państwowe Republiki Nigru ustanowione w 1961, nadawane za wybitne zasługi dla kraju.
Historia i zasady nadawania.
Order został ustanowiony 24 lipca 1961 na mocy ustawy państwowej nr 61.130/PRN w celu nagradzania wybitnych zasług w służbie dla kraju. Odznaczeni muszą mieć ukończone 30 lat życia, cechować się nieposzlakowanym charakterem oraz pełnić funkcje publiczne co najmniej przez 15 lat lub uzyskać wysługę 20 lat w pracy w sektorze prywatnym. W wyjątkowych wypadkach order może być przyznawany za czyny bohaterskie lub inne o doniosłym znaczeniu, oraz poważne obrażenia odniesione podczas służby dla kraju (kategoria ta nie dotyczy urzędujących członków rady ministrów i Zgromadzenia Narodowego). Odznaczenie może być nadawane również cudzoziemcom.
Wielkim Mistrzem Orderu jest urzędujący prezydent państwa.
Stopnie orderu.
"Ordre national" dzieli się na pięć klas:
Insygnia.
Odznaka orderu stopnia kawalerskiego ma formę gwiazdy o pięciu maltańskich ramionach, emaliowanych na zielono, w srebrnym obramowaniu i zakończonych srebrnymi kulkami. Ramiona gwiazdy są połączone srebrnymi mieczami afrykańskimi. Na środku awersu odznaki umieszczony jest okrągły, złoty medalion z wizerunkiem tuareskiego krzyża z Agadezu. Wizerunek ów jest otoczony pokrytym zieloną emalią pierścieniem, na którym widnieje napis: „République du Niger”. Na rewersie medalionu znajduje się rytowana głowa byka z zieloną gwiazdą pomiędzy rogami, zaś na okalającym ją pierścieniu – inskrypcja: „Fraternite • Travail • Progres” (pol. „Braterstwo • Praca • Postęp”), będąca dewizą Nigru. Odznaka jest zawieszona na dwóch, tworzących wieniec, zielonosrebrnych gałązkach z liśćmi, ze skrzyżowanymi u dołu łodygami. Metalowe elementy odznaki orderu stopnia oficerskiego i wyższych są pozłacane, zaś wszystkie napisy – złożone wersalikami.
Gwiazda orderowa (śr. 88 mm) – przynależna do dwóch najwyższych stopni odznaczenia – składa się z ośmiu wiązek promieni o różnej długości (srebrnych – klasa: Wielki Oficer i złotych – klasa: Krzyż Wielki), na które centralnie nałożono odznakę orderu.
Na wstążkach odznaczenia znajdują się trzy równej szerokości, pionowe pasy o barwach: beżowy, jasnozielony, beżowy. Wstążki w dwóch stopniach orderu (Oficer i Wielki Oficer) są uzupełnione rozetką.
Wytwórcą insygniów odznaczenia jest firma Arthus-Bertrand z Paryża.
Dla generała Charles'a de Gaulle'a, odznaczonego Krzyżem Wielkim Orderu Narodowego, wykonano wersję specjalną odznaczenia. Ramiona odznaki nałożonej na gwiazdę orderową były bowiem zakończone brylantami. Order ów jest eksponowany w paryskim Muzeum Orderu Wyzwolenia (fr. "Musée de l'Ordre de la Libération").

</doc>
<doc id="2786499" url="https://pl.wikipedia.org/wiki?curid=2786499" title="Diecezja Fort Wayne-South Bend">
Diecezja Fort Wayne-South Bend

Diecezja Fort Wayne-South Bend (łac. "Dioecesis Wayne Castrensis-South Bendensis", ang. "Diocese of Fort Wayne-South Bend") jest diecezją Kościoła rzymskokatolickiego w metropolii Indianapolis w Stanach Zjednoczonych. Swym zasięgiem obejmuje północno-wschodnią część stanu Indiana. 
Historia.
Diecezja została kanonicznie erygowana 8 stycznia 1857 roku przez papieża Piusa IX jako diecezja Fort Wayne. Wyodrębniono ją z ówczesnej diecezji Vincennes. Pierwszym ordynariuszem został kapłan archidiecezji Cincinnati pochodzenia niemieckiego John Henry Luers (1819-1871). Diecezja dwukrotnie utraciła część terytoriów na rzecz diecezji Gary i Lafayette. 28 maja 1960 roku do nazwy diecezji dodano człon South Bend, a kościół św. Mateusza w tym mieście został konkatedrą diecezji Fort Wayne-South Bend.

</doc>
<doc id="2786501" url="https://pl.wikipedia.org/wiki?curid=2786501" title="Černá skála">
Černá skála

Černá skála – (niem. "Schwarze Koppe" lub "Dreistein", 1039 m n.p.m.) szczyt w zachodnich Karkonoszach, ok. 3 km na południe od Horních Míseček i ok. 3,5 km od Szpindlerowego Młyna.
Położenie.
Černá skála położona jest w bocznym grzbiecie o nazwie Žalský hřbet, pomiędzy szczytami Mechovinec na północy i Šeřín na południu.
Opis.
Jest to rozległy masyw o stromych zboczach zachodnich i wschodnich. Na wierzchołu znajduje się skałka, udostępniona schodkami wykutymi w skale i z metalową barierką na szczycie. Kiedyś był to punkt widokowy, ale obecnie rosnące wokół świerki zasłoniły widok.
W pobliżu znajduje się jeszcze kilka mniejszych skałek oraz liczne bloki łupków.
Budowa geologiczna.
Masyw zbudowany ze skał metamorficznych, należących do metamorfiku południowych Karkonoszy. Są to głównie łupki łyszczykowe z żyłami kwarcu oraz podrzędnie gnejsy.
Roślinność.
Wierzchołek i stoki porośnięte lasami świerkowymi.
Ochrona przyrody.
Cały masyw leży w obrębie Parku Narodowego ("Krkonošský národní park").
Turystyka.
Przez wierzchołek biegnie:

</doc>
<doc id="2786502" url="https://pl.wikipedia.org/wiki?curid=2786502" title="Biskupi Fort Wayne-South Bend">
Biskupi Fort Wayne-South Bend



</doc>
<doc id="2786505" url="https://pl.wikipedia.org/wiki?curid=2786505" title="Maria Curie (ujednoznacznienie)">
Maria Curie (ujednoznacznienie)

Filmy.
Inne:

</doc>
<doc id="2786506" url="https://pl.wikipedia.org/wiki?curid=2786506" title="Wyspy Owcze na Letnich Igrzyskach Paraolimpijskich 2012">
Wyspy Owcze na Letnich Igrzyskach Paraolimpijskich 2012

Wyspy Owcze na Letnich Igrzyskach Paraolimpijskich 2012 w Londynie reprezentował 1 zawodnik. 
Dla reprezentacji Wysp Owczych był to ósmy start w igrzyskach paraolimpijskich (poprzednio w 1984, 1988, 1992 1996, 2000, 2004 i 2008).
Kadra.
Pływanie.
Mężczyźni

</doc>
<doc id="2786513" url="https://pl.wikipedia.org/wiki?curid=2786513" title="Albrecht II brandenburski">
Albrecht II brandenburski



</doc>
<doc id="2786514" url="https://pl.wikipedia.org/wiki?curid=2786514" title="Aleksandra Zych">
Aleksandra Zych

Aleksandra Zych (ur. 28 lipca 1993 w Wałbrzychu) – polska piłkarka ręczna, prawa rozgrywająca, od 2020 roku zawodniczka CS Măgura Cisnădie.
Kariera sportowa.
Wychowanka Victorii Świebodzice, następnie zawodniczka pierwszoligowego SMS-u Gliwice. W 2012 przeszła do GTPR-u Gdynia, z którym w sezonie 2016/2017 zdobyła mistrzostwo Polski (wystąpiła w dziewięciu meczach i rzuciła 23 bramki). W barwach GTPR-u występowała też w europejskich pucharach, m.in. w Lidze Mistrzyń, w której w sezonie 2017/2018 zdobyła 20 goli, oraz w Pucharze Zdobywców Pucharów, w którym w ciągu trzech sezonów rzuciła 28 bramek.
W lipcu 2018 zostanie zawodniczką francuskiego Metz Handball.
W 2010 uczestniczyła w otwartych mistrzostwach Europy U-18 w Szwecji (4. miejsce), w których zdobyła 33 bramki. W 2011 wzięła udział w mistrzostwach Europy U-19 w Holandii, w których zagrała w siedmiu spotkaniach i rzuciła dziewięć goli. W 2012 wraz z młodzieżową reprezentacją Polski wystąpiła w mistrzostwach świata U-20 w Czechach, w których zdobyła 46 goli w dziewięciu meczach.
W reprezentacji Polski seniorek zadebiutowała w rozegranym w marcu 2013 meczu towarzyskim z Holandią. W 2014 wystąpiła w mistrzostwach Europy w Chorwacji i na Węgrzech, podczas których zdobyła siedem goli. W 2015 uczestniczyła w mistrzostwach świata w Danii (4. miejsce), w których rzuciła trzy bramki. W 2017 wzięła udział w mistrzostwach świata w Niemczech, podczas których zdobyła sześć goli. Reprezentowała Polskę na mistrzostwach Europy w 2018 i 2020.

</doc>
<doc id="2786515" url="https://pl.wikipedia.org/wiki?curid=2786515" title="A teraz zaczekaj na zeszły rok">
A teraz zaczekaj na zeszły rok

A teraz zaczekaj na zeszły rok (ang. "Now Wait for Last Year") – powieść science fiction napisana przez Philipa K. Dicka, wydana po raz pierwszy w 1966. Znana również pod innym polskim tytułem: "Teraz czekaj na zeszły rok". Tematyką powieści jest konflikt małżeński rozgrywający się w kontinuum światów równoległych. Akcja rozgrywa się na Ziemi uwikłanej w wojnę kosmiczną.
Opis fabuły.
Protagonista dr Eric Sweetscent, chirurg zajmujący się transplantacją sztucznych organów, żyje w toksycznym związku z żoną Kathie. Żona załatwiła mężowi posadę w korporacji Ackermana, gdzie również jest zatrudniona – i często wypomina mu to. Ziemia walczy z owadopodobnymi Rigsami, połączona koalicją z cywilizacją Lilistaru. Lilistaryjczycy są ludźmi, którzy kiedyś zasiedlili Marsa i Ziemię. Ludzkość to ocaleni potomkowie Lilistaryjczyków. Cywilizacja Lilistar jest dużo bardziej zaawansowana technologicznie, niż ziemska. Sojusznik ten chętnie dokonałby podboju słabszych Ziemian. W jednej z ziemskich fabryk chemicznych powstał tajny narkotyk JJ-180 – środek, który po jednokrotnym zażyciu powoduje silne uzależnienie i nieuniknione śmiertelne wyniszczenie organizmu po sześciu miesiącach. Brak następnych dawek narkotyku powoduje zgon po dwóch dobach. JJ-180 powstał jako broń chemiczna. Planowano zatrucie nim zbiorników wodnych Rigsów. Agenci Lilistaru, po otrzymaniu od ludzi próbek narkotyku w ramach wymiany technologii, używają go na Ziemi, aby werbować swych agentów spośród otoczenia schorowanego Gino Molinariego – sekretarza ONZ i przywódcy ludzkości. Gdy Sweetscent po rozstaniu z Kathie zostaje osobistym lekarzem Molinariego, lilistaryjski wywiad podrzuca JJ-180 jego żonie, która już wcześniej eksperymentowała z narkotykami. Polecają jej śledzenie męża i obiecują dostarczanie narkotyku w zamian za informacje. Lilistar podejrzewa, że Molinari zamierza zerwać sojusz. Zażywanie JJ-180 powoduje odczucie przeskoków w czasie – nie do końca wiadomo, czy jest to tylko halucynacja doznawana przez osobę przyjmującą narkotyk, czy też realne przemieszczanie się do światów równoległych.

</doc>
<doc id="2786517" url="https://pl.wikipedia.org/wiki?curid=2786517" title="Bazyli Lekapen">
Bazyli Lekapen

Bazyli Lekapen był jednym z najważniejszych urzędników świeckich na dworze cesarskim w Konstantynopolu, w X wieku. Data jego narodzin pozostaje nieznana, zmarł około 985 roku. Był nieślubnym synem cesarza Romana Lekapena. W młodości został poddany kastracji. Około 945 roku, mniej więcej w czasie gdy jego ojciec został złożony z tronu i zmuszony do emigracji, Bazyli uzyskał wysoką godność parakoimomenosa z rąk cesarza Konstantyna VII. Utrzymywał się na szczycie bizantyjskiej administracji za rządów Romana II, Nicefora II i Jana I Tzimiskesa. 
Jako wysoko postawiony urzędnik zgromadził olbrzymią fortunę na którą składały się nie tylko pieniądze ale także posiadłości ziemskie. Prawdopodobnie jego bogactwo i znaczenie doprowadziło do konfliktu z Janem Tzimiskesem na krótko przed śmiercią cesarza. Istnieją nawet podejrzenia że to Bazyli otruł Tzimiskesa, chcąc w ten sposób zabezpieczyć się przed utratą swoich bogactw i posiadłości. 
Bazyli utrzymywał swój urząd aż do rządów cesarza Bazylego II, ale w 985 roku młody władca, chcący prowadzić samodzielną politykę po latach regencji, oskarżył go o sprzyjanie buntownikowi, Bardasowi Fokasowi. Bazyli został pozbawiony urzędów i zaszczytów a jego majątek został skonfiskowany. Sam Lekapen został skazany na wygnanie, na którym szybko zmarł.

</doc>
<doc id="2786519" url="https://pl.wikipedia.org/wiki?curid=2786519" title="Honda Road">
Honda Road

Honda Road – drugie co do wielkości miasto w brytyjskim terytorium zależnym Turks i Caicos. Położone jest na wyspie Providenciales. Liczba ludności 4322 (2012).

</doc>
<doc id="2786521" url="https://pl.wikipedia.org/wiki?curid=2786521" title="La part du diable">
La part du diable

 
La part du diable – trzynasty album studyjny polskiej thrash metalowej grupy Acid Drinkers. Wydawnictwo ukazało 19 października 2012 roku nakładem wytwórni Mystic Production. Na płycie znalazło się 11 premierowych utworów. To pierwszy studyjny album, przy tworzeniu którego udział wziął gitarzysta grupy Wojciech „Yankiel” Moryto. Płyta zadebiutowała na 6. miejscu listy OLiS w Polsce.
Album został zarejestrowany głównie w Perlazza Studio w Opalenicy, którego właścicielem jest były gitarzysta Acid Drinkers Przemysław „Perła” Wejmann. Za miksowanie odpowiadał Jacek Miłaszewski z Chimp Studio, który pracował także nad dwoma poprzednimi płytami zespołu. Autorką okładki była Aleksandra Spanowicz. Album promowała trasa koncertowa pod nazwą "The Good, the Bad and the Diable".
5 października 2012 za pośrednictwem serwisu YouTube zaprezentowany został pierwszy singel z albumu pt. "Old Sparky". Nazwa pochodzi od elektrycznego krzesła z więzienia stanowego na Florydzie. Inny z utworów, "Bundy's DNA", odnosi się do postaci skazanego na śmierć amerykańskiego seryjnego mordercy Teda Bundy’ego, który został stracony właśnie na krześle Old Sparky. Z kolei tekst utworu "Andrew’s Strategy" dotyczy Andersa Breivika, norweskiego terrorysty odpowiedzialnego za masakrę na wyspie Utøya.
16 października 2012 zespół umożliwił przedpremierowe odsłuchanie całego albumu na portalu interia.pl.

</doc>
<doc id="2786522" url="https://pl.wikipedia.org/wiki?curid=2786522" title="Pieter Van den Bosch">
Pieter Van den Bosch

Pieter Rosalia Van den Bosch (ur. 31 października 1927 w Boom, zm. 13 września 2009) – belgijski piłkarz grający na pozycji pomocnika. W swojej karierze rozegrał 2 mecze w reprezentacji Belgii. Był bratem Hippolyte’a Van den Boscha, także piłkarza i reprezentanta kraju.
Kariera klubowa.
Swoją karierę piłkarską Van den Bosch rozpoczął w klubie Boom FC. W jego barwach zadebiutował w sezonie 1945/1946. Grał w nim do 1951 roku i wtedy też odszedł do US Tournaisienne, w którym spędził rok. W 1952 roku przeszedł do Anderlechtu. W sezonach 1953/1954, 1954/1955, 1955/1956 i 1958/1959 wywalczył z nim cztery mistrzostwa Belgii. W 1960 roku odszedł do RAEC Mons. Grał też w SK Lebeke-Alost i w FC Heist Sportief, w którym zakończył karierę w 1966 roku.
Kariera reprezentacyjna.
W reprezentacji Belgii Van den Bosch zadebiutował 17 czerwca 1954 roku w zremisowanym 4:4 meczu mistrzostwa świata w Szwajcarii z Anglią, rozegranym w Bazylei. Na tych mistrzostwach rozegrał jeszcze jeden mecz, z Włochami (1:4), który był jego drugim i ostatnim w kadrze narodowej.

</doc>
<doc id="2786523" url="https://pl.wikipedia.org/wiki?curid=2786523" title="German III (patriarcha Konstantynopola)">
German III (patriarcha Konstantynopola)

German III, gr. Γερμανός Γ, "Germanos III" (zm. 1278) – patriarcha Konstantynopola w 1267.
Życiorys.
Do 1235 r. German był mnichem na Czarnej Górze w pobliżu Antiochii. Stamtąd udał się do Jerozolimy, a następnie do Nicei. Za jego nauczyciela w Palestynie uważa się patriarchę jerozolimskiego Atanazego II, wielkiego zwolennika unii Kościołów Wschodniego i Zachodniego. W Nicei mentorem Germana został ówczesny patriarcha German II. Najpóźniej na początku 1259 r. German został arcybiskupem Adrianopola. Pod koniec rządów cesarza Teodora II Laskarysa (1254–1258) znalazł się w opozycji do panującej dynastii.
W 1259 r. poparł uzurpację cesarza Michała VIII Paleologa. Po usunięciu przez cesarza patriarchy Arseniusza, odmawiającego cofnięcia nałożonej na cesarza ekskomuniki za oślepienie współcesarza, ośmioletniego Jana IV Laskarysa, patriarchą został w 1267 r. German III. Ponieważ nie ośmielił się cofnąć nałożonej na cesarza ekskomuniki, jeszcze w tym samym roku został usunięty ze stolicy patriarszej przez swego następcę Józefa I Po złożeniu urzędu German usunął się do klasztoru Mangano w Konstantynopolu.
Po wycofaniu się z Konstantynopola German pozostał czynnym uczestnikiem polityki cesarskiej i jego doradcą. W 1272 r. wraz z Michałem Laskarysem stał na czele poselstwa bizantyńskiego na Węgry, które przywiozło do Konstantynopola, narzeczoną Andronika II, księżniczkę Annę. W marcu 1274 r. został wysłany przez cesarza wraz z logotetą Jerzym Akropolitą i metropolitą nicejskim Teofanesem na sobór lyoński w celu zawarcia unii lyońskiej pomiędzy Kościołami Wschodnim i Zachodnim. Podczas spotkania z papieżem Grzegorzem IX obiecał w imieniu cesarza pomoc przy oswabadzaniu Ziemi Świętej. 6 lipca 1274 r. podpisał katolickie wyznanie wiary. Jesienią tego roku powrócił do Konstantynopola. Zmarł najpóźniej w listopadzie 1278 r.
German był sławny ze swej uczoności. Starał się podnieść poziom oświaty w Bizancjum otwierając nowe szkoły. Dawał pierwszeństwo ludziom uczonym przed ascetami. Nakłonił cesarza by cofnął swą niełaskę w stosunku do Manuela Holobola i pozwolił mu nauczać. Cechowały go bezinteresowność, prostota i otwartość w odnoszeniu się do ludzi.

</doc>
<doc id="2786529" url="https://pl.wikipedia.org/wiki?curid=2786529" title="Raymond Ausloos">
Raymond Ausloos

Raymond Ausloos (ur. 3 lutego 1930, zm. 1 grudnia 2012) – belgijski piłkarz grający na pozycji bramkarza.
Kariera klubowa.
W swojej karierze piłkarskiej Ausloos grał w klubie RWD Molenbeek.
Kariera reprezentacyjna.
W 1954 roku Ausloos został powołany do kadry Belgii na mistrzostwa świata w Szwajcarii. Na nich był rezerwowym bramkarzem. W kadrze narodowej ostatecznie nie zadebiutował.

</doc>
<doc id="2786530" url="https://pl.wikipedia.org/wiki?curid=2786530" title="Henryk Kunzek">
Henryk Kunzek

Henryk Kunzek (ur. 22 lutego 1871 w Samborze, zm. 17 września 1928 w Batowicach k. Krakowa) – polski malarz i rzeźbiarz, z wykształcenia lekarz.
Studiował medycynę na Uniwersytecie Jagiellońskim, po ukończeniu nauki w 1894 pracował we Lwowie jako lekarz. Jego największą pasją była sztuka, od 1900 uczęszczał na lekcje malarstwa do prywatnej szkoły Stanisława Batowskiego-Kaczor. Od 1903 ilustrował "Liberum Veto", czasopismo satyryczne redagowane przez polityków Polskiej Partii Socjalno-Demokratycznej Galicji i Śląska Cieszyńskiego. W 1905 wyjechał na krótko do Paryża, aby w Akademii Colarossiego poznać tajniki rzeźbiarstwa. Jesienią 1905 rozpoczął studia na krakowskiej Akademii Sztuk Pięknych w pracowni Konstantego Laszczki, od 1911 był asystentem profesora i prowadził kurs rysunku wieczorowego. Współpracował z Janem Szczepkowskim i Ludwikiem Pugetem, z którymi m.in. wykonywał kukiełki dla kabaretu Zielony Balonik. Od listopada 1912 był członkiem zarządu Polskiego Skarbu Wojskowego, od 1913 był jego kasjerem głównym. Członek Wydziału Finansowego Komisji Tymczasowej Skonfederowanych Stronnictw Niepodległościowych. Od 3 sierpnia 1914 był członkiem krakowskich oddziałów strzeleckich, wkrótce został lekarzem III baonu strzeleckiego, pracował w szpitalach legionowych w Milikowie, Kętach, Wadowicach i Rzeszowie. W Lublinie pełnił funkcję ordynatora, a po wycofaniu się ze służby na froncie trafił do szpitala Legionów w Warszawie. W 1917 przeszedł do służby garnizonowej w Polskim Korpusie Posiłkowym w Przemyślu, wówczas awansował do stopnia porucznika. Po kryzysie przysięgowym został internowany przez wojska austriackie w () na Zakarpaciu. W 1918 na krótko zamieszkał w Warszawie, był w tym czasie wykładowcą anatomii artystycznej w Szkole Sztuk Pięknych. W 1919 powrócił do Krakowa, od 1921 prowadził wykłady z rysunku wieczorowego na Akademii Sztuk Pięknych. Chętnie przyjeżdżał do Zarzecza, gdzie malował w plenerze. Zmarł w Batowicach, spoczywa na Cmentarzu Rakowickim w Krakowie (kwatera CB, rząd wsch.).
Tworzył rzeźby modernistyczne, popiersia i figury sakralne, zajmował się również medalierstwem. Ilustrował również książki i czasopisma, szczególnie często były to rysunki karykaturalne o charakterze satyrycznym. Był autorem utworów literackich oraz felietonów i felietonów dotyczących sztuki.

</doc>
<doc id="2786531" url="https://pl.wikipedia.org/wiki?curid=2786531" title="Gokutama ROCK CAFE">
Gokutama ROCK CAFE

 – trzeci album studyjny zespołu An Cafe, wydany 9 kwietnia 2008 roku w Japonii oraz 14 marca 2008 roku w Europie. Album osiągnął 13 pozycję w rankingu Oricon.
Lista utworów.
CD.
Wszystkie utwory zostały napisane przez Miku.

</doc>
<doc id="2786532" url="https://pl.wikipedia.org/wiki?curid=2786532" title="Pieter Van Den Bosch">
Pieter Van Den Bosch



</doc>
<doc id="2786533" url="https://pl.wikipedia.org/wiki?curid=2786533" title="Hippolyte Van Den Bosch">
Hippolyte Van Den Bosch



</doc>
<doc id="2786535" url="https://pl.wikipedia.org/wiki?curid=2786535" title="The Bight">
The Bight

The Bight – trzecie co do wielkości miasto w brytyjskim terytorium zależnym Turks i Caicos. Położone jest na wyspie Providenciales. Według danych na rok 2012 liczba ludności wyniosłą 4165.

</doc>
<doc id="2786537" url="https://pl.wikipedia.org/wiki?curid=2786537" title="JCVD">
JCVD



</doc>
<doc id="2786539" url="https://pl.wikipedia.org/wiki?curid=2786539" title="Dirk Kuyt">
Dirk Kuyt



</doc>
<doc id="2786541" url="https://pl.wikipedia.org/wiki?curid=2786541" title="Wheeland">
Wheeland

Wheeland – czwarte co do wielkości miasto w brytyjskim terytorium zależnym Turks i Caicos. Położone jest na wyspie Providenciales. Liczba ludności 3210 (2012).

</doc>
<doc id="2786543" url="https://pl.wikipedia.org/wiki?curid=2786543" title="Hovhannes Gabuzyan">
Hovhannes Gabuzyan



</doc>
<doc id="2786544" url="https://pl.wikipedia.org/wiki?curid=2786544" title="Gujana na Letnich Igrzyskach Olimpijskich 2012">
Gujana na Letnich Igrzyskach Olimpijskich 2012

Gujanę na Letnich Igrzyskach Olimpijskich 2012 reprezentowało sześcioro zawodników: czterech mężczyzn i dwie kobiety. Był to 16 start reprezentacji Gujany na letnich igrzyskach olimpijskich.
Skład kadry.
Judo.
Mężczyźni
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2786546" url="https://pl.wikipedia.org/wiki?curid=2786546" title="Jef Van Der Linden">
Jef Van Der Linden

Joseph "Jef" Victor Marie Van Der Linden (ur. 2 listopada 1927 w Antwerpii - zm. 8 maja 2008) – belgijski piłkarz grający na pozycji obrońcy.
Kariera klubowa.
W swojej karierze piłkarskiej Van Der Linden grał w klubie Royal Antwerp FC, w którym grał w latach 1946–1957. W sezonie 1954/1955 zdobył z nim Puchar Belgii, a w sezonie 1956/1957 wywalczył mistrzostwo Belgii. W sezonie 1957/1958 grał w K. Lyra.
Kariera reprezentacyjna.
W 1954 roku Van Der Linden został powołany do kadry Belgii na mistrzostwa świata w Szwajcarii. Na nich był rezerwowym zawodnikiem. W kadrze narodowej ostatecznie nie zadebiutował.

</doc>
<doc id="2786547" url="https://pl.wikipedia.org/wiki?curid=2786547" title="Dyskografia Soul Position">
Dyskografia Soul Position



</doc>
<doc id="2786549" url="https://pl.wikipedia.org/wiki?curid=2786549" title="Pamiętnik pani Hanki">
Pamiętnik pani Hanki



</doc>
<doc id="2786551" url="https://pl.wikipedia.org/wiki?curid=2786551" title="Jeriomienko">
Jeriomienko

Jeriomienko, ros. Ерёменко – nazwisko pochodzące od imienia Jeremiasz.

</doc>
<doc id="2786554" url="https://pl.wikipedia.org/wiki?curid=2786554" title="Jan Kuśmidrowicz">
Jan Kuśmidrowicz

Jan Kazimierz Kuśmidrowicz (ur. 1886, zm. po 1938) – polski malarz.
Początkowo służył w Legionie Wschodnim, do którego zgłosił się 16 sierpnia 1914, do Legionów Polskich wstąpił w maju 1915, 3 pluton 1 szwadron 1 Pułku Ułanów. We wrześniu tego samego roku z powodu choroby przebywał w kilku kolejnych szpitalach legionowych. 5 września 1916 został zwolniony ze służby otrzymując stały urlop zdrowotny i wyjechał do Warszawy. Od 1923 do 1938 wystawiał swoje prace z lwowskim Towarzystwem Przyjaciół Sztuk Pięknych. W 1930 kolekcja obrazów Jana Kuśmidrowicza została wystawiona w warszawskim Towarzystwie Zachęty Sztuk Pięknych. Po 1938 nie uczestniczył w żadnej wystawie, data śmierci artysty nie jest znana.
Malował przede wszystkim pejzaże oraz krajobrazy miejskie, rzadziej tworzył obrazy przedstawiające kwiaty i kompozycje figuralne. Najliczniejszą kolekcję obrazów tego posiada Muzeum Okręgowe w Bielsku-Białej, mniejsze znajduje się w Muzeum Uniwersytetu Jagiellońskiego i zbiory malarstwa we Lwowie.

</doc>
<doc id="2786555" url="https://pl.wikipedia.org/wiki?curid=2786555" title="Stadion Bunyodkoru Taszkent">
Stadion Bunyodkoru Taszkent



</doc>
<doc id="2786556" url="https://pl.wikipedia.org/wiki?curid=2786556" title="Aleksander Rodimcew">
Aleksander Rodimcew



</doc>
<doc id="2786560" url="https://pl.wikipedia.org/wiki?curid=2786560" title="Evelyn dos Santos">
Evelyn dos Santos

Evelyn dos Santos (ur. 11 kwietnia 1985) – brazylijska lekkoatletka, sprinterka. 
Zawodniczka jest multimedalistką mistrzostw Ameryki Południowej juniorów i juniorów młodszych oraz mistrzostw panamerykańskich juniorów. W 2008 reprezentowała Brazylię na igrzyskach olimpijskich w Pekinie, docierając do ćwierćfinału biegu na 200 metrów. Zdobyła złoty (sztafeta 4 × 100 metrów) i srebrny (bieg na 200 metrów) medal podczas igrzysk Luzofonii, organizowanych w lipcu 2009 roku w Lizbonie. W 2012 zdobyła dwa złota i srebro na mistrzostwach ibero-amerykańskich w Barquisimeto. W tym samym roku ponownie wystąpiła na igrzyskach olimpijskich – dotarła do półfinału biegu na 200 metrów, a w sztafecie 4 × 100 m, wraz z koleżankami z reprezentacji, zajęła 7. miejsce. W biegu eliminacyjnym Brazylijki osiągnęły rezultat 42,55 – jest to rekord Ameryki Południowej. Dwukrotna złota medalistka mistrzostw Ameryki Południowej (2013). Medalistka mistrzostw kraju.

</doc>
<doc id="2786563" url="https://pl.wikipedia.org/wiki?curid=2786563" title="Stadion Centralny Paxtakor">
Stadion Centralny Paxtakor



</doc>
<doc id="2786565" url="https://pl.wikipedia.org/wiki?curid=2786565" title="Iljicz">
Iljicz



</doc>
<doc id="2786567" url="https://pl.wikipedia.org/wiki?curid=2786567" title="Stadion Fargona w Ferganie">
Stadion Fargona w Ferganie



</doc>
<doc id="2786568" url="https://pl.wikipedia.org/wiki?curid=2786568" title="Kolej dużej prędkości">
Kolej dużej prędkości



</doc>
<doc id="2786570" url="https://pl.wikipedia.org/wiki?curid=2786570" title="Stadion Metallurg w Bekobodzie">
Stadion Metallurg w Bekobodzie



</doc>
<doc id="2786572" url="https://pl.wikipedia.org/wiki?curid=2786572" title="Jarosław Zagórowski">
Jarosław Zagórowski

Jarosław Zagórowski (ur. 22 września 1970 w Krynicy) – Od dnia 27 czerwca 2017 roku pełni funkcję Prezesa Zarządu i Dyrektora Generalnego WASKO S.A., były prezes zarządu Jastrzębskiej Spółki Węglowej S.A.
Życiorys.
Ukończył dwa kierunki na Politechnice Śląskiej w Gliwicach: mechanika, technologia maszyn i procesów produkcyjnych na Wydziale Mechanicznym Technologicznym oraz zarządzanie przedsiębiorstwem i marketing przemysłowy na Wydziale Organizacji i Zarządzania. W 2004 ukończył studia doktoranckie na Wydziale Górniczym Akademii Górniczo-Hutniczej w Krakowie. 
Od 30 czerwca 2003 był członkiem rady nadzorczej spółki Jastrzębskiej Spółki Węglowej S.A., a od czerwca 2006 pełnił funkcję przewodniczącego rady. Od 19 marca 2007 do 17 lutego 2015 był Prezesem Zarządu JSW S.A.. Podał się do dymisji pod presją strajku 17 dniowego strajku górników JSW S.A.. Po dymisji prezesa JSW S.A. organizacje związkowe podpisały „Porozumienie” umożliwiające wprowadzenie programu oszczędnościowego ratujące 27 tysięcy miejsc pracy i firmę od procesu upadłościowego.
Od 1996 pracował w Ministerstwie Gospodarki – między innymi na stanowisku doradcy podsekretarza stanu w sprawach związanych z górnictwem, energetyką, gazownictwem, paliwami płynnymi, hutnictwem, na stanowisku doradcy w sprawach związanych z inicjowaniem i realizacją polityki przemysłowej państwa w hutnictwie, przemyśle koksowniczym, wydobywczym kopalin energetycznych i nieenergetycznych, a także w sprawach polityki energetycznej państwa. W latach 2002–2003 jako wicedyrektor Departamentu Restrukturyzacji Przemysłu w Ministerstwie Gospodarki odpowiadał za sektor górnictwa węgla kamiennego oraz kopalin nieenergetycznych, od 2003 był Radcą Ministra w Departamencie Bezpieczeństwa Energetycznego w Ministerstwie Gospodarki, Pracy i Polityki Społecznej. 
W 2010 odznaczony m.in. tytułem „Dla tego, który zmienia polski przemysł”, a w 2012 nagrodą Manager Award. Jego hobby to narciarstwo, windsurfing i żeglarstwo.

</doc>
<doc id="2786573" url="https://pl.wikipedia.org/wiki?curid=2786573" title="Martin Škoula">
Martin Škoula

Martin Škoula (ur. 28 października 1979 w Litomierzycach) – czeski hokeista. Reprezentant Czech, olimpijczyk.
Kariera klubowa.
Wychowanek HC Litomierzyce. Po dwóch latach występów w HC Litvínov, w 1998 roku wyjechał do Kanady i grał w zespole Barrie Colts w rozgrywkach OHL / CHL. W międzyczasie w drafcie NHL z 1998 został wybrany przez Colorado Avalanche w pierwszej rundzie z numerem 17. W barwach tego klubu zadebiutował w rozgrywkach NHL w sezonie NHL (1999/2000). Z tą drużyną w sezonie 2000/2001 zdobył Puchar Stanleya. W NHL występował dziesięć sezonów łącznie w sześciu klubach.
Od 2010 roku kontynuuje karierę w lidze KHL. Od czerwca 2010 roku zawodnik Awangardu Omsk. W maju 2011 podpisał nowy 2-letni kontrakt. Po dziewięciu meczach sezonu KHL (2012/2013) rozwiązał kontrakt z Awangardem i związał się z czeskim klubem HC Lev Praga – pozostawał nim do końca grudnia 2012 roku. W grudniu 2012 roku przekazany do macierzystego klubu HC Litomierzyce, gdzie rozegrał jeden mecz. W kwietniu 2013 roku został zawodnikiem Slovana Bratysława. Od maja 2014 zawodnik Bílí tygři Liberec. W listopadzie 2015 ogłosił zakończenie kariery zawodniczej.
Uczestniczył w turniejach zimowych igrzysk olimpijskich 2002, Pucharu Świata 2004 oraz mistrzostw świata w 2004, 2006, 2011.

</doc>
<doc id="2786574" url="https://pl.wikipedia.org/wiki?curid=2786574" title="Port lotniczy Moro">
Port lotniczy Moro

Port lotniczy Moro (IATA: MXH, ICAO: AYMR) – port lotniczy zlokalizowany w miejscowości Moro, w prowincji Southern Highlands, w Papui-Nowej Gwinei.

</doc>
<doc id="2786577" url="https://pl.wikipedia.org/wiki?curid=2786577" title="Port lotniczy Tabubil">
Port lotniczy Tabubil

Port lotniczy Tabubil (IATA: TBG, ICAO: AYTB) – port lotniczy zlokalizowany w miejscowości Tabubil, w Papui-Nowej Gwinei.

</doc>
<doc id="2786580" url="https://pl.wikipedia.org/wiki?curid=2786580" title="Lis Przechera">
Lis Przechera

Lis Przechera (niem. "Reineke Fuchs," dosł. "Lis Reineke") – poemat heroikomiczny autorstwa Johanna Wolfganga von Goethego z 1793 roku, złożony z dwunastu pieśni. Jest jedną z licznych wersji "Powieści o lisie" – cyklu historii obecnych w literaturze europejskiej od XII wieku, których kolejne przetworzenia i adaptacje powstawały przez kilkaset lat. Goethe nie wymyślił żadnego istotnego wątku opowieści, natomiast nadał jej nową formę wersyfikacyjną, układając swoją wersję heksametrem, co miało spowodować komiczny efekt rozdźwięku między podniosłą formą utworu a jego pozbawioną patosu treścią. Pisząc "Lisa Przecherę" poeta chciał oderwać się od otaczającej go przykrej rzeczywistości - poemat powstawał bowiem w czasie oblężenia Moguncji w 1793 roku, gdzie Goethe towarzyszył księciu Weimaru Karolowi Augustowi, walczącemu u boku wojsk pruskich przeciwko rewolucyjnej Francji. Utwór został wydany w 1794 roku. 
Pochodząca z Francji "Powieść o lisie" (fr. "Roman de Renart") funkcjonowała w Niemczech pod tytułem "Reineke Fuchs" (pol. "Lis Reineke"). Niemieckie wersje cyklu pochodziły od niderlandzkiej "Reynaerts historie" z końca XIV stulecia, która z kolei była rozwinięciem poematu "Van den vos Reynaerde" (pol. "O lisie Renarcie") z XIII wieku. W 1498 roku w Lubece ukazał się przekład "Reynaerts historie" na dolnoniemiecki (pod tytułem "Reynke de vos"), który zapoczątkował bogatą tradycję niemieckich adaptacji "Powieści o lisie". Własną wersję napisał m.in. Johann Christoph Gottsched w 1752 roku, a utwór Goethego jest parafrazą jego tekstu. 
Podobnie jak wcześniejsze wersje tej historii, dzieło Goethego opowiada o lisie-złoczyńcy (w oryginale jego imię brzmi Reineke), który z powodu swoich zbrodni zostaje wezwany przed sąd królewski. Jego wrogowie, z wilkiem na czele, wnoszą przeciwko niemu oskarżenia przed zasiadającym na tronie lwem, lis natomiast używa podstępów i intryg, by uchronić się przed karą i pognębić swoich przeciwników. Aby osiągnąć swój cel, wykorzystuje ich chciwość i pychę. 
Poemat Goethego był trzykrotnie przekładany na polski. W 1860 roku ukazała się we Lwowie anonimowa adaptacja zatytułowana "Lis Mykita", którą Ludwik Jenike ocenił jako zręczną, ale mającą niewiele wspólnego z oryginałem. Sam Jenike był autorem pierwszego przekładu w ścisłym sensie, który ukazał się w 1877 roku jako "Reineke-Lis". Tłumaczenie to, dokonane nierymowanym heksametrem, zostało jednak zapomniane, większą popularność zdobył natomiast przekład Leopolda Staffa, wydany pod tytułem "Lis Przechera" w 1935 roku. Staff przełożył utwór Goethego jedenastozgłoskowcem. Forma ta nawiązuje do "Myszeidy" i "Monachomachii", a więc do poematów heroikomicznych Ignacego Krasickiego, ale nie oddaje w pełni kontrastu między tonem opowieści a jej treścią, widocznego w niemieckim oryginale. W tłumaczeniu Staffa imiona i nazwy własne zostały spolszczone. 

</doc>
<doc id="2786587" url="https://pl.wikipedia.org/wiki?curid=2786587" title="Port lotniczy Yandina">
Port lotniczy Yandina

Port lotniczy Yandina (IATA: XYA, ICAO: AGGY) – port lotniczy położony w Yandina, na wyspie Mbanika (Wyspy Salomona).

</doc>
<doc id="2786588" url="https://pl.wikipedia.org/wiki?curid=2786588" title="Uganda na Letnich Igrzyskach Paraolimpijskich 2012">
Uganda na Letnich Igrzyskach Paraolimpijskich 2012

Uganda na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji.
Dla reprezentacji Ugandy był to siódmy start w igrzyskach paraolimpijskich (poprzednio w 1972, 1976, 1996, 2000, 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2786593" url="https://pl.wikipedia.org/wiki?curid=2786593" title="(10479) Yiqunchen">
(10479) Yiqunchen

(10479) Yiqunchen (1982 HJ) – planetoida z pasa głównego asteroid okrążająca Słońce w ciągu 3,39 lat w średniej odległości 2,26 j.a. Została odkryta 18 kwietnia 1982 roku.

</doc>
<doc id="2786594" url="https://pl.wikipedia.org/wiki?curid=2786594" title="Silnik fizyki">
Silnik fizyki

Silnik fizyki (lub silnik fizyczny) – część oprogramowania zajmująca się symulacją układów fizycznych, takich jak układy brył sztywnych (z detekcją kolizji), dynamika płynów, odkształcenia ciał (ciała sprężyste). Silniki fizyczne znajdują głównie zastosowanie w grach komputerowych, naukowych symulacjach fizycznych i w filmach (efekty wygenerowane komputerowo, tak by wyglądały realistycznie pod względem fizyki).
Opis.
Silniki można podzielić na czasu rzeczywistego i wysokiej precyzji. Silniki czasu rzeczywistego są stosowane w grach, natomiast silniki wysokiej precyzji – wszędzie tam, gdzie szybkość nie jest wymagana, a liczy się dokładność. Silnik fizyczny jest w grach częścią silnika gry.
Obliczenia naukowe.
Pierwszy komputer ogólnego zastosowania, ENIAC, był używany do obliczeń fizycznych. Wykonano przy pomocy niego tabele artyleryjskie z uwzględnieniem siły wiatru. Z czasem silniki fizyki były coraz bardziej skomplikowane. Superkomputery wykorzystywano w latach 80. do obliczeń mechaniki płynów.
Akceleracja sprzętowa obliczeń.
Nowsze silniki fizyczne, takie jak PhysX, potrafią wykorzystać akcelerację sprzętową kart graficznych do symulacji fizyki (dzięki obliczeniom GPGPU). Mogą też wykorzystywać karty wyłącznie przeznaczone do akceleracji fizyki (Physics processing unit).

</doc>
<doc id="2786595" url="https://pl.wikipedia.org/wiki?curid=2786595" title="Ilja Gorochow">
Ilja Gorochow

Ilja Władimirowicz Gorochow (ros. Илья Владимирович Горохов; ur. 23 sierpnia 1977 w Jarosławiu) – rosyjski hokeista.
Kariera.
Wychowanek i od maja 2013 ponownie zawodnik klubu z Jarosławia, związany rocznym kontraktem. Został kapitanem drużyny. Odszedł z klubu w kwietniu 2016. Od maja do grudnia 2016 zawodnik HK Soczi. Od grudnia 2016 zawodnik Amuru Chabarowsk. Po zakończeniu sezonu KHL (2016/2017) ogłosił zakończenie kariery zawodniczej.

</doc>
<doc id="2786598" url="https://pl.wikipedia.org/wiki?curid=2786598" title="Villacoublay">
Villacoublay



</doc>
<doc id="2786599" url="https://pl.wikipedia.org/wiki?curid=2786599" title="Kościół św. Barbary Kutnej Horze">
Kościół św. Barbary Kutnej Horze



</doc>
<doc id="2786600" url="https://pl.wikipedia.org/wiki?curid=2786600" title="Jo Backaert">
Jo Backaert

Joseph "Jo" Backaert (ur. 5 sierpnia 1921 w Bressoux, zm. 12 czerwca 1997) – belgijski piłkarz grający na pozycji pomocnika.
Kariera klubowa.
W swojej karierze piłkarskiej Backaert grał w klubie Olympic Charleroi.
Kariera reprezentacyjna.
W 1954 roku Backaert został powołany do kadry Belgii na mistrzostwa świata w Szwajcarii. Na nich był rezerwowym zawodnikiem. W kadrze narodowej ostatecznie nie zadebiutował.

</doc>
<doc id="2786601" url="https://pl.wikipedia.org/wiki?curid=2786601" title="Guy Henry">
Guy Henry

Guy Vernor Henry, Jr. (ur. 28 stycznia 1875 w Fort Robinson, zm. 29 listopada 1967 w Wenatchee) − amerykański jeździec, olimpijczyk, generał major United States Army.
Po zakończeniu edukacji zdecydował się na karierę wojskową, w której doszedł do stopnia generała majora. Działał także w Amerykańskim Związku Jeździeckim. Syn Guya Henry'ego, Sr., także dowódcy armii amerykańskiej.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w czterech konkurencjach jeździeckich. W ujeżdżeniu indywidualnym zajął 13. miejsce. W drużynowym konkursie skoków, wraz z drużyną zajął czwarte miejsce. W indywidualnym WKKW zajął 11. miejsce, zaś w konkurencji drużynowego WKKW zajął z drużyną trzecie miejsce.

</doc>
<doc id="2786602" url="https://pl.wikipedia.org/wiki?curid=2786602" title="Samwel Ter-Sahakjan">
Samwel Ter-Sahakjan



</doc>
<doc id="2786605" url="https://pl.wikipedia.org/wiki?curid=2786605" title="Józef I Galezjota">
Józef I Galezjota

Józef I Galezjota, gr. Ιωσήφ Α΄, "Jōsēf I" (zm. 23 marca 1283) – patriarcha Konstantynopola w latach 1267–1275 i 1282–1283.
Życiorys.
W młodości Józef był żonaty. Po śmierci swej żony wstąpił do klasztoru i został mnichem. Zasłynął troską o ubogich.
Był spowiednikiem cesarza Michała VIII Paleologa, i archimandrytą Klasztoru Matki Bożej w Galesios koło Efezu. Był jednym z głównych aktorów kryzysu, który miał miejsce po oślepieniu przez Michała VIII, młodego współcesarza Jana IV Laskarysa. Wraz z częścią biskupów poparł zamiar cesarza usunięcia ze stolicy patriarszej Arseniusza Autorejana, który nałożył na władcę ekskomunikę i odmawiał jej cofnięcia. Po zesłaniu Arseniusza do klasztoru świętego Mikołaja na wyspie Proconnes w 1267 r. zajął jego miejsce. Wybrany patriarchą doprowadził do pojednania cesarza z Kościołem pod warunkiem odbycia przez cesarza publicznej pokuty i nadania pewnych przywilejów Kościołowi prawosławnemu. Złożenie Arseniusza i cofnięcie ekskomuniki doprowadziło do podziału Kościoła prawosławnego na arsenitów i józefitów, popieranych przez dwór cesarski i część duchowieństwa.
W 1273 r. wystąpił przeciw polityce cesarza zmierzającej do zawarcia unii pomiędzy Kościołami Wschodnim i Zachodnim. Dzięki energicznym zabiegom jego współpracownika, Jana Bekkosa synod Kościoła greckiego, mimo sprzeciwu patriarchy, podpisał pod koniec 1273 r. dokument uznający zwierzchność Stolicy Piotrowej. W styczniu 1274 r. polecono Józefowi wycofać się do klasztoru Peribleptos. Ustalono, że jeśli nie dojdzie do podpisania unii, będzie mógł wrócić na urząd, pod warunkiem, że nie podejmie działań przeciw jej zwolennikom. Natomiast jeśli dojdzie do podpisania unii będzie miał do wyboru albo ją zaaprobować albo pozostać w klasztorze. Ponieważ po podpisaniu unii Józef nie zmienił swego stanowiska, na początku 1275 r. synod zdetronizował go i wybrał jako jego następcę chartofylaksa Jana Bekkosa. Przez następne lata Józef, któremu pozwolono spokojnie żyć w konstantynopolitańskim klasztorze, pozostawał w przyjaznych stosunkach ze swoim następcą. Jednakże w 1279 r. z racji jego nieprzejednanego stanowiska i narastającej opozycji przeciw unii, został zesłany na wyspę na Morzu Czarnym.
Po śmierci cesarza (11 grudnia 1282) Jan XI Bekkos musiał ustąpić ze stolicy patriarszej, a na jego miejsce ponownie powołano Józefa I. Na synodzie zwołanym na początku 1282 r. Józef potępił zmarłego cesarza Michała VIII i delegatów na sobór lyoński: Jerzego Akropolitę, ekspatriarchę Germana III, Teofana III, metropolitę Nicei. Potępił także pisma Jana XI Bekkosa. Powołany 31 grudnia 1282, sprawował swe obowiązki przez niespełna trzy miesiące do 23 marca 1283 r.

</doc>
<doc id="2786606" url="https://pl.wikipedia.org/wiki?curid=2786606" title="Merlene Frazer">
Merlene Frazer

Merlene Frazer (ur. 27 grudnia 1973 w Falmouth) – jamajska lekkoatletka specjalizująca się w biegach sprinterskich, dwukrotna uczestniczka letnich igrzysk olimpijskich (Atlanta 1996, Sydney 2000), srebrna medalistka olimpijska z Sydney w biegu sztafetowym 4 x 100 metrów.

</doc>
<doc id="2786609" url="https://pl.wikipedia.org/wiki?curid=2786609" title="Trynidad i Tobago na Letnich Igrzyskach Paraolimpijskich 2012">
Trynidad i Tobago na Letnich Igrzyskach Paraolimpijskich 2012

Trynidad i Tobago na Letnich Igrzyskach Paraolimpijskich 2012 w Londynie reprezentowało 2 zawodników w 2 konkurencjach. 
Dla reprezentacji Trynidadu i Tobago był to trzeci start w igrzyskach paraolimpijskich (poprzednio w 1984 i 1988). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Pływanie.
Kobiety

</doc>
<doc id="2786612" url="https://pl.wikipedia.org/wiki?curid=2786612" title="ELPA">
ELPA



</doc>
<doc id="2786614" url="https://pl.wikipedia.org/wiki?curid=2786614" title="Luc Van Hoyweghen">
Luc Van Hoyweghen

Luc Van Hoyweghen (ur. 1 stycznia 1929 w Appels, zm. 30 czerwca 2013 w Dendermonde) – belgijski piłkarz grający na pozycji napastnika.
Kariera klubowa.
W swojej karierze piłkarskiej Van Hoyweghen grał w klubach KAV Termonde i RWD Molenbeek.
Kariera reprezentacyjna.
W 1954 roku Van Hoyweghen został powołany do kadry Belgii na mistrzostwa świata w Szwajcarii. Na nich był rezerwowym zawodnikiem. W kadrze narodowej ostatecznie nie zadebiutował.

</doc>
<doc id="2786616" url="https://pl.wikipedia.org/wiki?curid=2786616" title="Port lotniczy Tongoa">
Port lotniczy Tongoa

Port lotniczy Tongoa (IATA: TGH, ICAO: NVST) – port lotniczy położony na wyspie Tongoa (Vanuatu).

</doc>
<doc id="2786617" url="https://pl.wikipedia.org/wiki?curid=2786617" title="Benjamin Lear">
Benjamin Lear

Benjamin Lear (ur. 12 maja 1879 w Hamilton, zm. 1 listopada 1966 w Memphis) − amerykański jeździec, olimpijczyk, żołnierz United States Army.
W wieku 19. lat Lear wstąpił do Colorado National Guard, a niedługo później brał udział w walkach na Filipinach w czasie wojny amerykańsko-hiszpańskiej. Piął się po stopniach kariery wojskowej, aż do stopnia generała porucznika, gdzie zyskał szacunek byciem przykładnym i zdyscyplinowanym żołnierzem. Skandal wywołała jego decyzja o ukaraniu 15-milowym marszem grupy żołnierzy-ochotników. Decyzję o tej sprawie w Kongresie przerwał atak na Pearl Harbor.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w trzech konkurencjach jeździeckich. W drużynowym konkursie skoków, wraz z drużyną zajął czwarte miejsce. W indywidualnym WKKW zajął 7. miejsce, zaś w konkurencji drużynowego WKKW zajął z drużyną trzecie miejsce.

</doc>
<doc id="2786620" url="https://pl.wikipedia.org/wiki?curid=2786620" title="Spółka Energetyczna Jastrzębie">
Spółka Energetyczna Jastrzębie

PGNiG TERMIKA Energetyka Przemysłowa S.A. – producent energii elektrycznej i cieplnej dla potrzeb przemysłowych Jastrzębskiej Spółki Węgowej SA oraz mieszkańców miasta Jastrzębia-Zdroju i okolic (m.in.: Rybnika, Wodzisławia Śląskiego, Raciborza, Knurowa, Żor, Pawłowic Śląskie Kuźni Raciborskiej i Suszca). Spółka produkuje również sprężone powietrze i chłód dla kopalń JSW oraz świadczy usługi produkcyjne, handlowe, remontowe i inwestycyjne związane z energetyką. PGNiG TERMIKA Energetyka Przemysłowa wchodzi w skład Grupy Kapitałowej PGNiG TERMIKA, która posiada 100% akcji w kapitale zakładowym spółki. W dniu 1 września 2017 r. Sąd Rejonowy w Gliwicach zarejestrował połączenie spółek: PGNiG TERMIKA Energetyka Przemysłowa SA i Przedsiębiorstwa Energetyki Cieplnej w Jastrzębiu-Zdroju S.A. Prezesem Zarządu jest Krzysztof Zalewski. Zatrudnienie w spółce na koniec 2017 r. wynosiło 722 osób.
Historia.
SEJ powstała na bazie Elektrociepłowni KWK „Moszczenica”, Elektrociepłowni KWK „Zofiówka”, oraz Ciepłowni KWK „Pniówek” działających przy poszczególnych kopalniach Grupy JSW. Od kwietnia 1993 r., gdy swoją działalność rozpoczęła JSW S.A., nastąpił okres zmian restrukturyzacyjnych, w tym restrukturyzacja energetyki wewnątrz JSW S.A. Od 1 stycznia 1994 r. elektrociepłownie zostały wydzielone ze struktur macierzystych kopalń i rozpoczęły działalność jako samodzielne zakłady JSW S.A., tj. EC „Moszczenica” i EC „Zofiówka”, analogicznie jak poszczególne kopalnie. 1 września 1995 r. wydzielono z KWK „Pniówek” ciepłownię i włączono ją w struktury EC „Zofiówka”.
Z dniem 1 listopada 1995 r. została utworzona Spółka Energetyczna „Jastrzębie” SA, w skład której weszły EC „Moszczenica” i EC „Zofiówka” z wcześniej przyłączoną ciepłownią KWK „Pniówek”, a JSW objęła 100% akcji w nowej spółce. W sierpniu 1998 r. SEJ S.A. przyjęła ostatecznie strukturę dwuzakładową: EC „Moszczenica” i EC „Zofiówka” wraz z Biurem Zarządu.
Po utworzeniu SEJ S.A. w JSW S.A. rozpoczęły się prace nad wydzieleniem działalności energetycznej z innych kopalń – ciepłowni KWK „Krupiński” w Suszcu i KWK „Morcinek” w Kaczycach – i utworzenia na tej bazie nowego podmiotu gospodarczego. W tym celu na bazie ciepłowni KWK „Krupiński” powołano 1 września 1996 r. Elektro-Energo-Gaz Suszec sp. z o.o., w którego struktury 1 stycznia 1997 r. włączono ciepłownię KWK „Morcinek”.
Restrukturyzacja górnictwa w Polsce wymusiła zamknięcie KWK „Morcinek” w Kaczycach, co wiązało się z utratą przez EEG sp. z o.o. znaczącego odbiorcy ciepła, stawiając pod znakiem zapytania zasadność istnienia Ciepłowni „Kaczyce”. Podjęto więc działania zmierzające w kierunku przyłączenia EEG sp. z o.o. do SEJ S.A co nastąpiło 31 stycznia 2001 r. Tym samym zakończyła działalność Elektro-Energo-Gaz Suszec S.A., a jej sukcesorem została SEJ S.A. Z dniem 1 listopada 2003 r. Spółka została przekształcona w przedsiębiorstwo jednozakładowe. Z nazw elektrociepłowni zniknęły przydomki „zakład”, a nazwa EEG zmieniła się na EEG „Pniówek” (dziś ZEK).
Produkcja.
Głównym celem działalności SEJ jest produkcja energii elektrycznej i energii cieplnej, w tym w skojarzeniu. SEJ jako pierwsza w Polsce zbudowała i uruchomiła Skojarzony Układ Energetyczno–Chłodniczy połączony z centralną klimatyzacją KWK „Pniówek”, oraz rozpoczęła 15 czerwca 2000 r. produkcję energii w skojarzeniu. Obecnie firma produkuje w skojarzeniu około 30% energii elektrycznej w skali roku przy jednoczesnej produkcji w skojarzeniu około 75% energii cieplnej dla celów grzewczych. Największa w Polsce instalacja trójgeneracji wytworzyła w 2011 r. netto: 34 441 MWh chłodu, 55 253 MWh energii elektrycznej i 82 298 GJ ciepła. 
29 września 2011 r. SEJ podpisała w Ministerstwie Skarbu Państwa umowę kupna 85% akcji Przedsiębiorstwa Energetyki Cieplnej w Jastrzębiu-Zdroju, zapoczątkowując tym samym powstanie przedsiębiorstwa o zasięgu regionalnym (przejęto m.in. ciepłownie w Wodzisławiu Śląskim i Żorach) 6 października 2011 r. SEJ podpisała 10-letnią umowę z Koksownią Częstochowa Nowa, w ramach której wybuduje elektrociepłownię o mocy 3 MW. Będzie to pierwszy w kraju i trzeci w Europie projekt wykorzystujący silnik tłokowy opalany gazem koksowniczym. Obecnie planowana jest budowa bloku fluidalnego CFB 70 w EC „Zofiówka”.
Moce produkcyjne zainstalowane w energii elektrycznej, energii cieplnej, energii chłodniczej oraz w sprężonym powietrzu:
Działalność środowiskowa.
W 2011 r. Spółka Energetyczna „Jastrzębie” S.A. zagospodarowała 80 mln m³ metanu, dzięki czemu ograniczyła emisje dwutlenku węgla o 1,05 mln ton. W SEJ funkcjonuje także przyzakładowa oczyszczalnia ścieków, nowoczesna instalacja odpylania spalin oraz system spalania niskoemisyjnego do redukcji emisji tlenków azotu.

</doc>
<doc id="2786621" url="https://pl.wikipedia.org/wiki?curid=2786621" title="Port lotniczy Torres">
Port lotniczy Torres

Port lotniczy Torres (IATA: TOH, ICAO: NVSD) – port lotniczy położony na wyspie Linua w grupie Wysp Torresa (Vanuatu).

</doc>
<doc id="2786622" url="https://pl.wikipedia.org/wiki?curid=2786622" title="Cerkiew Ścięcia Głowy św. Jana Chrzciciela w Moskwie (Bratiejewo)">
Cerkiew Ścięcia Głowy św. Jana Chrzciciela w Moskwie (Bratiejewo)

Cerkiew Ścięcia Głowy św. Jana Chrzciciela – prawosławna cerkiew w Moskwie, w mikrorejonie Bratiejewo, poświęcona w 2011 jako pierwsza ze świątyń wzniesionych w stolicy Rosji w ramach programu budowy 200 nowych cerkwi prawosławnych na terenie miasta.
Historia.
Pierwsza drewniana cerkiew w Bratiejewie, ówcześnie samodzielnej wsi, powstała na początku XVIII w. W 1731 na jej miejsce przeniesiono inną drewnianą świątynię – cerkiew Ścięcia Głowy św. Jana Chrzciciela przeniesioną ze wsi Rożdiestwienno. W latach 1890–1892 ze środków zgromadzonych przez mieszkańców wsi obok drewnianej świątyni powstał obiekt murowany, który zachował wezwanie starszej cerkwi. Złocony ikonostas dla parafii przekazał wielki książę Sergiusz Aleksandrowicz Romanow z żoną Elżbietą. Obydwie cerkwie w Bratiejewie przestały istnieć po rewolucji październikowej – świątynia drewniana w 1928, zaś murowana, stopniowo popadająca w ruinę, około 1945. Według innego źródła cerkiew ta została po rewolucji zaadaptowana na świecki klub, zaś do jej całkowitego zniszczenia doszło dopiero w 1982.
Decyzja o odbudowie cerkwi w Bratiejewie (od 1982 w granicach Moskwy) zapadła w czasie sprawowania urzędu patriarchy moskiewskiego i całej Rusi przez Aleksego II. Od 1996 funkcje tymczasowej świątyni pełnił zaadaptowany do tego celu wagon, następnie powstała drewniana prowizoryczna cerkiew Trójcy Świętej. Ostatecznie prace budowlane ukończono w 2012. Gotową świątynię poświęcił patriarcha moskiewski i całej Rusi Cyryl w asyście arcybiskupa istrińskiego Arseniusza i biskupa podolskiego Tichona. Była to pierwsza cerkiew oddana do użytku w ramach programu budowy 200 nowych świątyń prawosławnych w granicach Moskwy, a równocześnie jest to jedyna świątynia prawosławna w Bratiejewie.
Architektura.
Wygląd budynku nawiązuje do rosyjskich szesnasto- i siedemnastowiecznych cerkwi zwieńczonych dachem namiotowym, w szczególności do cerkwi Przemienienia Pańskiego w Kołomienskoje. Budynek przeznaczony jest dla równoczesnego udziału 600 wiernych w nabożeństwie.

</doc>
<doc id="2786624" url="https://pl.wikipedia.org/wiki?curid=2786624" title="Ephraim Graham">
Ephraim Graham

Ephraim Foster Graham (ur. 10 sierpnia 1881 w Pinewood, zm. 23 grudnia 1962 w San Antonio) − amerykański jeździec, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach jeździeckich. W indywidualnym WKKW zajął 12. miejsce, zaś w konkurencji drużynowego WKKW zajął z drużyną trzecie miejsce.

</doc>
<doc id="2786629" url="https://pl.wikipedia.org/wiki?curid=2786629" title="Schöner Náci">
Schöner Náci

Schöner Náci, wł. Ignác Lamár (ur. 1897 w Petržalce, zm. 1967 w Lehnicach) – znana postać międzywojennej i powojennej Bratysławy.
Życiorys.
Lamár urodził się w 1897 roku w Petržalce, obecnie dzielnicy Bratysławy. Pochodził z mieszanej rodziny, jego ojciec był Węgrem, matka Niemką. Jego dziadek, także Ignác Lamár, był znanym klaunem.
Rodziców stracił w dzieciństwie. Matka porzuciła rodzinę i wyjechała z kochankiem do Wiednia, a ojciec zmarł wkrótce później. Aby zarobić na utrzymanie i spłacić rodzinne długi, Lamár zaczął pracować w teatrze, a wkrótce później jako klaun.
W 1914 roku został porzucony przez narzeczoną oraz stracił pracę w teatrze. W czasie I wojny światowej pracował jako murarz i wykonywał inne prace dorywcze, m.in. sprzątał mieszkania miejskiej elity. Z czasem zdobywał dla tych prac coraz więcej klientów i zaczął więcej zarabiać.
Z tego okresu pochodzi też jego pseudonim. Za sprzątanie w jednym z domów otrzymał możliwość wybrania dla siebie kompletu ubrań. Gdy ubrał się w elegancki frak, spodnie, koszulę, półbuty i cylinder, od klientki usłyszał, że „teraz jest prawdziwie pięknym mężczyzną”. Lamár opowiadał tę historię wielokrotnie licznym znajomym i od tego czasu zaczął być nazywany „Pięknym Ignasiem” (niem. „Schöner Náci”), zarówno przez Niemców, Węgrów jak i Słowaków. Nadal też kontynuował wykonywanie prac dorywczych, ale przed wyjściem na ulicę zawsze przebierał się we frak, po czym spacerował ulicami bratysławskiego Starego Miasta, a spotkanym ludziom nisko się kłaniał i chętnie rozmawiał.
Lamár stał się popularny, w latach 30. XX wieku został przez redakcję jednej z popularnych gazet poproszony o udzielenie wywiadu, który dodatkowo zwiększył jego popularność. Wkrótce potem też namalowany został przez malarza Schurmanna jego portret, który przez kilka lat wystawiano na ul. Sedlárskiej, głównym bulwarze miasta.
W czasie II wojny światowej ukrywał się, obawiając się wywiezienia do obozu koncentracyjnego jako osoba podejrzana o zaburzenia psychiczne. Po wojnie został internowany w obozie na Petrżalce pod zarzutem przynależności do nazistów. Powodem aresztowania była zdrobniała forma imienia Ignác – Náci – brzmiąca tak samo jako słowo „nazista”. Po interwencji znajomych został zwolniony, gdy pomyłkę wyjaśniono.
Po zwolnieniu z obozu kazał nazywać się Ignácem i nie zgadzał się na używanie formy Náci. W związku ze wzrostem znaczenia języka słowackiego w życiu miasta, zaczął uczyć się tego języka, z którym wcześniej miał niewielki kontakt.
Kilka ostatnich lat życia spędził w domu starców. Zmarł w 1967 roku w szpitalu gruźliczym w Lehnicach. Dzięki staraniom Towarzystwa Ferdinanda Martinengiego jego szczątki zostały na początku XXI wieku przeniesione z Lehnic do Bratysławy.
Upamiętnienie.
Na Starym Mieście w Bratysławie znajduje się pomnik „Pięknego Ignacego”, którego przedstawiono we fraku i z cylindrem, stojącego przed jego ulubioną kawiarnią i kłaniającego się przechodniom.

</doc>
<doc id="2786631" url="https://pl.wikipedia.org/wiki?curid=2786631" title="Ignác Lamár">
Ignác Lamár



</doc>
<doc id="2786632" url="https://pl.wikipedia.org/wiki?curid=2786632" title="Pomnik Chrystusa Króla w Przeworsku">
Pomnik Chrystusa Króla w Przeworsku

Pomnik Serca Jezusowego w Przeworsku – pomnik zlokalizowany w Przeworsku, przy ul. Kościelnej, na terenie dziedzińca Bazyliki Mniejszej pw. Ducha Świętego.
Pomnik został wzniesiony jako wotum wdzięczności za uratowanie miasta od zniszczeń podczas działań wojennych w 1944. Gdy do Przeworska zbliżał się front walk rosyjsko-niemieckich, ks. prał. Roman Penc złożył przyrzeczenie, że jeżeli w czasie tych operacji miasto nie ucierpi, to w podzięce Bogu doprowadzi do ufundowania pomnika Chrystusa Króla. Modlitwy Prałata zostały wysłuchane - Przeworsk został ocalony. Parafianie zlecili wykonanie pomnika rzeźbiarzowi Józefowi Wilkowi. Pomnik został odlany w cemencie w latach 40. XX w., lecz zmontowany już po śmierci rzeźbiarza w 1957 r. Józef Wilk wymienia tę rzeźbę w dokumencie przechowywanym w zbiorach archiwaliów Muzeum Narodowego Ziemi Przemyskiej w Przemyślu.
Posąg przedstawia Chrystusa w typie Najświętsze Serce Jezusa. Z przodu, na łuku tęczy znajdują się dwie figury aniołów podtrzymujących wazę, ku której wyciągają się dłonie grzeszników.

</doc>
<doc id="2786633" url="https://pl.wikipedia.org/wiki?curid=2786633" title="Misery (ujednoznacznienie)">
Misery (ujednoznacznienie)



</doc>
<doc id="2786636" url="https://pl.wikipedia.org/wiki?curid=2786636" title="Gustav Wetterström">
Gustav Wetterström

Karl Gustav Evert Wetterström (ur. 15 października 1911 w Norrköping, zm. 16 listopada 1991 tamże) – szwedzki piłkarz występujący na pozycji pomocnika lub napastnika, reprezentant Szwecji w latach 1934–1938.
Kariera klubowa.
Podczas kariery piłkarskiej występował w IK Sleipner. Z klubem tym wywalczył jedyne w jego historii mistrzostwo Szwecji w sezonie 1937/38. Rok wcześniej zdobył wicemistrzostwo.
Kariera reprezentacyjna.
W reprezentacji Szwecji Wetterström zadebiutował 23 września 1934 w przegranym 4:5 meczu z Finlandią w ramach Pucharu Nordyckiego.
W 1938 roku selekcjoner József Nagy powołał go na Mistrzostwa Świata 1938. Na mundialu we Włoszech wystąpił on w dwóch meczach: ćwierćfinale z Kubą (hat trick) oraz półfinale z Węgrami. Ostatni raz w reprezentacji zagrał 21 czerwca 1938 w wygranym 1:0 meczu Pucharu Nordyckiego z Danią. Ogółem w latach 1934–1938 wystąpił w reprezentacji w 7 meczach, w których zdobył 7 bramek.

</doc>
<doc id="2786638" url="https://pl.wikipedia.org/wiki?curid=2786638" title="Jestem Bogiem">
Jestem Bogiem



</doc>
<doc id="2786639" url="https://pl.wikipedia.org/wiki?curid=2786639" title="Przedsiębiorstwo Energetyki Cieplnej">
Przedsiębiorstwo Energetyki Cieplnej

Przedsiębiorstwo Energetyki Cieplnej S.A. – przedsiębiorstwo energetyczne z siedzibą w Jastrzębiu-Zdroju zajmujące się wytwarzaniem, przesyłem, dystrybucją oraz obrotem ciepła. 20 grudnia 2011 r. w wyniku prywatyzacji właścicielem 85% akcji PEC S.A. została wchodząca w skład Grupy PGNiG z siedzibą w Warszawie. Prezesem PEC S.A. od 31 maja 2016 r. jest Paweł Szczeszek. W spółce zatrudnionych jest ok. 590 pracowników.
Historia.
Przedsiębiorstwo Energetyki Cieplnej powstało w 1973 r. początkowo obejmując swoją działalnością Jastrzębie-Zdrój, Wodzisław Śląski, Knurów, Żory, Racibórz i Rybnik. W 1983 r. zostało włączone do stworzonego na bazie istniejących przedsiębiorstw energetyki cieplnej – Wojewódzkiego Przedsiębiorstwa Energetyki Cieplnej w Katowicach jako Okręgowy Zakład Nr 4 w Jastrzębiu-Zdroju. 5 sierpnia 1991 dokonano podziału WPEC Katowice, a Przedsiębiorstwo Energetyki Cieplnej uzyskało samodzielną podmiotowość prawną.
12 listopada 1998 r. Przedsiębiorstwo Energetyki Cieplnej uzyskało koncesję na wytwarzanie ciepła, przesyłanie i dystrybucję ciepła oraz obrót ciepłem, przyznaną przez Prezesa Urzędu Regulacji Energetyki na okres 10 lat. 9 kwietnia 2009 r. rozpoczęto procedurę komercjalizacji PEC w Jastrzębiu-Zdroju, a 1 października 2009 r. decyzją Ministra Skarbu PEC w Jastrzębiu-Zdroju zostało przekształcone w Przedsiębiorstwo Energetyki Cieplnej Spółka Akcyjna jako jednoosobowa spółka skarbu państwa.
20 grudnia 2011 r. w wyniku prywatyzacji Przedsiębiorstwa Energetyki Cieplnej S.A. w Jastrzębiu-Zdroju właścicielem 85% akcji została Spółka Energetyczna Jastrzębie S.A. z siedzibą w Jastrzębiu-Zdroju. W 2016 r. JSW S.A. sprzedało PEC grupie PGNiG Termika za 190,4 mln zł.
Produkcja.
Wielkość sprzedaży ciepła kształtuje się na poziomie 3 mln GJ rocznie. Ciepło pochodzące z PEC produkowane jest w źródłach własnych (ok. 250 MW) i kupowane u zewnętrznych producentów (ok. 280 MW). Łączna długość sieci ciepłowniczych wynosi ok. 290 km. Roczne zużycie paliw wynosi ok. 70 tys. ton paliwa stałego i ok. 700 tys. m³ gazu ziemnego (dane z roku 2012).
Przedsiębiorstwo zakresem swego działania obejmuje następujące gminy:
Pozostała działalność PEC obejmuje m.in. wykonywanie sieci ciepłowniczych, wodnych, wentylacyjnych i gazowych.
Ochrona środowiska.
Przedsiębiorstwo Energetyki Cieplnej S.A. wykorzystuje paliwa o małej zawartości siarki (do 0,8%), popiołu (do 22%) oraz większej wartości opałowej co przyczynia się do zminimalizowania ujemnego wpływu na środowisko w wyniku emisji zanieczyszczeń do atmosfery. Od początku w spółce prowadzone są też działania inwestycyjne służące modernizacji i instalacji nowych wysokosprawnych urządzeń odpylających. Spółka prowadzi swoją działalność zgodnie z ideą Czystszej Produkcji, czyli ograniczenia zanieczyszczeń „u źródła”, zamiast budowy nowoczesnych instalacji „końca rury” systematycznie zmniejszając straty ciepła poprzez modernizację kotłów i sieci cieplnych. W wyniku prowadzonych inwestycji w ostatnich latach PEC zanotowało znaczący spadek wielkości emisji zanieczyszczeń do atmosfery.

</doc>
<doc id="2786640" url="https://pl.wikipedia.org/wiki?curid=2786640" title="Stopnie służbowe w Straży Granicznej III RP">
Stopnie służbowe w Straży Granicznej III RP

Stopnie służbowe w Straży Granicznej – są tytułami funkcjonariuszy Straży Granicznej oznaczającymi miejsce danego funkcjonariusza w hierarchii służbowej.
Straż Graniczna została utworzona 16 maja 1991, jako formacja typu policyjnego przeznaczona do ochrony granicy państwowej i kontroli ruchu granicznego. Zastąpiła w tej roli rozwiązane Wojska Ochrony Pogranicza, które były formacją wojskową i obowiązywało w nich to samo umundurowanie i te same stopniowe wojskowe co w Wojsku Polskim.
Stopnie służbowe mają swoje oznaki. Nosi się je na naramiennikach, nakryciu głowy (czapce garnizonowej, furażerce oraz czapce polowej typu kepi), na rękawach (funkcjonariusze noszący umundurowanie MW) oraz na lewej piersi kurtki służbowej SG lub zimowej nieprzemakalnej.
Równorzędność stopni służbowych SG ze stopniami wojskowymi i stopniami innych służb mundurowych określa Rozporządzenie Rady Ministrów z dnia 17 czerwca 2010 r. w sprawie równorzędności stopni policyjnych, Urzędu Ochrony Państwa, Agencji Bezpieczeństwa Wewnętrznego, Agencji Wywiadu, Służby Kontrwywiadu Wojskowego, Służby Wywiadu Wojskowego, Biura Ochrony Rządu, Służby Celnej, Państwowej Straży Pożarnej, Służby Więziennej i stopni wojskowych ze stopniami służbowymi Straży Granicznej.
Oznaki stopni do umundurowania wyjściowego są wykonane metodą haftu komputerowego nicią srebrną (do umundurowania Wojsk Lądowych i Sił Powietrznych) lub złotą (do umundurowania Marynarki Wojennej). Natomiast oznaki do umundurowania polowego w kolorze jasnoszarym są wykonane metodą tłoczenia na tkaninie.
Korpusy osobowe.
W Straży Granicznej obowiązują cztery korpusy osobowe: szeregowych, podoficerów, chorążych i oficerów.
Tryb nadawania stopni oraz ich utrata.
Stopień szeregowego SG otrzymuje się z dniem mianowania na stanowisko służbowe. Na kolejne stopnie w korpusie szeregowych i podoficerów mianują przełożeni posiadający odpowiednie do tego uprawnienia. Natomiast na stopnie w korpusie chorążych mianuje Komendant Główny Straży Granicznej.
Na pierwszy stopień oficerski, a także na stopień Generała Straży Granicznej mianuje Prezydent RP. Pozostałe stopnie w korpusie oficerskim przyznaje Minister Spraw Wewnętrznych.
W Straży Granicznej mianowanie na kolejny stopień następuje stosownie do posiadanych kwalifikacji, zajmowanego stanowiska oraz jest zależne od opinii przełożonych. Nadanie kolejnego stopnia nie może nastąpić jednak wcześniej niż po przesłużeniu w stopniu:
Jednakże w szczególnych wypadkach, np. jeżeli dany funkcjonariusz posiada szczególne kwalifikacje zawodowe lub umiejętności do pełnienia służby istnieje możliwość nadania mu kolejnego stopnia z pominięciem wymaganego okresu.
Szczególnym wymogiem w przypadku awansu na pierwszy stopień podoficerski jest ukończenie przez danego funkcjonariusza szkoły podoficerskiej. W przypadku awansu na pierwszy stopień w korpusie chorążych analogicznie należy ukończyć szkołę chorążych. W szczególnie uzasadnionych przypadkach można pominąć ten warunek. Wymogiem przy mianowaniu na pierwszy stopień oficerski jest posiadanie przez danego funkcjonariusza wyższego wykształcenia oraz ukończenie szkolenia specjalistycznego zakończonego egzaminem.
Posiadane przez funkcjonariuszy stopnie podoficerskie, chorążych i oficerskie są dożywotnie. Po zwolnieniu ze służby funkcjonariusze mogą używać posiadanych przez siebie stopni z dodaniem słowa „rezerwy” (jeśli podlegają obowiązkowi służby wojskowej) lub „w stanie spoczynku” (jeśli nie podlegają obowiązkowi służby wojskowej).
Utrata stopnia następuje po:

</doc>
<doc id="2786641" url="https://pl.wikipedia.org/wiki?curid=2786641" title="Kurt Svanström">
Kurt Svanström

Kurt Svanström (ur. 24 marca 1915, zm. 16 stycznia 1996) – szwedzki piłkarz, grający na pozycji pomocnika.
Kariera klubowa.
Podczas kariery piłkarskiej Kurt Svanström występował w Örgryte IS. 
Kariera reprezentacyjna.
W reprezentacji Szwecji Svanström zadebiutował 16 czerwca 1937 w wygranym 4-0 meczu Pucharu Nordyckiego z Finlandią. Był to udany debiut, gdyż Svanström w 82 min.zdobył trzecią bramkę dla Szwecji.
W 1938 József Nagy, ówczesny selekcjoner reprezentacji Szwecji powołał Svanströma na mistrzostwa świata. Na mundialu we Włoszech wystąpił w trzech meczach: ćwierćfinale z Kubą, półfinale z Węgrami oraz w meczu o trzecie miejsce z Brazylią.
Ostatni raz w reprezentacji zagrał 14 czerwca 1939 w przegranym 0-1 meczu 50-lecia DBU z Norwegią. W latach 1937-1939 wystąpił w reprezentacji w dziesięciu meczach, w których zdobył jedną bramkę.

</doc>
<doc id="2786642" url="https://pl.wikipedia.org/wiki?curid=2786642" title="Wagon kolejowy">
Wagon kolejowy



</doc>
<doc id="2786643" url="https://pl.wikipedia.org/wiki?curid=2786643" title="Teodozjusz Wasilewicz">
Teodozjusz Wasilewicz

Teodozjusz, nazwisko świeckie Wasilewicz (zm. 1 maja 1678) – biskup prawosławny I Rzeczypospolitej.
Życiorys.
Młodość.
Pochodził z plebejskiej rodziny z Wilna. Podstawową edukację odebrał w szkole prowadzonej w tymże mieście przez prawosławne bractwo. Życie monastyczne rozpoczął w prowadzonym pod jego opieką monasterze Świętego Ducha. W latach 40. XVII w. pełnił już obowiązki przełożonego monasteru św. Michała Archanioła w Kijowie.
Archimandryta.
W czasie powstania Chmielnickiego kilkakrotnie podróżował na ziemie litewskie. W 1654 na krótko opowiedział się za inkorporacją metropolii kijowskiej do Patriarchatu Moskiewskiego i był autorem kilku czołobitnych listów do cara Aleksego I. Sam Bohdan Chmielnicki w liście do cara nazywał go świętym, doświadczonym i wielce mądrym człowiekiem, wiernym carowi i prawosławiu. Jednak już w 1655 Teodozjusz zmienił stanowisko i opowiedział się za zachowaniem dotychczasowej jurysdykcji metropolii kijowskiej. Oburzony car zażądał od patriarchy moskiewskiego i całej Rusi Nikona obłożenie archimandryty anatemą, czego duchowny odmówił, tłumacząc, że nie ma prawa ingerować w ten sposób w działalność administratury niebędącej mu podległą. Mimo to naciski rosyjskie sprawiły, że Teodozjusz Wasilewicz musiał zrezygnować ze sprawowanej godności i przekazać ją Teodozjuszowi Safonowiczowi, reprezentującemu orientację prorosyjską.
Po wyjeździe z Kijowa Teodozjusz Wasilewicz został archimandrytą monasteru Trójcy Świętej w Słucku, jednego z najważniejszych klasztorów prawosławnych w Rzeczypospolitej. W 1655 był obecny w obozie Janusza Radziwiłła pod Mohylewem i starał się przekonać mieszkańców miasta do oddania go w ręce dowodzonych przez niego wojsk. Sympatyzował z Kozakami, blisko przyjaźnił się z Iwanem Wyhowskim, współpracował ponadto z metropolitą kijowskim Dionizym. Mimo bliskich relacji z Kozakami dbał, by podległe mu wspólnoty monastyczne (klasztor w Słucku i jego filie) zachowywały lojalność wobec Rzeczypospolitej.
Początkowo Teodozjusz Wasilewicz pozostawał w dobrych stosunkach z Bogusławem Radziwiłłem i służył nawet jako pośrednik w jego kontaktach z Kozakami. W 1660 relacje te jednak uległy zdecydowanemu pogorszeniu z powodu konfliktu Radziwiłła z archimandrytą słuckim i przełożonym Monasteru Leszczyńskiego archimandrytą Józefem o spadek po Marii Radziwiłłowej, żonie Janusza Radziwiłła. Rok wcześniej zapisała ona w testamencie 600 tys. złotych dla ławry Pieczerskiej, monasterów w Wilnie, Jewiach, Kupiatyczach, Kroniach, Mińsku oraz w Zabłudowie. Bogusław Radziwiłł odmówił wypłaty spadku i zarzucił kapelanowi zmarłej, ks. Wołosiewiczowi, archimandrycie Józefowi Nielubowiczowi-Tukalskiemu oraz archimandrycie Teodozjuszowi sfałszowanie testamentu. Mimo konfliktu Bogusław Radziwiłł w dalszym ciągu korespondował z duchownym i udzielał mu różnego rodzaju wsparcia, np. opłacając asystę wojskową, gdy ten udawał się do Warszawy na sejm. Teodozjusz nie cieszył się już jednak pełnym zaufaniem magnata, a jego relacje z Radziwiłłami pogorszyły się jeszcze pod wpływem jego własnych ambicji. Archimandryta należał przy tym do najbardziej wpływowych duchownych prawosławnych w Rzeczypospolitej. W 1658 kierowany przez niego monaster stał się tymczasową rezydencją metropolity kijowskiego Dionizego, zaś w 1663 reprezentował biskupa lwowskiego Józefa na soborze lokalnym, który miał dokonać wyboru nowego metropolity. W ocenie współczesnych dramatyczny przebieg wymienionego soboru, rozłam wśród delegatów i ostateczna elekcja Józefa Nielubowicza-Tukalskiego wynikały z działań archimandryty słuckiego.
Po wyborze Józefa Nielubowicza-Tukalskiego na metropolitę Teodozjusz Wasilewicz został mianowany namiestnikiem metropolity w Wielkim Księstwie Litewskim, co oznaczało oddanie w jego ręce nadzoru nie tylko monasteru w Słucku i jego placówek filialnych, ale i pozostałych klasztorów na czele z monasterem Świętego Ducha w Wilnie oraz parafii obsługiwanych przez białe duchowieństwo. Opiekunowie nieletniej córki Bogusława Radziwiłła Ludwiki Karoliny bezskutecznie dążyli do usunięcia go ze Słucka.
Biskup.
W 1664 zjazd duchowieństwa i świeckich eparchii białoruskiej wskazał Teodozjusza jako jednego z kandydatów na urząd biskupa białoruskiego. W związku z tym w 1669 duchowny przyjął chirotonię biskupią w Mohylewie z rąk metropolity Gazy Paisjusza. W 1670 zrezygnował jednak z ubiegania się o ten urząd na rzecz Józefa Szumlańskiego. Dwa lata później to on uzyskał jednak przywilej królewski na katedrę białoruską. Teodozjusz zawdzięczał zgodę króla na chirotonię biskupią gestom prounijnym. Jeszcze w 1670 duchowny w czasie spotkania z nuncjuszem papieskim przedstawił projekt nowej unii katolicko-prawosławnej. Stał się on przedmiotem rozmów przedstawicieli obydwu wyznań, jednak ostatecznie został odrzucony. Co więcej, Teodozjusz nie zaangażował się więcej w sprawę rozszerzenia unii brzeskiej, lecz do końca życia opowiadał się za zachowaniem w Rzeczypospolitej Kościoła prawosławnego w dotychczasowym kształcie.
Nadanie przywileju na katedrę mohylewską biskupowi prawosławnemu, a nie unickiemu, zostało gwałtownie oprotestowane przez unickiego metropolitę Gabriela Kolendę i jego koadiutora Cypriana Żochowskiego. Zarzucili oni Teodozjuszowi, że jako osoba o plebejskim pochodzeniu bezprawnie przyjął przywilej. Protest unickich hierarchów sprawił, że w styczniu 1673 biskup Teodozjusz został wezwany przed sąd królewski, który odebrał mu nadany przywilej. Duchowny nie stawił się na procesie i "de facto" jednak nadal kierował strukturami prawosławnymi w Wielkim Księstwie Litewskim., rezydując jednak nie w Mohylewie, jak jego poprzednicy, a w monasterze Trójcy Świętej w Słucku, który jego staraniom został odbudowany ze zniszczeń wojennych.
Teodozjusz Wasilewicz zmarł w 1678 w Lublinie lub – co bardziej prawdopodobne – w Zdzięciole. W tej ostatniej miejscowości został także pochowany. Mowę pogrzebową wygłosił w czasie uroczystości Dymitr (Tuptało).
Stosunek do Żydów.
W okresie sprawowania urzędu archimandryty słuckiego, a następnie biskupa białoruskiego Teodozjusz Wasilewicz znalazł się w ostrym konflikcie z miejscową społecznością żydowską. Duchowny popierał działania prawosławnych kapłanów dążących do nawracania Żydów, ścigał tych konwertytów z judaizmu, którzy potajemnie wrócili do poprzedniej religii, jak również potępiał chrześcijan pracujących dla Żydów. Antysemityzm hierarchy był kolejną przyczyną jego konfliktu z Radziwiłłami birżańskimi, którzy z reguły odnosili się do tej społeczności w tolerancyjny sposób.

</doc>
<doc id="2786644" url="https://pl.wikipedia.org/wiki?curid=2786644" title="PEC Jastrzębie">
PEC Jastrzębie



</doc>
<doc id="2786645" url="https://pl.wikipedia.org/wiki?curid=2786645" title="Omsica">
Omsica

Omsica (serb. "Омсица") – wieś w Chorwacji, w żupanii zadarskiej, w gminie Gračac. Leży w regionie Lika. W 2011 roku liczyła 12 mieszkańców.

</doc>
<doc id="2786648" url="https://pl.wikipedia.org/wiki?curid=2786648" title="Bitwa o Brzostowicę">
Bitwa o Brzostowicę

Bitwa o Brzostowicę – bitwa stoczona w dniach 20–25 września 1920 roku na południe od Grodna przez 3 DP Leg. pod dowództwem gen. Leona Berbeckiego z jednostkami sowieckiej 15 Armii Augusta Korka, podczas ostatnich przygotowań do ofensywy polskiej nad Niemnem w czasie wojny polsko-bolszewickiej.
Siły i zadania.
Podczas ostatnich przygotowań do ofensywy polskiej nad Niemnem 3 DP Leg., stojąca na prawym skrzydle polskiej 2 Armii nad Świsłoczem, otrzymała rozkaz przesunięcia 20 września swoich głównych sił do rejonu Brzostowica Wielka – Brzostowica Mała. Stąd w drugim dniu polskiej ofensywy dywizja miała uderzyć wzdłuż osi Brzostowica Wielka – Zaniemeńsk z zadaniem opanowania mostów na Niemnie w Zaniemeńsku i Łunnej Woli, utworzenia przyczółków mostowych na prawym brzegu Niemna oraz zajęcia węzła kolejowego Mosty. Przewidywano, że w dalszej fazie bitwy dywizja weźmie udział w natarciu na Lidę. W skład 3 DP Leg. wchodziły: 5 BP Leg. (7 i 8 pp Leg.), 6 BP Leg. (9 pp Leg. i 23 pp), I dywizjon 2 psk, 3 pap Leg., 3 pac – razem około 7800 żołnierzy, 41 dział (w tym 10 ciężkich) i 215 ckm. Nastroje wojska po ostatnich zwycięstwach były bardzo dobre. Na prawym skrzydle dywizja sąsiadowała 15 DP z 4 Armia, na lewym z 21 DP. Przed frontem 3 DP Leg. stały główne siły 15 Armii Korka: 11 i 16 DS (około 11 tys. żołnierzy i 60 dział). Obie dywizje otrzymały we wrześniu uzupełnienia złożone z petersburskich komunistów, które podniosły ich wartość bojową i natchnęły duchem walki. Ponadto naprzeciw prawego skrzydła 3 DP Leg. stał 432 ps z 48 DS (16 Armia), a naprzeciw lewego skrzydła – 15 BS z 3 Armii.
Natarcie wojsk polskich.
20 września wieczorem 3 DP Leg. rozpoczęła natarcie dwiema kolumnami: 5 BP Leg. (d-ca ppłk Władysław Bończa-Uzdowski) z I i III dywizjonami 3 pap Leg. i I dywizjonem 2 psk przez Dublany i Mostowlany na Brzostowicę Wielką – Zaniemeńsk oraz 6 BP Leg. (d-ca płk Wacław Scaevola-Wieczorkiewicz) z II dywizjonem 3 pap Leg. oraz I dywizjonem 3 pac na Brzostowicę Małą – Łunną Wolę. W pasie działania 5 BP Leg. na linii Świsłoczy, zgrupowane były główne siły 11 DS. Początkowo natarcie polskie przebiegało pomyślnie. 7 pp Leg. zajął mosty na Świsłoczy w Dublanach i Mostowlanach, następnie jego II batalion opanował Klepacze i ruszył na Brzostowicę Wielką. Gdy zbliżano się do tej miejscowości, na Klepacze uderzył 91 ps i zajął je po walce z I dywizjonem 2 psk. II batalion 7 pp Leg., zmęczony walkami i forsownym marszem, mając oddziały nieprzyjaciela na tyłach, zatrzymał się w obawie przed odcięciem od sił głównych brygady. Uniemożliwiło to wykonanie natarcia na Brzostowicę Wielką w nocy z 20/21 września.
Uderzenie 6 BP Leg. ruszyło nad ranem 21 września, a nie jak planowano, wieczorem 20. Spóźnienie spowodowane było przeciągnięciem się prac przy budowie kładek przez Świsłocz. W porannej mgle 23 pp zaskoczył oddziały sowieckiej 16 DS i do południa opanował wszystkie wyznaczone miejscowości z wyjątkiem Brzostowicy Małej. Wolniej posuwał się 9 pp Leg., który musiał stoczyć ciężki bój o wieś Nieporożniewice. O świcie wznowił także natarcie 7 pp Leg., który nie mógł doczekać się nadejścia 8 pp Leg. z artylerią. Pod Brzostowicą Wielką jego III batalion wpadł na maszerujące kolumny 93 i 97 ps. Polacy pierwsi ochłonęli z zaskoczenia i otworzyli ogień rozpraszając oba pułki. Na karkach uchodzących czerwonoarmistów około godz. 7.30 wpadli do Brzostowicy Wielkiej, rozbili kwaterujący tutaj sztab 11 DS wraz z jego osłoną (d-ca dywizji Sobiejnikow został ranny i ledwo uszedł polskiej niewoli), rozproszyli tabory i oddziały tyłowe, wzięli cztery działa oraz około trzystu jeńców. Zranienie Sobiejnikowa i zniszczenie sztabu do końca dnia sparaliżowało dowodzenie 11 DS. Po południu 3 DP Leg. przegrupowała oddziały do dalszego natarcia. Główne siły 5 BP Leg. zebrały się w Brzostowicy Wielkiej, wysuwając placówki do Brzostowiczan i Meniek. Między godz. 16 a 17 obie te wioski zostały zaatakowane przez 96 ps. Placówki cofnęły się do Brzostowicy Wielkiej, a prące za nimi tyraliery 96 ps trafiły wprost pod niszczący ogień baterii III dywizjonu 3 pap Leg. i poniosły wielkie straty. Walki o mniejszym natężeniu toczyła po południu 6 BP Leg. 21 września wieczorem Kork skierował pod Brzostowicę Wielką odwodową 56 Samodzielną BS (3000 żołnierzy, 54 ckm). Brygada przybyła niedawno znad granicy fińskiej, była w pełni wypoczęta i dobrze wyposażona. Wsparła ona prawe skrzydło 11 DS, dzięki czemu Rosjanie uzyskali nad 3 DP Leg. dwukrotną przewagę liczebną i półtorakrotną w artylerii. Kork uparcie dążył do odzyskania utraconych pozycji nad Świsłoczą.
Trzeci dzień bitwy zaczął się od serii kontrataków przeciwnika. 32 i 31 BS z 11 DS ponownie opanowały Meńki i Brzostowiczany. Dopiero pod Brzostowicą Wielką zostały zatrzymane przez 5 BP Leg. Koło szosy wołkowyskiej weszła do walki 56 BS, uderzając na stanowiska 7 pp Leg. Trzykrotnie szturm brygady, prowadzony wprost na stanowiska polskie bez próby ich obejścia, załamywał się w ogniu 11 i 12 kompanii pułku. Dopiero gdy obrońcom zaczęło brakować amunicji, czerwonoarmiści wdarli się do polskich okopów, ale kontratak w porę sprowadzonych odwodów 7 pp Leg. zmusił ich do odwrotu. Po południu bój na całym froncie dywizji rozgorzał z nową siłą. O godz. 18.00, po długim przygotowaniu artyleryjskim, wyszło natarcie sowieckiej 33 BS. W skoncentrowanym ogniu pięciu baterii 3 pap Leg. brygada poniosła wielkie straty i została zmuszona do wycofania się na pozycje wyjściowe. Ciężkie chwile przeżywała 6 BP Leg., na którą uderzyła cała 16 DS. Po południu front polski pękł między Brzostowicą Małą a Koleśnikarni. 9 pp Leg., atakowany przez 46 i 47 BS, został odrzucony o cztery pięć km w kierunku Świsłoczy. Natomiast sąsiadujący z nim od północy 23 PP po ciężkim boju z 48 BS utrzymał swoje pozycje, zagrażając prawemu skrzydłu oddziałów nieprzyjaciela, które wdarły się w głąb polskiej obrony. Płk Wieczorkiewicz, wykorzystując dogodne ukształtowanie linii frontu, nakazał 23 pp aktywne wsparcie lewego skrzydła 9 pp Leg. Jednocześnie ppłk Bończa-Uzdowski, który nie miał łączności z 6 BP Leg., z własnej inicjatywy przygotował kontratak odwodów 5 BP Leg. na prawym skrzydle 9 pp Leg. W efekcie około godz. 16 z trzech stron wyszło przeciwnatarcie 3 DP Leg. na oddziały sowieckie, które dokonały wyłomu w polskim froncie: od północy nacierały dwie kompanie 23 pp z jedną baterią, od frontu dwa bataliony 9 pp Leg. z dwiema bateriami, od południa trzy kompanie 8 pp Leg. z dwiema bateriami. Poszczególne grupy działały na własną rękę, bez łączności ze sobą i wspólnego dowództwa. Było dziełem przypadku, że ich kontrataki zbiegły się w czasie, sprawiając wrażenie skoordynowanej akcji. Na polu bitwy zgranie, doświadczenie, zaciętość oddziałów dywizji oraz ich gotowość do niesienia sobie nawzajem pomocy wyrównały niedostatki organizacyjnie. Mimo zawziętego oporu brygad 16 DS do godz. 18.00 stanowiska 9 pp Leg. zostały odzyskane. Sztab 3 DP Leg. o godz. 15.00 otrzymał z d-twa 3 Armii rozkaz, który wyznaczał początek ofensywy polskiej nad Niemnem na 22 września. Oznaczało to, że mosty na Niemnie powinny być opanowane do wieczora 23; sytuacja na froncie wykluczała jednak natychmiastowe przystąpienie dywizji do natarcia. Gen. Berbecki zdecydował, że 3 DP Leg. uderzy 23 września rano. Natarcie dywizji poprzedziła akcja 23 pp, który korzystając z ciemności nocnych, opanował przez zaskoczenie Eysmonty Małe, a 23 września o świcie Brzostowicę Małą. Dalsze natarcie spotkało się o godz. 10.00 z silnym przeciwnatarciem Rosjan. Oddziały polskie zostały odrzucone na pozycje wyjściowe, a następnie zmuszone do odwrotu w kierunku Brzostowicy Murowanej. W krytycznym momencie przed prące do przodu tyraliery sowieckie wyjechała kłusem 4 bateria 3 pap Leg. i z odległości kilkuset metrów otworzyła ogień na wprost. Chwilowe załamanie przeciwnika wykorzystał d-ca 23 pp i rzucił do walki odwody, opanowując sytuację. Trudne chwile przeżywał także 9 pp Leg., który został zepchnięty na linię Klukowce – Milatycze, co zmusiło 23 pp do zagięcia prawego skrzydła i oparcia o Świsłocz. Do późnego popołudnia trwał zacięty bój na froncie 5 BP Leg. od miejscowości Meńki po folwark Stanisławów. Rano 23 września nieprzyjaciel zaatakował 7 pp Leg. pod Brzostowicą Wielką; w skoncentrowanym ogniu sześciu baterii natarcie sowieckie załamało się. Przeciwnik ponowił je o godz. 16.00 z podobnym skutkiem. Późnym popołudniem prawe skrzydło 5 BP Leg. zostało odciążone dzięki uporczywym walkom 4 pp Leg. (z 4 BP Leg.) pod Szydłowiczami, które zmusiły do odwrotu 56 i 32 BS. Dzięki temu ppłk Bończa-Uzdowski mógł skierować dwa odwodowe bataliony 8 pp Leg. do walki o zlikwidowanie włamania rosyjskiego w pozycje 9 pp Leg.; o godz. 17.15 bataliony ruszyły do kontrataku, pociągając za sobą 9 pp Leg. Dzięki wsparciu udzielonemu przez osiem baterii tempo posuwania się piechoty było bardzo duże – w ciągu godziny odzyskano stanowiska 9 pp Leg. i odebrano nplowi wszystkie zdobycze. O północy 3 DP Leg. osiągnęła linię Masalany – Sedejki – Werejki.
W nocy z 23/24 września nadszedł rozkaz Naczelnego Wodza, modyfikujący nieco zadania dywizji gen. Berbeckiego. Wobec zaangażowania dużych sił sowieckich przed jej frontem, Piłsudski nakazał wiązanie przeciwnika aktywnymi działaniami, aby uniemożliwić mu przerzucenie wojska tam, gdzie decydowały się losy bitwy nad Niemnem. Kork nie zrezygnował z prób wyparcia Polaków za Świsłocz. 24 września Rosjanie przeprowadzili szereg kontrataków, które załamywały się w ogniu doskonale strzelającej polskiej artylerii. Ponieśli przy tym duże straty, toteż kiedy około godz. 18 Polacy wznowili natarcie, nie potrafili zorganizować skutecznego oporu i rozpoczęli odwrót. Czołowe oddziały polskie znajdowały sporo porzuconej broni, co przyjęto za pierwsze oznaki dezorganizacji w szeregach przeciwnika.
25 września przed południem opór Rosjan słabł z każdą chwilą i tylko ogromne zmęczenie żołnierzy polskich opóźniało tempo pościgu. Tego dnia, w związku z coraz gorszym położeniem wojsk Frontu Zachodniego nad Niemnem, dywizje 15 Armii rozpoczęły odwrót. Wieczorem 6 BP Leg. zajęła bez walki Łunną i Wolę i uchwyciła mocno zniszczony most na Niemnie. W nocy z 25/ 26 września oddziały 5 BP Leg. opanowały częściowo zniszczony most kolejowy pod Zaniemeńskiem.
Konsekwencje walk.
Dopiero po pięciu dniach walk 3 DP Leg. osiągnęła cele przewidziane na drugi dzień operacji. Jednak planując działania dywizji dowództwo polskie nie mogło przewidzieć, że przyjdzie jej zmierzyć się z połową sił sowieckiej 15 Armii. 3 DP Leg. związała walką 11 i 16 DS oraz przejściowo także 56 BS. Ciężkie walki pod Brzostowicą Wielką i Brzostowicą Małą razem z innymi działaniami wojsk polskich utwierdziły Tuchaczewskiego w przekonaniu, że Polacy próbują przełamać front pod Grodnem i na przedpolach Niemna, na południe od tego miasta. Ułatwiło to zadanie grupie skrzydłowej polskiej 3 Armii, której uderzenie na Lidę przesądziło o klęsce Armii Czerwonej w bitwie nad Niemnem.
W walkach o Brzostowicę Wielką dywizja gen. Berbeckiego straciła 223 poległych, 1149 rannych; straty Rosjan sięgały około tysiąca poległych, wielką liczbę rannych, 2100 jeńców, 7 dział, 40 cekaemów.
Walki żołnierzy polskich o Brzostowice zostały upamiętnione na Grobie Nieznanego Żołnierza w Warszawie, napisem na jednej z tablic w II RP „BRZOSTOWICA WIELKA 20 IX 1920" i po 1990 r. – „BRZOSTOWICE 20 IX 1920".

</doc>
<doc id="2786656" url="https://pl.wikipedia.org/wiki?curid=2786656" title="Kik (Chorwacja)">
Kik (Chorwacja)

Kik (serb. "Кик") – wieś w Chorwacji, w żupanii licko-seńskiej, w gminie Lovinac. Leży w regionie Lika. W 2011 roku liczyła 4 mieszkańców.

</doc>
<doc id="2786659" url="https://pl.wikipedia.org/wiki?curid=2786659" title="Gustav Sjöberg">
Gustav Sjöberg

Gustav Sjöberg (ur. 23 marca 1913 w Sztokholmie, zm. 3 października 2003 w Lidingö) – szwedzki piłkarz, grający podczas na pozycji bramkarza.
Kariera klubowa.
Całą karierę piłkarską Gustav Sjöberg występował w AIK Fotboll. Z AIK dwukrotnie zdobył mistrzostwo Szwecji w 1932 i 1937 oraz Puchar Szwecji w 1949 i 1950. Ogółem w latach 1932-1950 rozegrał w lidze szwedzkiej 329 spotkań.
Kariera reprezentacyjna.
W 1936 Sjöberg był w kadrze Szwecji na igrzyska olimpijskie w Berlinie. W reprezentacji Szwecji Sjöberg zadebiutował 17 maja 1937 w przegranym 0-4 towarzyskim meczu z Anglią.
W 1938 József Nagy, ówczesny selekcjoner reprezentacji Szwecji powołał Sjöberga na mistrzostwa świata. Na mundialu we Włoszech był rezerwowym i nie wystąpił w żadnym meczu. 
Ostatni raz w reprezentacji zagrał 6 października 1946 w zremisowanym 3-3 towarzyskim meczu z Danią. W latach 1937-1946 wystąpił w reprezentacji w 21 meczach.

</doc>
<doc id="2786663" url="https://pl.wikipedia.org/wiki?curid=2786663" title="Vranik">
Vranik

Vranik – wieś w Chorwacji, w żupanii licko-seńskiej, w gminie Lovinac. Leży w regionie Lika. W 2011 roku liczyła 7 mieszkańców.

</doc>
<doc id="2786666" url="https://pl.wikipedia.org/wiki?curid=2786666" title="Wagon salonowy">
Wagon salonowy



</doc>
<doc id="2786667" url="https://pl.wikipedia.org/wiki?curid=2786667" title="Waggonbau-Görlitz">
Waggonbau-Görlitz



</doc>
<doc id="2786668" url="https://pl.wikipedia.org/wiki?curid=2786668" title="Rangers F.C. w Europejskich Pucharach">
Rangers F.C. w Europejskich Pucharach



</doc>
<doc id="2786670" url="https://pl.wikipedia.org/wiki?curid=2786670" title="Jošan">
Jošan

Jošan (serb. "Јошан") – wieś w Chorwacji, w żupanii licko-seńskiej, w gminie Udbina. Leży w regionie Lika. W 2011 roku liczyła 66 mieszkańców.

</doc>
<doc id="2786675" url="https://pl.wikipedia.org/wiki?curid=2786675" title="Cyclospora caryolytica">
Cyclospora caryolytica

Cyclospora caryolytica – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). Występuje jako pasożyt gryzoni. "C. caryolytica" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u kreta szczotkoogoniastego ("Parascalops breweri"), "Scapanus latimanus", "Talpa europea", "Talpa micrurua" należącego do rzędu owadożernych (Insectivora).

</doc>
<doc id="2786677" url="https://pl.wikipedia.org/wiki?curid=2786677" title="Stadion JAR w Taszkencie">
Stadion JAR w Taszkencie

Stadion JAR – stadion piłkarski w stolicy Uzbekistanu, Taszkencie. Został otwarty 6 czerwca 1985 roku, w 2005 roku dokonano jego modernizacji. Może pomieścić 8460 widzów. Po tym, jak pod koniec 2008 roku rozebrano stadion MHSK, na obiekt tymczasowo przeprowadziła się drużyna Bunyodkoru Taszkent, która regularnie rozgrywała na nim swoje spotkania do czasu oddania do użytku nowego stadionu klubu w 2012 roku. Ponadto, w 2010 roku obiekt gościł część spotkań 14. Mistrzostw Azji do lat 16; dwukrotnie zagrała na nim również reprezentacja Uzbekistanu (14 listopada 2009 roku pokonała Malezję 3:1 w meczu eliminacji do Pucharu Azji 2011, a 3 czerwca 2012 roku przegrała z Iranem 0:1 w kwalifikacjach do mundialu 2014).

</doc>
<doc id="2786678" url="https://pl.wikipedia.org/wiki?curid=2786678" title="Gilda (argentyńska piosenkarka)">
Gilda (argentyńska piosenkarka)

Gilda, właśc. Miriam Alejandra Bianchi Scioli (ur. 11 października 1961 w Buenos Aires, zm. 7 września 1996 w Ceibas, Entre Ríos) – argentyńska piosenkarka i kompozytorka muzyki cumbia. Osiągnęła znaczną popularność w Argentynie i krajach Ameryki Południowej, sprzedając wiele płyt (m.in. podwójna platyna).
Zginęła w wieku 34 lat w wypadku samochodowym, który wydarzył się w Ceibas (nieopodal miasta Concordia) w prowincji Entre Ríos. Piosenkarka wracała z tournée po Boliwii i Peru. W kolizji mikrobusu zginęło siedem osób, w tym piosenkarka, jej matka i córka Gildy – Mariel. Jej grób znajduje się na Cmentarzu La Chacarita w Buenos Aires.

</doc>
<doc id="2786680" url="https://pl.wikipedia.org/wiki?curid=2786680" title="Kijani">
Kijani

Kijani (serb. "Кијани") – wieś w Chorwacji, w żupanii zadarskiej, w gminie Gračac. Leży w regionie Lika. W 2011 roku liczyła 56 mieszkańców.

</doc>
<doc id="2786681" url="https://pl.wikipedia.org/wiki?curid=2786681" title="Dave Sitek">
Dave Sitek



</doc>
<doc id="2786683" url="https://pl.wikipedia.org/wiki?curid=2786683" title="Memoriał Zdzisława Ambroziaka 2012">
Memoriał Zdzisława Ambroziaka 2012

VII Memoriał Zdzisława Ambroziaka - siatkarski turniej, który odbył się w dniach 21-23 września 2012 roku w hali Arena Ursynów w Warszawie. Organizatorami turnieju były: Fundacja im. Zdzisława Ambroziaka i Ursynowskie Centrum Sportu i Rekreacji. Honorowy patronat objęła prezydent Warszawy Hanna Gronkiewicz-Waltz.
W turnieju wzięło udział pięć zespołów grających w sezonie 2012/2013 w PlusLidze: , , , oraz , a także po raz pierwszy w historii zagraniczny klub - turecki .
Pierwszego dnia rozegrano dwa mecze eliminacyjne, których zwycięzcy utworzyli pary półfinałowe z klubami i , które były rozstawione. Drugiego dnia rozegrano półfinały oraz mecz o 5. miejsce, w którym zagrali przegrani meczów eliminacyjnych. Trzeciego dnia odbyły się: finał i mecz o 3. miejsce. W trakcie memoriału rozegrano także mecz Przyjaciół Siatkówki. 
Po raz czwarty zwycięzcą turnieju została .

</doc>
<doc id="2786684" url="https://pl.wikipedia.org/wiki?curid=2786684" title="Rekordy Rangers F.C.">
Rekordy Rangers F.C.

Artykuł prezentuje rekordy Rangers F.C. osiągnięte przez klub, jego piłkarzy i menedżerów na przestrzeni ponad 140 lat.
Rekordy indywidualne.
Występy.
Lista zawodników z największą liczbą występów
"Uwzględnione zostały jedynie mecze oficjalne."
Bramki.
Lista zawodników z największą liczbą zdobytych bramek
"Uwzględnione zostały jedynie mecze oficjalne. W nawiasach liczba występów."

</doc>
<doc id="2786686" url="https://pl.wikipedia.org/wiki?curid=2786686" title="Cerkiew Trójcy Świętej w Moskwie (Oriechowo-Borisowo)">
Cerkiew Trójcy Świętej w Moskwie (Oriechowo-Borisowo)

Cerkiew Trójcy Świętej – prawosławna cerkiew w Moskwie, w dzielnicy Oriechowo-Borisowo, bezpośrednio podlegająca patriarchom moskiewskim i całej Rusi.
Historia.
Koncepcja budowy nowego soboru, połączonego z centrum administracyjnym Patriarchatu Moskiewskiego, a będącego równocześnie pomnikiem tysiąclecia chrztu Rusi, pojawiła się po raz pierwszy w 1988, natychmiast po poprawie relacji między państwem radzieckim a Rosyjskim Kościołem Prawosławnym. Jako lokalizację świątyni wybrano jedną z największych dzielnic Moskwy – Oriechowo-Borisowo, zaś w pierwotnym planie sobór miał być przeznaczony nawet dla 20 tys. wiernych. Kamień węgielny pod budowę świątyni położył w 1988 patriarcha moskiewski i całej Rusi Pimen. Inwestycja została jednak zarzucona po upadku ZSRR, gdy Rosyjski Kościół Prawosławny przeznaczył posiadane środki finansowe na remonty mniejszych cerkwi parafialnych, zniszczonych w poprzednich dziesięcioleciach. W 1995, gdy rozpoczęto odbudowę soboru Chrystusa Zbawiciela w Moskwie, Kościół czasowo zrezygnował z projektu. Idea budowy obszernego soboru (choć mniejszego, niż zakładano pierwotnie) pojawiła się ponownie dopiero po oddaniu wymienionej wyżej cerkwi do użytku. 
Prace nad wzniesieniem świątyni na brzegu Borisowskich Prudów trwały od 2001 do 2004. Gotową cerkiew poświęcił w maju 2004 patriarcha moskiewski i całej Rusi Aleksy II.
Architektura.
Obiekt reprezentuje styl neobizantyński. Wnętrze świątyni dekorowane jest złotem i marmurem, na zewnątrz cerkiew zdobią płaskorzeźby. W obiekcie znajduje się porcelanowy ikonostas – trzecia taka konstrukcja w Rosji i pierwsza w Moskwie.

</doc>
<doc id="2786692" url="https://pl.wikipedia.org/wiki?curid=2786692" title="Wyspy Dziewicze Stanów Zjednoczonych na Letnich Igrzyskach Paraolimpijskich 2012">
Wyspy Dziewicze Stanów Zjednoczonych na Letnich Igrzyskach Paraolimpijskich 2012

Wyspy Dziewicze Stanów Zjednoczonych na Letnich Igrzyskach Paraolimpijskich 2012 w Londynie reprezentował 1 zawodnik.
Dla reprezentacji Wysp Dziewiczych Stanów Zjednoczonych był debiut w igrzyskach paraolimpijskich.
Kadra.
Jeździectwo.
Kobiety

</doc>
<doc id="2786696" url="https://pl.wikipedia.org/wiki?curid=2786696" title="Willy Trepp">
Willy Trepp

Willy Trepp (ur. 23 grudnia 1938 w Vicosoprano) – szwajcarski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Willy Trepp osiągnął w 1959 roku, kiedy zdobył brązowy medal w indywidualnym wyścigu na dochodzenie amatorów podczas torowych mistrzostw świata w Amsterdamie. W zawodach tych wyprzedzili go jedynie Rudi Altig z RFN oraz Włoch Mario Vallotto. W 1960 roku przeszedł na zawodowstwo i już w tym roku zdobył srebrny medal na mistrzostwach świata w Lipsku, przegrywając tylko z Altigiem. W swej koronnej konkurencji srebrny medal zdobył także na rozgrywanych w 1961 roku mistrzostwach świata w Zurychu, gdzie ponownie zwyciężył Rudi Altig. Ponadto Trepp wielokrotnie zdobywał medale torowych mistrzostw kraju, w tym trzy złote, nigdy jednak nie wystąpił na igrzyskach olimpijskich. Startował również w wyścigach szosowych, wygrywając między innymi szwajcarski Tour des Quatre-Cantons w 1961 roku.

</doc>
<doc id="2786697" url="https://pl.wikipedia.org/wiki?curid=2786697" title="Tonga na Letnich Igrzyskach Paraolimpijskich 2012">
Tonga na Letnich Igrzyskach Paraolimpijskich 2012

Tonga na Letnich Igrzyskach Paraolimpijskich 2012 w Londynie reprezentował 1 zawodnik. 
Dla reprezentacji Tonga był to czwarty start w igrzyskach paraolimpijskich (poprzednio w 2000, 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni

</doc>
<doc id="2786699" url="https://pl.wikipedia.org/wiki?curid=2786699" title="Herb gminy Rudziniec">
Herb gminy Rudziniec

Herb gminy Rudziniec - herb stanowi tarcza w kolorze srebrnym, na którym znajduje się brązowa, belkowana dzwonnica z uchylonymi drzwiami, izbicą z dwoma prostokątnymi oknami i nakryta dachem gontowym. Okna i drzwi dzwonnicy mają prześwity w kolorze tła. Z lewej i prawej strony dzwonnicy drzewa iglaste o brązowych pniach. Podstawa tarczy błękitna, odcięta linią falistą. Kolor srebrny w herbie może być zastąpiony białym.
Historia herbu.
Herb został ustanowiony uchwałą nr XLI/544/10 Rady Gminy Rudziniec z dnia 30 marca 2010 roku.

</doc>
<doc id="2786701" url="https://pl.wikipedia.org/wiki?curid=2786701" title="Max Meier">
Max Meier

Max Meier (ur. 25 maja 1926 w Zurychu) – szwajcarski kolarz torowy i szosowy, brązowy medalista mistrzostw świata.
Kariera.
Największy sukces w karierze Max Meier osiągnął w 1961 roku, kiedy zdobył brązowy medal w wyścigu ze startu zatrzymanego zawodowców podczas torowych mistrzostw świata w Amsterdamie. W zawodach tych wyprzedzili go jedynie Karl-Heinz Marsell z RFN oraz Belg Paul Depaepe. Był to jedyny medal wywalczony przez Meiera na międzynarodowej imprezie tej rangi. Ponadto wielokrotnie zdobywał medale torowych mistrzostw Szwajcarii, ale nigdy nie zwyciężył. Nigdy też nie wystąpił na igrzyskach olimpijskich. Startował również w wyścigach szosowych, ale bez większych sukcesów.

</doc>
<doc id="2786703" url="https://pl.wikipedia.org/wiki?curid=2786703" title="Macrops">
Macrops



</doc>
<doc id="2786704" url="https://pl.wikipedia.org/wiki?curid=2786704" title="Hesperanthias">
Hesperanthias



</doc>
<doc id="2786706" url="https://pl.wikipedia.org/wiki?curid=2786706" title="Aaronios">
Aaronios

Aaronios (grecki:Ἀαρώνιος) lub Aaron (Ἀαρών) – nazwy arystokratycznego rodu bizantyjskiego, którego korzenie sięgają XI wieku. Aaroniosowie byli potomkami ostatniego bułgarskiego cara, Iwana Władysława.
Po śmierci Iwana w Dyrrchachium w 1018 roku i załamaniu się państwa bułgarskiego, caryca Maria, uciekła wraz z dziećmi do Konstantynopola. Cesarz Bazylii II przyjął uchodźców ze wszystkimi honorami i obdarzył tytułami oraz posiadłościami. Maria otrzymała tytuł zōstē patrikia, najwyższy tytuł jaki w Bizancjum mogła otrzymać kobieta niebędąca małżonką cesarza.
Maria miała sześciu synów, z których trzech nie chciało się pogodzić z upadkiem państwa bułgarskiego i próbowało kontynuować walkę przeciwko Bizantyjczykom. Presjan, Ałusijan i Aaron zebrali ocalałe wojska i bronili swych pozycji wokół góry Tomor. Po pewnym czasie Bizancjum zmusiło ich do kapitulacji i dołączyli do matki na dworze w Konstantynopolu. Wszyscy trzej zostali obdarzeni tytułami i godnościami wojskowymi lub cywilnymi.
Presjan i Ałusijan mimo dobrego traktowania ze strony Greków, wzięli udział w antybizantyjskich spiskach i rewoltach. Presjan dwukrotnie brał udział w anty cesarskim sprzysiężeniu, raz w 1026 roku, wystąpił przeciwko Konstantynowi VIII a po raz drugi, w 1029 roku, spiskował przeciwko Romanowi III. Bizantyjczykom udał się jednak zdusić obydwa spiski i w 1030 roku Presjan został zmuszony do wstąpienia do klasztoru i wycofania się z życia publicznego. Ałusijan wystąpił przeciwko Bizancjum znacznie później bo w 1040 roku, kiedy to zbiegł do powstańców bułgarskich, prowadzonych przez Piotra Deliana. Rewolta zakończyła się jednak klęską, choć Ałusijanowi udało się przebłagać Greków, wydając im Deliana.
Inaczej potoczyło się losy Aarona, od którego wywodzi się nazwa rodu. Dzięki wiernej służbie zaskarbił sobie i swoim potomkom względy cesarskie. Kariera Aarona zaczęła się od 1047 roku, kiedy to został gubernatorem Iberii. W 1059 roku rządził Mezopotamią i prawdopodobnie Ani i Edessą. Jego syn Teodor był zarządcą Taronu i w 1056 roku poległ w walkach z Turkami. Inny przedstawiciel rodu, również noszący imię Aaron, był gubernatorem Mezopotamii od 1112 roku. Wiadomo iż na dworze cesarskim żył dostojnik o imieniu Radomir Aaron ale nie wiadomo czy chodzi tu o jednego z potomków Aarona czy w ten sposób nazywano po prostu Radomira, jednego z szóstki synów carycy Marii.
Aaroniosowie byli blisko związani z Komnenami. Katarzyna, córka Marii i Iwana Władysława została żoną Izaaka I Komnena. Aleksy I Komnen poślubił natomiast Irenę Dukainę, wnuczkę Trajana, brata Aarona. Relacje Aaroniosów z Komnenami popsuły się w 1107 roku, kiedy część rodu wzięła udział w spisku przeciwko Aleksemu I, za co zostali wygnani. Dalsze ich losy pozostają niejasne. Wiadomo że na dworze bizantyjskim w czasach Manuela I służył Izaak Aaron z Koryntu, ale nie wiadomo czy pochodził on z rodu Aarona. Tak samo ma się sprawa z Aleksym Aaronem, ambasadorem cesarskim, który w 1393 roku odwiedził dwory władców ruskich.

</doc>
<doc id="2786707" url="https://pl.wikipedia.org/wiki?curid=2786707" title="Etelinus">
Etelinus



</doc>
<doc id="2786708" url="https://pl.wikipedia.org/wiki?curid=2786708" title="Erythrobussothen">
Erythrobussothen



</doc>
<doc id="2786709" url="https://pl.wikipedia.org/wiki?curid=2786709" title="Elastoma">
Elastoma



</doc>
<doc id="2786710" url="https://pl.wikipedia.org/wiki?curid=2786710" title="Klasyfikacja medalowa Letnich Igrzysk Paraolimpijskich 1976">
Klasyfikacja medalowa Letnich Igrzysk Paraolimpijskich 1976

Klasyfikacja medalowa Letnich Igrzysk Paraolimpijskich 1976
Gospodarzem igrzysk była Kanada.

</doc>
<doc id="2786717" url="https://pl.wikipedia.org/wiki?curid=2786717" title="Michel Rousseau">
Michel Rousseau

Michel Guy Rousseau (ur. 5 lutego 1936 w Paryżu, zm. 23 września 2016 tamże) – francuski kolarz torowy, mistrz olimpijski oraz pięciokrotny medalista mistrzostw świata.
Kariera.
Pierwsze sukcesy w karierze Michel Rousseau osiągnął w 1956 roku, kiedy to zdobył dwa międzynarodowe tytuły. Najpierw zwyciężył w sprincie indywidualnym amatorów podczas mistrzostw świata w Kopenhadze, a następnie powtórzył ten wyczyn na igrzyskach olimpijskich w Melbourne. W rywalizacji amatorów najlepszy był także na rozgrywanych w 1957 roku mistrzostwach świata w Liège, a w 1958 roku przeszedł na zawodowstwo. Już w pierwszym roku startów w nowej kategorii Rousseau zwyciężył w swej koronnej konkurencji podczas mistrzostw świata w Paryżu. W sprincie Francuz zdobył jeszcze dwa srebrne medale: na mistrzostwach w Amsterdamie (1959) oraz na mistrzostwach w Zurychu (1961), w obu przypadkach przegrywając jedynie z Włochem Antonio Maspesem. Wielokrotnie zdobywał medale torowych mistrzostw kraju, w tym pięć złotych.

</doc>
<doc id="2786721" url="https://pl.wikipedia.org/wiki?curid=2786721" title="Marcel Delattre">
Marcel Delattre

Marcel Delattre (ur. 17 listopada 1939 w Puteaux) – francuski kolarz torowy, dwukrotny medalista mistrzostw świata.
Kariera.
Największy sukces w karierze Marcel Delattre osiągnął w 1960 roku, kiedy zwyciężył w indywidualnym wyścigu na dochodzenie amatorów podczas mistrzostw świata w Lipsku. W tym samym roku wystąpił na igrzyskach olimpijskich w Rzymie, gdzie wraz z kolegami zajął czwarte miejsce w drużynowym wyścigu na dochodzenie, przegrywając walkę o podium z reprezentantami ZSRR. Na rozgrywanych w 1961 roku mistrzostwach świata w Zurychu Delattre był trzeci w indywidualnej rywalizacji amatorów, przegrywając jedynie z dwoma Holendrami: Henkiem Nijdamem oraz Jacobem Oudkerkiem. Ponadto trzykrotnie zdobywał medale torowych mistrzostw kraju, w tym złoty w 1964 roku.

</doc>
<doc id="2786723" url="https://pl.wikipedia.org/wiki?curid=2786723" title="Gieorgij Aleksiejew">
Gieorgij Aleksiejew

Gieorgij Aleksandrowicz Aleksiejew, ros. Георгий Александрович Алексеев (ur. ?, zm. po 1954 r.) – radziecki inżynier, przewodniczący Komitetu Rosyjskiego przy Komisariacie Generalnym "Ostland", a następnie "Pomocy Ludowej" Głównego Zarządu Cywilnego Komitetu Wyzwolenia Narodów Rosji podczas II wojny światowej, emigracyjny działacz antysowiecki
Z wykształcenia był inżynierem. Po ataku wojsk niemieckich na ZSRR 22 czerwca 1941 r., podjął kolaborację z okupantami. Był dyrektorem kuzniecowskiej fabryki porcelany w okupowanej Rydze. Na pocz. 1944 r. objął funkcję przewodniczącego miejscowego Komitetu Rosyjskiego przy Komisariacie Generalnym "Ostland". Pod koniec 1944 r. wstąpił do nowo powołanego Komitetu Wyzwolenia Narodów Rosji (KONR). Stanął na czele "Pomocy Ludowej" Głównego Zarządu Cywilnego KONR, która zajmowała się pomocą społeczną sowieckim uchodźcom i ostarbeiterom. Po zakończeniu wojny uniknął deportacji do ZSRR. Wyemigrował do Australii, gdzie od 1954 r. sprawował funkcję honorowego przewodniczącego Związku Walki o Wyzwolenie Narodów Rosji.

</doc>
<doc id="2786724" url="https://pl.wikipedia.org/wiki?curid=2786724" title="Honda HSV-010 GT">
Honda HSV-010 GT

Honda HSV-010 GT (HSV – Honda Sports Velocity) – samochód wyścigowy zaprojektowany przez markę Honda do rywalizacji wyłącznie w japońskiej serii wyścigowej Super GT napędzane według przepisów serii Super GT silnikiem V8 o pojemności 3.4 l i mocy 500 KM.
Historia.
23 października 2009 roku Honda ogłosiła światu koniec udziału w japońskiej serii wyścigowej "Super GT" Hondy NSX w wersji Super GT. 15 listopada 2009 roku marka podała do wiadomości, że mimo wycofania NSX-a z wyścigów, koncern będzie prowadził działania, by w sezonie 2010 wystawić nowe auto, które będzie oparte na NSX-ie. 22 grudnia 2009 roku Honda oficjalnie poinformowała o następcy NSX Super GT – Hondzie HSV-010 GT, który w przeciwieństwie do innych aut japońskiej serii wyścigowej nie jest oparty na żadnym pojeździe dostępnym dla ogółu społeczeństwa. W 2010 roku team Weider Honda Racing dzięki dwóm kierowcom – japończykowi Takashi Kogure oraz francuzowi Loïc Duval zdobył mistrzostwo serii Super GT w kategorii "GT 500".

</doc>
<doc id="2786725" url="https://pl.wikipedia.org/wiki?curid=2786725" title="Golema Reczica">
Golema Reczica

Golema Reczica (maced. "Голема Речица") – wieś w północnej Macedonii Północnej, w gminie Tetowo. Zamieszkują ją niemal wyłącznie Albańczycy.

</doc>
<doc id="2786726" url="https://pl.wikipedia.org/wiki?curid=2786726" title="Jan Bularski">
Jan Bularski

Jan Kapistran Bularski, ps. "Komar" (ur. 25 października 1889 w Porębie Mrzygłodzkiej, zm. 24 października 1943 na Słowiku) – polski lekarz internista, doktor wszech nauk medycznych, podpułkownik lekarz Wojska Polskiego, szef sanitarny Kielecko-Radomskiego Okręgu Armii Krajowej „Jodła”.
Życiorys.
Pochodził z Poręby Mrzygłodzkiej, w mieście tym uczęszczał do szkoły powszechnej. W 1912 roku zdał maturę w gimnazjum męskim w Zawierciu. Następnie rozpoczął studia medyczne na Uniwersytecie Warszawskim, jednak musiał je przerwać z powodu wybuchu I wojny światowej. Dyplom lekarski uzyskał ostatecznie w 1917. Później przeprowadził się do Kielc, gdzie zamieszkał w domu przy ul. Kapitulnej.
W 1918 roku wstąpił do wojska, następnie został młodszym lekarzem 4 pułku piechoty Legionów. W stopniu kapitana brał udział w wojnie z bolszewikami. W 1922 roku otrzymał dyplom doktora wszech nauk medycznych. W tym samym roku został zweryfikowany do stopnia kapitana w korpusie oficerów zawodowych lekarzy ze starszeństwem z dniem 1 czerwca 1919 roku. W 1924 roku służył w 10 baonie sanitarnym z przydziałem jako lekarz w Szpitalu Rejonowym w Kielcach. Później, już jako major, ze starszeństwem z dniem 1 stycznia 1927 roku, został lekarzem macierzystego pułku, naczelnym lekarzem kieleckiego garnizonu i komendantem Garnizonowej Izby Chorych przy ul. Sienkiewicza. W dwudziestoleciu międzywojennym prowadził również prywatną praktykę. Był lekarzem domowym Ubezpieczalni Społecznej w Kielcach.
Po rozpoczęciu II wojny światowej został komendantem szpitala polowego. Następnie znalazł się w niemieckiej niewoli, jednak, jako lekarz, został zwolniony. Następnie rozpoczął działalność konspiracyjną. W stopniu podpułkownika rozpoczął pracę na stanowisku szefa sanitarnego Kielecko-Radomskiego Okręgu AK „Jodła”. W czasie okupacji pomagał rodzinom poległych osób, wysyłał paczki żywnościowe do pozostających w niewoli żołnierzy, rozprowadzał zrzuty lotnicze, zajmował się również przygotowaniem służby zdrowia na wypadek Akcji „Burza”. Ponadto w jego mieszkaniu odbywało się tajne nauczanie.
15 października 1943 roku został aresztowany wraz z żoną i córką przez Gestapo; trafił do kieleckiego więzienia. 24 października, wraz z dziewięcioma innymi osobami, został rozstrzelany przez Niemców na Słowiku. Pośmiertnie został awansowany na stopień pułkownika. Dwa lata później jego ciało ekshumowano i przeniesiono na Cmentarz Partyzancki w Kielcach.
Na Słowiku (obecnie część Kielc), po zachodniej stronie ul. Krakowskiej, znajduje się pomnik upamiętniający dziesięciu Polaków, w tym Jana Bularskiego, rozstrzelanych przez Niemców. W lutym 2008 roku Rada Miasta Kielce podjęła decyzję o nazwaniu jego imieniem skweru znajdującego się w centrum miasta, po wschodniej stronie ul. Stanisława Staszica. 24 października 2009 odsłonięto na murze dawnego pałacu biskupiego, od strony ul. Kapitulnej, gdzie znajdował się dom, w którym mieszkał, poświęconą mu tablicę.

</doc>
<doc id="2786730" url="https://pl.wikipedia.org/wiki?curid=2786730" title="Alaksandr Siadniou">
Alaksandr Siadniou

Alaksandr Siarhiejawicz Siadniou, biał. Аляксандр Сяргеявіч Сяднёў (ur. 16 sierpnia 1973 w Mohylewie) – białoruski piłkarz grający na pozycji obrońcy; reprezentant Białorusi, trener piłkarski.
Kariera piłkarska.
Kariera klubowa.
Jest wychowankiem SDJuSzOR-7 w Mohylewie. W 1991 rozpoczął karierę piłkarską w Dniaprze Mohylew. W następnym roku przeniósł się do lokalnego rywala Tarpeda Mohylew. Latem 1995 po raz pierwszy wyjechał do Rosji, gdzie przez pół roku bronił barw Czernomorca Noworosyjsk. Potem występował w białoruskich klubach MPKC Mozyrz i Transmasz Mohylew. Na początku 1998 ponownie wyjechał do Rosji, gdzie zasilił skład Bałtiki Kaliningrad. W 1998 powrócił do ojczyzny, gdzie potem występował w klubach Tarpeda-MAZ Mińsk, Biełszyna Bobrujsk i BATE Borysów.
W 2005 zakończył karierę piłkarską w Naftanie Nowopołock.
Kariera reprezentacyjna.
W 2001 w składzie reprezentacji Białorusi rozegrał 2 mecze.
Kariera trenerska.
Po zakończeniu kariery piłkarskiej rozpoczął pracę szkoleniową. W latach 2006–2008 trenował Sawit Mohylew, który doprowadził z drugiej do najwyższej ligi. Od stycznia 2009 do listopada 2011 prowadził Biełszynę Bobrujsk. Pod koniec sezonu, otrzymał propozycję od Dynama Mińsk. W dniu 1 grudnia, dołączył do klubu oficjalnie. W lipcu 2012, po grze w domu przeciwko Niemna został zwolniony z zajmowanego stanowiska. 23 lipca 2012 powrócił do kierowania Biełszyną Bobrujsk.

</doc>
<doc id="2786733" url="https://pl.wikipedia.org/wiki?curid=2786733" title="Erik Persson">
Erik Persson

Erik Persson (ur. 19 listopada 1909, zm. 1 lutego 1989) – szwedzki piłkarz grający na pozycji napastnika.
Kariera klubowa.
Całą karierę piłkarską Erik Persson występował w AIK Fotboll. Z AIK dwukrotnie zdobył mistrzostwo Szwecji w 1932 i 1937. W 1939 był królem strzelców ligi szwedzkiej.
Kariera reprezentacyjna.
W reprezentacji Szwecji Persson zadebiutował 16 listopada 1930 w przegranym 1-4 towarzyskim meczu z Austrią. W 1936 Persson był w kadrze Szwecji na igrzyska olimpijskie w Berlinie. Wystąpił w jedynym meczu z Japonią, w którym zdobył obie bramki dla Szwecji.
W 1938 József Nagy, ówczesny selekcjoner reprezentacji Szwecji powołał Perssona na mistrzostwa świata. Na mundialu we Francji wystąpił tylko w meczu o trzecie miejsce z Brazylią. 
Ostatni raz w reprezentacji zagrał 14 czerwca 1939 w przegranym 0-1 meczu w Turnieju 50-lecia DBU z Norwegią. W latach 1930-1939 wystąpił w reprezentacji w 32 meczach, w których strzelił 20 bramek.

</doc>
<doc id="2786734" url="https://pl.wikipedia.org/wiki?curid=2786734" title="Siegfried Wustrow">
Siegfried Wustrow

Siegfried Wustrow (ur. 7 maja 1936 w Göhlen) – niemiecki kolarz torowy i szosowy reprezentujący NRD, dwukrotny medalista torowych mistrzostw świata.
Kariera.
Pierwszy sukces w karierze Siegfried Wustrow osiągnął w 1960 roku, kiedy zdobył srebrny medal w wyścigu ze startu zatrzymanego amatorów podczas torowych mistrzostw świata w Lipsku. W zawodach tych wyprzedził go jedynie jego rodak Georg Stoltze, a trzecie miejsce zajął Holender Hendrik Buis. Na rozgrywanych rok później mistrzostwach świata w Zurychu Wustrow ponownie był drugi, przegrywając tylko z Leendertem van der Meulenem z Holandii, a brązowy medal zdobył Stoltze. Wustrow wielokrotnie zdobywał medale torowych mistrzostw kraju, w tym złoty w swej koronnej konkurencji w 1961 roku. Startował również w wyścigach szosowych, jednak bez większych sukcesów.

</doc>
<doc id="2786737" url="https://pl.wikipedia.org/wiki?curid=2786737" title="Jaime Annexy">
Jaime Annexy

Jaime Annexy Fajardo (ur. 11 grudnia 1927 w Mayagüez, zm. 8 sierpnia 2000 w Tarpon Springs na Florydzie) – portorykański lekkoatleta, młociarz.
Dwukrotny medalista igrzysk Ameryki Środkowej i Karaibów – złoto w 1950 oraz srebro w 1954.
Podczas igrzysk olimpijskich w Helsinkach (1952) nie zaliczył żadnej próby w eliminacjach i nie został sklasyfikowany. Annexy pełnił na tych zawodach funkcję chorążego reprezentacji Portoryko.

</doc>
<doc id="2786739" url="https://pl.wikipedia.org/wiki?curid=2786739" title="Georg Stoltze">
Georg Stoltze

Georg Stoltze (ur. 13 lutego 1931 w Erfurcie – zm. 6 lipca 2007 w Berlinie) – niemiecki kolarz torowy i szosowy reprezentujący NRD, dwukrotny medalista torowych mistrzostw świata.
Kariera.
Pierwszy sukces w karierze Georg Stoltze osiągnął w 1960 roku, kiedy zdobył złoty medal w wyścigu ze startu zatrzymanego amatorów podczas torowych mistrzostw świata w Lipsku. W zawodach tych wyprzedził bezpośrednio swego rodaka Siegfrieda Wustrowa oraz Holendra Henka Buisa. Na rozgrywanych rok później mistrzostwach świata w Zurychu Stoltze zajął trzecie miejsce, przegrywając tylko z Leendertem van der Meulenem z Holandii oraz Wustrowem. Stoltze wielokrotnie zdobywał medale torowych mistrzostw kraju, w tym trzy złote. Startował również w wyścigach szosowych, jednak bez większych sukcesów.

</doc>
<doc id="2786742" url="https://pl.wikipedia.org/wiki?curid=2786742" title="Wetowo">
Wetowo

Wetowo także Wjatowo (bułg. "Ветово, Вя̀тово") – miasto w północnej Bułgarii, w obwodzie Ruse. Siedziba administracyjna gminy Wetowo.
Miasteczko zamieszkują zarówno Bułgarzy jak i Turcy, Cyganie i Tatarzy krymscy.
Do zabytków zalicza się Rusenski Łom, graniczący z miejscowością Pisanec. W tym obszarze znajdują się jedne z najbogatszych złóż kaolinu na Bałkanach, które sięgają do 8 metrów głębokości.

</doc>
<doc id="2786743" url="https://pl.wikipedia.org/wiki?curid=2786743" title="Leendert van der Meulen">
Leendert van der Meulen

Leendert van der Meulen (ur. 22 listopada 1937 w Badhoevedorp zm. 2 września 2015 w Voorhout) – holenderski kolarz torowy i szosowy, złoty medalista torowych mistrzostw świata.
Kariera.
Największy sukces w karierze Leendert van der Meulen osiągnął w 1961 roku, kiedy zdobył złoty medal w wyścigu ze startu zatrzymanego amatorów podczas torowych mistrzostw świata w Zurychu. W zawodach tych bezpośrednio wyprzedził dwóch reprezentantów NRD: Siegfrieda Wustrowa oraz Georga Stoltze. Dwukrotnie zdobywał medale torowych mistrzostw kraju, w tym złoty w swej koronnej konkurencji w 1960 roku. Startował również w wyścigach szosowych, jednak bez większych sukcesów. Nigdy nie brał udziału w igrzyskach olimpijskich.

</doc>
<doc id="2786745" url="https://pl.wikipedia.org/wiki?curid=2786745" title="Arne Linderholm">
Arne Linderholm

Arne Linderholm (ur. 22 lutego 1916 - zm. 20 lutego 1986) – szwedzki piłkarz, grający podczas na pozycji napastnika.
Kariera klubowa.
Podczas kariery piłkarskiej Arne Linderholm występował w Sleipnerze Norrköping. Z Sleipnerem zdobył jedyne w jego historii mistrzostwo Szwecji w 1938. Rok wcześniej zdobył wicemistrzostwo.
Kariera reprezentacyjna.
W reprezentacji Szwecji Linderholm zadebiutował 19 czerwca 1938 w przegranym 2-4 meczu o trzecie miejsce w mistrzostwach świata z Brazylią. 
Ostatni raz w reprezentacji wystąpił 4 września 1938 w wygranym 1-0 towarzyskim meczu z Norwegią.
W 1938 wystąpił w reprezentacji w pięciu meczach.

</doc>
<doc id="2786750" url="https://pl.wikipedia.org/wiki?curid=2786750" title="Granie w chmurze">
Granie w chmurze

Granie w chmurze – usługa polegająca na udostępnianiu gry online w formie bezpośredniego strumienia danych. Usługa jest oparta na założeniach chmury obliczeniowej. Gra znajduje na serwerze operatora platformy lub wydawcy gry, natomiast gracz ma do niej dostęp przy użyciu cienkiego klienta. Sposób ten pozwala na granie w gry bez używania konsol i sprawia, że zbędna staje się znajomość obsługi komputera (włączając w to aktualizacje gry), ponieważ system operacyjny znajduje się na serwerze.
Granie w chmurze jest usługą korzystającą z połączenia szerokopasmowego oraz dużych klastrów serwera. Na komputerze użytkownika nie są przechowywane pliki gry, a wykonywanie kodu źródłowego odbywa się przede wszystkim na serwerze. Duże ilości danych w strumieniu przesyłanym do klienta powoduje, że taka wersja gry może być w gorszej jakości niż ta wydana na standardowe komputery czy konsole. Usługa jest jednak w ciągłym rozwoju, niektóre platformy korzystają już z zaawansowanych efektów graficznych oraz rozwiązań pozwalających pozbycie się lagów w rozgrywce.
Pierwsze granie w chmurze zostało udostępnione przez japońską firmę G-cluster w październiku 2004 roku.

</doc>
<doc id="2786752" url="https://pl.wikipedia.org/wiki?curid=2786752" title="Oikos International">
Oikos International

oikos International – międzynarodowa organizacja studencka inspirowana ideą zrównoważonego rozwoju, która powstała by wspierać przedsiębiorczość przyjazną środowisku naturalnemu oraz uwrażliwiać studentów kierunków ekonomicznych na problem zrównoważonego wzrostu gospodarczego. oikos International posiada obecnie ponad 50 000 członków, zrzeszonych w 39 oddziałach lokalnych w 20 państwach świata. Działalność oikosu obejmuje organizację wykładów, konferencji i warsztatów o tematyce prospołecznej i proekologicznej oraz realizację projektów mających na celu praktyczne zastosowanie zasad zrównoważonego rozwoju w gospodarce. Większość działań to oddolne inicjatywy dopasowane do potrzeb lokalnego środowiska danego oddziału. Niemniej jednak, oikos International realizuje również szereg projektów o skali globalnej, które mają przybliżać międzynarodowej społeczności ideę zrównoważonego rozwoju oraz prowokować do dyskusji na temat szans i zagrożeń globalnej gospodarki, której przyszło rozwijać się w granicach wytyczonych przez naturę. Część projektów ma charakter typowo edukacyjny, służy wzrostowi wiedzy i zdobywaniu nowych umiejętności przez członków oikos International, dzięki czemu możliwy jest wzrost oddziaływania samej organizacji.
Historia.
Pierwszy oddział oikos International – Die umweltökonomische Studenteninitiative an der Universität St. Gallen (obecna nazwa to oikos St Gallen) – powstał 17 lutego 1987 roku na Uniwersytecie St Gallen w Szwajcarii. Działalność organizacji polegała głównie na organizacji konferencji oraz warsztatów z udziałem przedstawicieli świata nauki, biznesu oraz lokalnego środowiska. Członkowie oikos St Gallen przyczynili się do wzbogacenie programu studiów na kierunkach ekonomicznych macierzystej uczelni o tematykę ochrony środowiska przyrodniczego, jak również do powstania kilku szwajcarskich organizacji badawczych zajmujących się ekologią.
W 1990 roku powołano do życia oikos Foundation. Głównym celem Fundacji jest zachęcenie do włączania tematyki ekologicznej do obszaru zainteresowań badań naukowych w dziedzinie ekonomii.
oikos International, organizacja-matka dla wszystkich oddziałów lokalnych na świecie, została założona przez pięć organizacji studenckich w roku 1998. Jej siedziba znajduje się w miejscu założenia pierwszego oddziału lokalnego – w St Gallen, w Szwajcarii. Za powołaniem międzynarodowej organizacji-matki przemawiała możliwość ułatwienia komunikacji między oddziałami lokalnymi oraz szansa na uzyskanie wsparcia międzynarodowej społeczności w działaniach proekologicznych.
Struktura organizacyjna.
oikos International ma trzypoziomową strukturę organizacyjną. Na szczycie organizacyjnej hierarchii znajduje się oikos International z siedzibą w St Gallen. Organem zarządzającym na poziomie międzynarodowym jest zarząd (Executive Board) wspierany przez zespół doradców (Advisory Council). Co roku spośród członków wszystkich oddziałów lokalnych obierany jest prezydent oikos International – każdy z oddziałów lokalnych ma prawo głosu w wyborach prezydenckich. W skład zespołu doradców oikos International (Advisory Council) wchodzą przedstawiciele biznesu, polityki oraz organizacji pozarządowych. Głównym zadaniem doradców jest wspieranie działalności oikos International poprzez pomoc w planowaniu oraz organizacji różnorodnych przedsięwzięć, zapewnianie kontaktu ze światem biznesu oraz członkami lokalnych społeczności, a także wsparcie w pozyskiwaniu środków finansowych na działalność organizacji.
Podstawowa działalność oikos International obejmuje organizację licznych wydarzeń, konferencji czy warsztatów związanych z tematyką zrównoważonego rozwoju oraz dbanie o rozwój samej organizacji: oikos International nie tylko promuje powstawanie nowych oddziałów, lecz również pomaga nowo powstałym oddziałom lokalnym wzrastać, zapewniając im organizacyjny „know-how”, wsparcie technologiczne czy materiały promocyjne; pomaga w pozyskiwaniu partnerów i sponsorów.
U podstawy organizacyjnej hierarchii oikos International stoją oddziały lokalne (Local Chapters), które zrzeszają studentów kierunków ekonomicznych zainteresowanych ochroną środowiska naturalnego oraz zrównoważonym rozwojem. Głównym zadaniem oddziałów jest wzbogacanie programu nauczania macierzystych uczelni o tematykę zrównoważonego rozwoju oraz zachęcanie miejscowych studentów do zaangażowania się w międzynarodowe projekty oikos International. Oddziały mają prawo do niezależnego od oikos International kształtowania programu działań lokalnych, jeśli realizują cele wspólne dla całej organizacji.
Fundacja oikos International (oikos Foundation for economy and ecology) zapewnia finansowe oraz instytucjonalne wsparcie dla organizacji, zarówno na szczeblu lokalnym, jak i międzynarodowym.
Projekty.
Większość projektów to oddolne inicjatywy oddziałów lokalnych. Niemniej jednak, oikos International realizuje liczne projekty o skali międzynarodowej.
Spring Meetings.
Spring meetings to doroczne spotkania członków oikos International odbywające się na wiosnę w miastach-siedzibach oddziałów lokalnych. Celem spotkań jest wymiana doświadczeń oraz organizacyjnych pomysłów sprawdzonych w różnych częściach świata. Członkowie oikos International dyskutują nad strategią organizacji oraz wspólnie wytyczają drogę do dalszego rozwoju organizacji w przyszłości. Na program spotkań składają się zazwyczaj zarówno przemówienia członków oikos International, jak i wykłady oraz warsztaty z udziałem przedstawicieli biznesu, polityki czy lokalnej społeczności. Ostatnie spotkanie, poświęcone zrównoważonemu transportowi (Sustainable Mobility) odbyło się w Barcelonie w marcu 2012.
Winter School.
Winter School to zimowy kurs organizowany przez oikos International począwszy od roku 2004. Projekt skierowany jest do międzynarodowej grupy 20-30 studentów o wykształceniu w dziedzinie ekonomii lub zarządzania. Interaktywny program Winter School to połączenie wykładów, dyskusji oraz warsztatów, podczas których, pod okiem specjalistów, studenci uczą się zarządzania projektami oraz zasad zrównoważonej przedsiębiorczości. Głównym zadaniem projektu Winter School jest pogłębianie wiedzy studentów na temat ochrony środowiska naturalnego, wymiana poglądów na arenie międzynarodowej oraz promocja wartości oraz celów, jakie przyświecają oikos International. Ostatnie Winter School odbyło się w Berlinie w roku 2012, kolejne zostanie zorganizowane w Zagłębiu Ruhry, w Niemczech.
Future Lab.
oikos Future Lab to interaktywna platforma dla członków oikos International, alumnów, doradców, ekspertów naukowych oraz partnerów organizacji, powołana w celu wspólnego opracowywania oraz wprowadzanie w życie inicjatyw promujących ideę rozwoju zrównoważonego. Obok zażartych dyskusji nad pomysłami nowych przedsięwzięć i projektów, spotkania w ramach projektu Future Lab pozwalają członkom oikos International identyfikować możliwości dalszego rozwoju oraz umacniania wpływu organizacji na zmiany zachodzące w skali całego świata. Pierwsze spotkanie oikos Future Lab miało miejsce w roku 2011, następne odbędzie się w listopadzie 2012 roku w St Gallen, w Szwajcarii.
Case Writing Competition.
Case Writing Competition to konkurs realizowany od roku 2003 we współpracy z amerykańską organizacją pozarządową Ashoka. Jego celem jest stworzenie internetowej bazy wysokojakościowych biznesowych studiów przypadku związanych z tematyką zrównoważonego rozwoju oraz przedsiębiorczości społecznie odpowiedzialnej, z przeznaczeniem do wykorzystania, zarówno przez studentów, jak i wykładowców akademickich. W czasie trwania konkursu, międzynarodowa komisja złożona z profesorów wiodących uczelni ekonomicznych, spośród wszystkich nadesłanych studiów przypadku, wybiera trzech zwycięzców oraz dwóch zdobywców drugiego miejsca. Wszystkie nagrodzone studia przypadku są publikowane na stronie internatowej oikos International.
Young Scholars Academies.
W ramach projektu Young Scholars Academies, oikos International pomaga studentom studiów doktoranckich oraz młodym pracownikom naukowym w prowadzeniu działalności badawczej, realizowaniu autorskich projektów oraz nawiązywaniu kontaktów w środowisku naukowym. Obecnie dostępne są następujące programy spotkań dla młodych naukowców: Young Scholars Entrepreneurship Academy, Young Scholars Organizations Academy, Young Scholars Economics Academy, PRI Young Scholars Finance Academy and UNDP Young Scholars Development Academy. Rekrutacja do danego programu odbywa się na podstawie autorskiej pracy badawczej. Wybrani studenci studiów doktoranckich przedstawiają wyniki swoich badań na corocznym spotkaniu, biorą udział w panelach dyskusyjnych oraz konferencjach, kontynuują pracę naukową w wybranej dziedzinie pod okiem specjalistów z czołowych światowych uniwersytetów ekonomicznych.
oikos Student Awards.
oikos Student Award to nagroda, jaką nagradzane są niezwykłe projekty studenckie w dziedzinie rozwoju zrównoważonego oraz społecznie odpowiedzialnej przedsiębiorczości. Zgłaszane do konkursu projekty powinny mieć długoterminowy wpływ na społeczność studencką – mają albo wprowadzać pozytywną zmianę w programie nauczania macierzystej uczelni lub czynić jej kampus bardziej przyjaznym dla środowiska naturalnego. Obok nagrody pieniężnej, zwycięzcy otrzymują zaproszenie na kurs w ramach oikos Winter School oraz merytoryczne wsparcie do dalszego rozwoju autorskiego projektu.
PhD Fellowship Programme.
PhD Fellowship Programme to projekt skierowany do studentów studiów doktoranckich całego świata, którzy zainteresowani są prowadzeniem badań naukowych w ramach pracy doktorskiej na Uniwersytecie St Gallen. Zakwalifikowani do programu studenci otrzymują trzyletnie stypendium na ukończenie studiów oraz napisanie pracy doktorskiej. Dzięki pracy badawczej młodych pracowników naukowych możliwe jest dalsze wzbogacanie programu nauczania uczelni o treści związane ze zrównoważonym rozwojem.
Project Development Fund.
Project Development Fund to program wspierania inicjatyw oddziałów lokalnych: każdy oddział lokalny może ubiegać się o wsparcie finansowe oraz merytoryczne dla realizowanego projektu na szczeblu międzynarodowym oikos International. Wniosek koordynatora zawierający szczegółowy opis projektu rozpatrywany jest w przeciągu 4 tygodni. oikos International zastrzega sobie prawo do wprowadzenia poprawek do projektu oddziału lokalnego przed przyznaniem środków. Fundusze zbierane są na zasadzie dotacji dla organizacji, ich podziału między projekty studenckie dokonuje Bank GLS, partner oikos International.

</doc>
<doc id="2786758" url="https://pl.wikipedia.org/wiki?curid=2786758" title="Uniwersytet Hanyang">
Uniwersytet Hanyang

Uniwersytet Hanyang – uczelnia prywatna w Korei Południowej. W rankingach jest w Top 10 uniwersytetach Korei Pd. i w okolicach 300–400 najlepszych uniwersytetów na świecie. W 2001 uniwersytet miał 20 wydziałów, uczęszczało do niego 36 tys. studentów.
Został założony w 1939 przez Kim Lyun-joona.
Uniwersytet ma dwa kampusy, pierwszy w Seulu i drugi, utworzony w 1979 w Ansan.

</doc>
<doc id="2786762" url="https://pl.wikipedia.org/wiki?curid=2786762" title="Iplex.pl">
Iplex.pl



</doc>
<doc id="2786767" url="https://pl.wikipedia.org/wiki?curid=2786767" title="Giulio Angioni">
Giulio Angioni

Giulio Angioni (ur. 28 października 1939 w Guasili na Sardynii, zm. 12 stycznia 2017 w Cagliari) – włoski pisarz i antropolog.

</doc>
<doc id="2786769" url="https://pl.wikipedia.org/wiki?curid=2786769" title="Cyclospora cayetanensis">
Cyclospora cayetanensis

Cyclospora cayetanensis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). Występuje jako pasożyt naczelnych. "C. cayetanensis" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u człowieka ("Homo sapiens").
Trzy pierwsze klinicznie stwierdzone przypadki zachorowania człowieka spowodowane przez "C.cayetanensis" miały miejsce w 1977 roku w Papui-Nowej Gwinei.

</doc>
<doc id="2786770" url="https://pl.wikipedia.org/wiki?curid=2786770" title="Enczec">
Enczec

Enczec (bułg. "Енчец", tur. "Salman") – wieś w południowej Bułgarii, w obwodzie Kyrdżali, w gminie Kyrdżali.

</doc>
<doc id="2786771" url="https://pl.wikipedia.org/wiki?curid=2786771" title="Cryptosporidium cayetanensis">
Cryptosporidium cayetanensis

 #PATRZ Cyclospora cayetanensis

</doc>
<doc id="2786774" url="https://pl.wikipedia.org/wiki?curid=2786774" title="Shields (album)">
Shields (album)

Shields – czwarty album brooklyńskiego zespołu Grizzly Bear, wydany 18 września 2012 roku. Płyta uzyskała pozytywne recenzje i 86 punktów na 100 na stronie Metacritic.
Lista utworów.
Wszystkie utwory napisane przez Grizzly Bear.

</doc>
<doc id="2786775" url="https://pl.wikipedia.org/wiki?curid=2786775" title="Danny Butterfield">
Danny Butterfield

Danny Butterfield (ur. 21 listopada 1979 w Boston) – angielski piłkarz występujący na pozycji obrońcy w Exeter City.
Autor najszybszego w historii Pucharu Anglii oraz klubu Crystal Palace hat-tricka, na którego potrzebował 7 minut w wygranym 3-1 spotkaniu 4 rundy z Wolverhampton Wanderers.

</doc>
<doc id="2786776" url="https://pl.wikipedia.org/wiki?curid=2786776" title="Siergiej Kapica">
Siergiej Kapica

Siergiej Pietrowicz Kapica, (ur. 14 lutego 1928 w Cambridge, zm. 14 sierpnia 2012 w Moskwie) – rosyjski fizyk, specjalista w dziedzinie aerodynamiki naddźwiękowej, elektrodynamiki stosowanej i fizyki akceleratorów, wykładowca w Moskiewskim Instytucie Fizyki i Technologii, zajmujący się również badaniami tempa wzrostu liczebności ludzkiej populacji – zagrożeniami katastrofą ekologiczna oraz problemami społeczeństwa informacyjnego, popularyzator nauki (związany z Klubem Rzymskim). Był synem Piotra Kapicy – fizyka, laureata Nagrody Nobla.
Życiorys.
Dzieciństwo i młodość.
Był synem Piotra Kapicy – laureata Nagrody Nobla (1978 r.) za odkrycia w dziedzinie fizyki niskich temperatur – i Anny Aleksiejewny z d. Kryłowej – córki Aleksieja Kryłowa, matematyka, inżyniera budowy okrętów, mechanika-teoretyka, admirała.
Urodził się i spędził dzieciństwo w Cambridge, gdzie ojciec wykładał w University of Cambridge. Od siódmego roku życia (1935 r.) uczył się w szkołach moskiewskich; w pobliżu drugiej z tych szkół znajdowało się muzeum mineralogii, co zwróciło jego uwagę na tę dyscyplinę.
Po ataku Niemiec na ZSRR w czasie II wojny światowej początkowo przebywał z ojcem w Moskwie, ukrywając się w czasie obrony miasta w tunelach kolei; stąd udało się jednym z bombardowanych pociągów dojechać do Niżnego Nowogrodu, a następnie dopłynąć do Kazania, gdzie Siergiej Kapica kontynuował naukę. Po skończeniu szkoły (w 1943 r.) wrócił do Moskwy; początkowo – ze względu na znajomość mineralogii – został skierowany do pracy przy poszukiwaniach ropy w regionie między Wołgą a Uralem. W kolejnych latach studiował w Moskiewskim Instytucie Aerodynamiki im. Nikołaja Żukowskiego (ros. "Московский авиационный институт").
Praca zawodowa.
Po ukończeniu studiów (1949 r.) przez 2 lata pracował w Instytucie Aerodynamiki, zajmując się techniką rakietową – problemami przewodzenia ciepła i aerodynamicznego nagrzewania przy dużych prędkościach. W tej dziedzinie wykonał pracę kandydacką (1956 r.). W latach 1951–1953 był młodszym asystentem naukowym w Instytucie Geofizyki, a od 1953 r. pracował w utworzonym przez ojca Instytucie Problemów Fizyki Akademii Nauk ZSRR im. Piotra Kapicy (ros. "Институт физических проблем им. П.Л. Капицы РАН"), zajmując kolejne stanowiska od szeregowych do kierowniczych. Równocześnie, od roku 1965, wykładał na Wydziale Fizyki w Moskiewskim Instytucie Fizyczno-Technicznym (ros. "Московский физико-технический институт", МФТИ), jako profesor i kierownik katedry. Pełnił funkcję opiekuna dziesiątek prac doktorskich i kandydackich.
Analizy demograficzne.
Kapica opracował model globalnego rozwoju demograficznego, zgodnie z którym współczesny przyrost ludności Ziemi (zob. Eksplozja demograficzna, granice wzrostu, statyczna teoria zasobów) nie musi prowadzić do katastrofy ekologicznej. Przychylał się do opinii tych demografów, którzy wykazują, że liczba ludności Ziemi ustabilizuje się na poziomie 10–12 mld, po trwającym ok. 100 lat przejściowym okresie spowolnionego wzrostu. Wprowadził pojęcie „imperatyw demograficzny”; uważał – w odróżnieniu od teorii Thomasa Malthusa i mechanistycznego podejścia Klubu Rzymskiego (wyrażonego w jego pierwszym Raporcie z 1972 r. – „Granice wzrostu”), że szybkość przyrostu ludności jest funkcją zasobów Ziemi, a „główną zmienną jest sama ludzkość, która nadaje ton wszystkiemu: gospodarce, polityce itd.” Stworzył fenomenologiczny model hiperbolicznego wzrostu liczby ludności Ziemi.
Publikacje (wybór).
Siergiej Kapica jest autorem czterech monografii, dziesiątków artykułów, 15 wynalazków i odkryć. Powszechne zainteresowanie wzbudziły publikacje dotyczące demografii i problemów społeczeństwa informacyjnego, np. :
Popularyzacja wiedzy.
Siergiej Kapica był założycielem rosyjskiej edycji czasopisma "Scientific American" (Świat Nauki; w roku 2011 gościł w Moskwie wszystkie 14. redakcji miesięcznika, z różnych krajów świata). Od początku (1983 r.) był kierownikiem jego redakcji. Był znany jako gospodarz popularnonaukowego programu telewizyjnego "Oczewidnoje-niewierojatnoje" ("Очевидное-невероятное", oczywiste-nieprawdopodobne), nadawanego od 1973 r.. Był prezesem komitetu organizacyjnego Międzynarodowego Festiwalu Filmowego w Salonikach „Świat wiedzy”. Na Festiwalu były prezentowane filmy popularnonaukowe i edukacyjne, a poza tym odbywały się konferencje prasowe i dyskusje przy okrągłym stole.
Odznaczenia, nagrody i wyróżnienia.
Był wiceprezesem Akademii Nauk Przyrodniczych Rosji (od 1973 roku – członkiem Akademii) i prezesem Towarzystwa Fizycznego Eurazji. W uznaniu zasług w dziedzinie aerodynamiki został wybrany do "International Federation of Aeronautical Studies".
Wygłaszał referaty na uroczystych posiedzeniach Senatu Stanów Zjednoczonych; niejednokrotnie dyskutował w ONZ z Kofim Annanem (zob. plan pokojowy Kofiego Annana) i Carlem Saganem o problemach globalnego rozwoju i miejscu Rosji w światowej społeczności. Uczestniczył w sesjach Zgromadzenia Ogólnego ONZ poświęconych dialogowi pomiędzy cywilizacjami.
Życie prywatne.
Siergiej Kapica ożenił się z Tatjaną Damir – swoją szkolną koleżanką – w roku 1949. Mieli troje dzieci – syna (Fiodora) i dwie córki (Mariję i Warwarę) – oraz czworo wnuków. Od 1957 r. uprawiał sporty podwodne (był wiceprezesem Federacji sportów podwodnych ZSRR).
Zmarł w Moskwie w wieku 85 lat. Został pochowany na Cmentarzu Nowodziewiczym, gdzie spoczywa też jego ojciec.

</doc>
<doc id="2786778" url="https://pl.wikipedia.org/wiki?curid=2786778" title="Andreas Ravelli">
Andreas Ravelli

Andreas Ravelli (ur. 13 sierpnia 1959 w Vimmerby) – szwedzki piłkarz występujący na pozycji obrońcy. Trener piłkarski. Brat bliźniak innego piłkarza, Thomasa Ravellego.
Kariera klubowa.
Ravelli karierę rozpoczynał w 1977 roku w zespole Östers IF. W tym samym roku zdobył z nim Puchar Szwecji. Następnie w latach 1978, 1980 oraz 1981 wywalczył z klubem mistrzostwo Szwecji. W 1982 roku, a także w 1985 roku wystąpił z nim także w finale Pucharu Szwecji. Graczem Östers był przez 11 sezonów.
W 1988 roku Ravelli odszedł do IFK Göteborg. W tym samym roku wywalczył z nim wicemistrzostwo Szwecji. W IFK występował przez dwa sezony. W sezonie 1990 reprezentował barwy drużyny Lenhovda IF. W 1991 roku wrócił do Östers IF. W 1991 roku dotarł z nim do finału Pucharu Szwecji, a w 1992 roku wywalczył wicemistrzostwo Szwecji. W 1993 roku odszedł do Hovmantorp. Następnie ponownie grał w Lenhovdzie, gdzie w 1996 roku zakończył karierę.
Kariera reprezentacyjna.
W reprezentacji Szwecji Ravelli zadebiutował 12 listopada 1980 roku w zremisowanym 0:0 meczu eliminacji Mistrzostw Świata 1982 z Izraelem. 15 maja 1983 roku w wygranym 5:0 pojedynku eliminacji Mistrzostw Europy 1984 z Cyprem strzelił pierwszego gola w kadrze. W latach 1980-1989 w drużynie narodowej rozegrał 41 spotkań i zdobył dwie bramki.

</doc>
<doc id="2786782" url="https://pl.wikipedia.org/wiki?curid=2786782" title="Pomoc Ludowa Głównego Zarządu Cywilnego Komitetu Wyzwolenia Narodów Rosji">
Pomoc Ludowa Głównego Zarządu Cywilnego Komitetu Wyzwolenia Narodów Rosji

Pomoc Ludowa Głównego Zarządu Cywilnego Komitetu Wyzwolenia Narodów Rosji (ros. Народная помощь Главного гражданского управления Комитетa Освобождения Народов России) – organizacja społeczna podporządkowana Komitetowi Wyzwolenia Narodów Rosji pod koniec II wojny światowej
Organizacja została utworzona pod koniec grudnia 1944 r. Oficjalne rozpoczęcie działalności miało miejsce 7 stycznia 1945 r. na noworocznej imprezie choinkowej dla dzieci w Berlinie, w której uczestniczył m.in. gen. Andriej A. Własow i inni wyżsi wojskowi Sił Zbrojnych Komitetu Wyzwolenia Narodów Rosji, a także czołowi działacze KONR. Na czele Pomocy Ludowej stanął Gieorgij A. Aleksiejew. Funkcję jego zastępcy pełnił duchowny Aleksandr N. Kisielow, który jednocześnie był kapelanem wojskowym Sił Zbrojnych KONR. Do zadań organizacji należało prowadzenie pomocy społecznej ostarbeiterom, sowieckim jeńcom wojennym oraz rodzinom działaczy Komitetu Wyzwolenia Narodów Rosji (KONR) i wojskowych Sił Zbrojnych KONR. Zajmowano się tym za pomocą np. przekazywania potrzebującym niedużych zasiłków pieniężnych, paczek żywnościowych, czy ubrań. W skład Pomocy Ludowej weszli też działacze Stowarzyszenia Czerwony Krzyż, które zostało rozwiązane przez Niemców krótko po utworzeniu z argumentacją, że Międzynarodowy Czerwony Krzyż nie uzna drugiej rosyjskiej organizacji tego typu. Szerszej działalności nie zdołano rozwinąć z powodu bliskiego końca wojny.

</doc>
<doc id="2786783" url="https://pl.wikipedia.org/wiki?curid=2786783" title="Bruno Yizek">
Bruno Yizek

Bruno Yizek (ur. 10 grudnia 1948 w Cardston) – kanadyjski niepełnosprawny curler, mistrz paraolimpijski z Vancouver 2010.
Yizek uprawiał curling będąc jeszcze pełnosprawnym zawodnikiem, zaczął grać w 1968. W konkurencji wózkarzy uczestniczy od 2005. Sześciokrotnie zdobywał tytuł mistrza Alberty. W Mistrzostwach Kanady dochodził do finału w latach 2007, 2009, 2011 i 2012. Za każdym razem zdobywał srebrne medale.
We wrześniu 2009 wraz z Jimem Armstrongiem, Darrylem Neighbourem, Iną Forrest i Sonją Gaudet został powołany do reprezentacji kraju na Zimowe Igrzyska Paraolimpijskie 2010. Podczas turnieju w Vancouver Yizek był rezerwowym, wystąpił w jednym meczu – przeciwko Włochom. Grał na drugiej pozycji i wykazał się 56% skutecznością, mecz zakończył się wygraną Europejczyków 8:7. Gospodarze zdobyli ostatecznie złote medale, w finale triumfując nad Koreą Południową (Kim Hak-sung). Bruno był także piątym zawodnikiem na Mistrzostwach Świata 2011, nie zagrał jednak w żadnym ze spotkań. Kanadyjczycy nie odnosząc żadnej porażki uplasowali się na pierwszym miejscu.
Życie prywatne.
Yizek wychował się w Cardston, w wieku 18 lat przeprowadził się do Calgary. Przez długi czas cierpiał na bóle kręgosłupa, w 1991 odkryto u niego guza rdzenia kręgowego. Od tamtej pory porusza się na wózku inwalidzkim.

</doc>
<doc id="2786787" url="https://pl.wikipedia.org/wiki?curid=2786787" title="Villora">
Villora



</doc>
<doc id="2786788" url="https://pl.wikipedia.org/wiki?curid=2786788" title="Vaillantia">
Vaillantia



</doc>
<doc id="2786789" url="https://pl.wikipedia.org/wiki?curid=2786789" title="Ulocentra">
Ulocentra



</doc>
<doc id="2786790" url="https://pl.wikipedia.org/wiki?curid=2786790" title="Torrentaria">
Torrentaria



</doc>
<doc id="2786791" url="https://pl.wikipedia.org/wiki?curid=2786791" title="Richiella">
Richiella



</doc>
<doc id="2786792" url="https://pl.wikipedia.org/wiki?curid=2786792" title="Richia">
Richia



</doc>
<doc id="2786793" url="https://pl.wikipedia.org/wiki?curid=2786793" title="Rhothoeca">
Rhothoeca



</doc>
<doc id="2786794" url="https://pl.wikipedia.org/wiki?curid=2786794" title="Rafinesquiellus">
Rafinesquiellus



</doc>
<doc id="2786795" url="https://pl.wikipedia.org/wiki?curid=2786795" title="Psychromaster">
Psychromaster



</doc>
<doc id="2786796" url="https://pl.wikipedia.org/wiki?curid=2786796" title="Poecilichthys">
Poecilichthys



</doc>
<doc id="2786797" url="https://pl.wikipedia.org/wiki?curid=2786797" title="Ozarka">
Ozarka



</doc>
<doc id="2786798" url="https://pl.wikipedia.org/wiki?curid=2786798" title="Oligocephalus">
Oligocephalus



</doc>
<doc id="2786799" url="https://pl.wikipedia.org/wiki?curid=2786799" title="Nothonotus">
Nothonotus



</doc>
<doc id="2786800" url="https://pl.wikipedia.org/wiki?curid=2786800" title="Niviperca">
Niviperca



</doc>
<doc id="2786801" url="https://pl.wikipedia.org/wiki?curid=2786801" title="Nanostoma">
Nanostoma



</doc>
<doc id="2786802" url="https://pl.wikipedia.org/wiki?curid=2786802" title="Microperca">
Microperca



</doc>
<doc id="2786804" url="https://pl.wikipedia.org/wiki?curid=2786804" title="Litocara">
Litocara



</doc>
<doc id="2786805" url="https://pl.wikipedia.org/wiki?curid=2786805" title="Ioa">
Ioa



</doc>
<doc id="2786806" url="https://pl.wikipedia.org/wiki?curid=2786806" title="Hyostoma">
Hyostoma



</doc>
<doc id="2786809" url="https://pl.wikipedia.org/wiki?curid=2786809" title="Hololepis">
Hololepis



</doc>
<doc id="2786810" url="https://pl.wikipedia.org/wiki?curid=2786810" title="Fuscatelum">
Fuscatelum



</doc>
<doc id="2786811" url="https://pl.wikipedia.org/wiki?curid=2786811" title="Estrella">
Estrella



</doc>
<doc id="2786812" url="https://pl.wikipedia.org/wiki?curid=2786812" title="Doration">
Doration



</doc>
<doc id="2786813" url="https://pl.wikipedia.org/wiki?curid=2786813" title="Diplesion">
Diplesion



</doc>
<doc id="2786814" url="https://pl.wikipedia.org/wiki?curid=2786814" title="Copelandellus">
Copelandellus



</doc>
<doc id="2786815" url="https://pl.wikipedia.org/wiki?curid=2786815" title="Claricola">
Claricola



</doc>
<doc id="2786816" url="https://pl.wikipedia.org/wiki?curid=2786816" title="Catonotus">
Catonotus



</doc>
<doc id="2786817" url="https://pl.wikipedia.org/wiki?curid=2786817" title="Boleosoma">
Boleosoma



</doc>
<doc id="2786818" url="https://pl.wikipedia.org/wiki?curid=2786818" title="Boleichthys">
Boleichthys



</doc>
<doc id="2786820" url="https://pl.wikipedia.org/wiki?curid=2786820" title="Belophlox">
Belophlox



</doc>
<doc id="2786821" url="https://pl.wikipedia.org/wiki?curid=2786821" title="Austroperca">
Austroperca



</doc>
<doc id="2786822" url="https://pl.wikipedia.org/wiki?curid=2786822" title="Astatichthys">
Astatichthys



</doc>
<doc id="2786823" url="https://pl.wikipedia.org/wiki?curid=2786823" title="Arlina">
Arlina



</doc>
<doc id="2786824" url="https://pl.wikipedia.org/wiki?curid=2786824" title="Allohistium">
Allohistium



</doc>
<doc id="2786825" url="https://pl.wikipedia.org/wiki?curid=2786825" title="Negai">
Negai

Negai☆ (z jap. "życzenie") – japoński satelita technologiczny zbudowany przez Uniwersytet Sōka.
Sam satelita był jednostką typu CubeSat 1U, o masie 1 kg. Głównym celem jego misji był test technologii FPGA na niskiej orbicie okołoziemskiej. Dodatkowo wyniósł w kosmos mikrofilm z imionami wybranych dzieci, wraz z napisanymi przez nie życzeniami. Satelita wykonał również zdjęcia Ziemi, które otrzymało każde dziecko uczestniczące w projekcie.
Satelita został wyniesiony w kosmos 17 maja 2010 roku o 21:44 GMT z Centrum Lotów Kosmicznych Tanegashima jako ładunek dodatkowy rakiety "H-IIA F17", wynoszącej sondę Akatsuki w kierunku Wenus. Po osiągnięciu niskiej orbity okołoziemskiej "Negai" został wypuszczony z zasobnika "J-POD" wraz z satelitami Waseda-SAT2 i Hayato.

</doc>
<doc id="2786828" url="https://pl.wikipedia.org/wiki?curid=2786828" title="Erdin Demir">
Erdin Demir

Erdin Demir (ur. 27 marca 1990 w Malmö) – szwedzki piłkarz pochodzenia tureckiego występujący na pozycji obrońcy. Zawodnik klubu Waasland-Beveren.
Kariera klubowa.
Demir karierę rozpoczynał w 2008 roku w pierwszoligowym zespole Malmö FF. W jego barwach nie rozegrał jednak żadnego spotkania. W 2009 roku przebywał na wypożyczeniu w czwartoligowym IFK Malmö. W tym samym roku został graczem trzecioligowego IF Limhamn Bunkeflo. Jego barwy reprezentował w sezonach 2009 oraz 2010.
W 2011 roku Demir przeszedł do pierwszoligowego Trelleborga. W Allsvenskan zadebiutował 3 kwietnia 2011 roku w przegranym 2:4 pojedynku z Malmö FF. W Trelleborgu spędził sezon 2011, w ciągu którego rozegrał tam 29 spotkań.
W 2012 roku Demir odszedł do norweskiego zespołu SK Brann. W Tippeligaen pierwszy raz wystąpił 25 marca 2012 roku w przegranym 1:3 meczu z Rosenborgiem. W 2015 przeszedł do Waasland-Beveren.
Kariera reprezentacyjna.
W reprezentacji Szwecji Demir zadebiutował 18 stycznia 2012 roku w wygranym 2:0 towarzyskim meczu z Bahrajnem.

</doc>
<doc id="2786832" url="https://pl.wikipedia.org/wiki?curid=2786832" title="Eliasz (Ganża)">
Eliasz (Ganża)

Eliasz, imię świeckie Ilja Jakowlewicz Ganża (ur. 1837 w Makiejewce, zm. 17 kwietnia 1946 tamże) – schimnich Rosyjskiego Kościoła Prawosławnego, święty prawosławny.
Nic nie wiadomo o jego życiu świeckim i okolicznościach wstąpienia do monasteru. Był mnichem bez święceń duchownych. Przez wiele lat przebywał w skicie św. Eliasza na górze Athos, zaś prawdopodobnie na początku XX wieku przeniósł się do Ławry Pieczerskiej w Kijowie. Klasztor ten opuścił w czasie prześladowań mnichów przez miejscowe władze radzieckie, w 1927. W wymienionym roku osiedlił się we wsi Kalinowo k. Makiejewki, zaś w 1936, po zamknięciu miejscowej cerkwi Trójcy Świętej, przeniósł się do rodzinnego miasta. Zamieszkiwał u różnych rodzin prawosławnych. Schimnich cieszył się ogromnym autorytetem wśród prawosławnych mieszkańców Makiejewki. Regularnie przyjmował u siebie wiernych, którzy zwracali się do niego z prośbami o duchowe porady i modlitwę; wśród jego gości byli także kapłani z Moskwy i Kijowa. Przypisywano mu dar przewidywania przyszłości.
O kanonizacji schimnicha zdecydował Święty Synod Ukraińskiego Kościoła Prawosławnego w dniu 8 maja 2012. 28 maja tego samego roku jego szczątki zostały ekshumowane w celu pozyskania relikwii dla kultu. Dniem wspomnienia świętego Eliasza jest rocznica jego śmierci. Uroczystość kanonizacji mnicha (dla kultu lokalnego) odbyła się 23 września 2012 w soborze św. Jerzego w Makiejewce pod przewodnictwem metropolity odeskiego i izmaiłskiego Agatangela.

</doc>
<doc id="2786833" url="https://pl.wikipedia.org/wiki?curid=2786833" title="Andrej Skorabahaćka">
Andrej Skorabahaćka

Andrej Wiktarawicz Skorabahaćka, biał. Андрэй Віктаравіч Скорабагацька, ros. Андрей Викторович Скоробогатько, "Andriej Wiktorowicz Skorobogat'ko" (ur. 19 lipca 1968 w Zaporożu, Ukraińska SRR) – białoruski piłkarz pochodzenia ukraińskiego, grający na pozycji pomocnika lub napastnika, trener piłkarski.
Kariera piłkarska.
Kariera klubowa.
Jest wychowankiem SDJuSzOR Metałurh Zaporoże. W 1986 rozpoczął karierę piłkarską w Dniaprze Mohylew, w którym występował przez 10 lat. W 1996 roku przeniósł się do MPKC Mozyrz. Potem bronił barw mohylewskich zespołów Transmasz Mohylew i Tarpeda-Kadina Mohylew. Latem 1999 na pół roku odszedł do FK Homel, po czym powrócił do Tarpeda-Kadina Mohylew, w składzie którego w 2004 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę szkoleniową. W latach 2004–2006 trenował klub Tarpeda-Kadina Mohylew. Od 2006 do 2007 prowadził Kamunalnik Słonim. W 2008 otrzymał propozycję pomagać trenować Dniapro Mohylew. W dniu 8 sierpnia 2008 objął stanowisko głównego trenera Dniapra Mohylew, z którym pracował do lipca 2011.

</doc>
<doc id="2786834" url="https://pl.wikipedia.org/wiki?curid=2786834" title="Glynis Johns">
Glynis Johns

Glynis Johns (ur. 5 października 1923 w Pretorii) - brytyjska aktorka, tancerka, piosenkarka i pianistka. W 1961 była nominowana do Oscara za drugoplanową rolę w filmie "Przybysze o zmierzchu" (1960; reż. Fred Zinnemann).
Jest córką brytyjskiego aktora Mervyna Johnsa i pianistki Alyce Steele. Urodziła się w Republice Południowej Afryki, gdzie akurat przebywali jej rodzice. Już jako dziecko uczęszczała na lekcje tańca, śpiewu i baletu. W 1935, jako 12-latka debiutowała w teatrze, a 3 lata później pojawiła się w filmie. W latach 50. trafiła do Hollywood. Ma na swoim koncie kilkadziesiąt ról filmowych, telewizyjnych jak i teatralnych. Jej najbardziej znaną filmową kreacją pozostaje zapewne rola pani Banks w musicalu "Mary Poppins" (1964). Równocześnie odnosiła sukcesy teatralne na Broadwayu; w 1973 otrzymała prestiżową nagrodę Tony za rolę Desirée w musicalu "A Little Night Music", gdzie wykonywała skomponowaną specjalnie dla niej, przez Stephena Sondheima piosenkę pt. "Send in the Clowns". Karierę zakończyła w 1999.
Życie prywatne.
Pierwszym mężem Johns, w latach 1942-48 był brytyjski aktor Anthony Forwood, z którym miała syna Garetha. Po rozwodzie Forwood pozostawał w homoseksualnym związku z aktorem Dirkem Bogardem. Kolejne 3 małżeństwa zawarte przez Glynis Johns również zakończyły się rozwodami.
Jej jedyny syn zmarł w 2007, mając 62 lata.

</doc>
<doc id="2786836" url="https://pl.wikipedia.org/wiki?curid=2786836" title="Diadem (zespół muzyczny)">
Diadem (zespół muzyczny)

Diadem – polska grupa muzyczna wykonująca disco polo, powstała w 1996 roku.
Życiorys.
W 2002 do grupy dołączył Mariusz Gołaszewski, znany z grupy Mega Dance. W 2005 z powodu dużego zainteresowania zespół podzielił się na dwa składy: "weselny" - prowadzony przez Radosława Klinowskiego, oraz "koncertowy" - prowadzony przez Mariusza Gołaszewskiego. Do grupy dołączyli Krzysztof Faszczewski i Bogdan Dzierżek (skład weselny) oraz Krzysztof Kamieński (skład koncertowy). 
W 2006 z grupy odszedł Andrzej Kalinowski, który wyjechał do Wielkiej Brytanii. Pod koniec 2012 z kapeli odszedł jeden z tancerzy - Paweł Wiśniewski. Obecny skład zespołu to: Mariusz Gołaszewski, Krzysztof Kamieński i Łukasz Popławski, a na weselach grają: Radosław Kalinowski, Bogdan Dzierżek i Krzysztof Faszczewski.
Grupa "Diadem" ma na koncie pięć albumów i takie hity, jak: "Kto więcej serca Ci da", "Jak zabawa to zabawa", "Klaun", "Samoloty" oraz najnowsze takie jak: "Ciebie nie ma". "Zabrałaś serce moje", "Mój plan", "Pamiętasz", "Nic nas nie łączy", "Nie udawaj świętej", "Zakochałem się w tobie", "Dawaj maleńka nie przestawaj", "Ta jedyna", "Bawię się", "Najpiękniejsza".

</doc>
<doc id="2786837" url="https://pl.wikipedia.org/wiki?curid=2786837" title="Ethel Skakel">
Ethel Skakel



</doc>
<doc id="2786838" url="https://pl.wikipedia.org/wiki?curid=2786838" title="Emil Salomonsson">
Emil Salomonsson

Emil Salomonsson (ur. 28 kwietnia 1989 w Örkelljundze) – szwedzki piłkarz występujący na pozycji obrońcy. Zawodnik klubu IFK Göteborg.
Kariera klubowa.
Salomonsson treningi rozpoczął w zespole Ekets GoIF. W 2004 roku przeszedł do juniorów zespołu Ängelholms FF. W 2008 roku został graczem pierwszoligowego klubu Halmstads BK. Sezon 2008 spędził na wypożyczeniu w pierwszej drużynie Ängelholms FF, grającej w drugiej lidze. Sezon 2008 rozpoczął już w Halmstadzie. W Allsvenskan zadebiutował 5 kwietnia 2009 roku w przegranym 0:1 pojedynku z AIK Fotboll. 28 marca 2010 roku w wygranym 4:0 meczu z Åtvidabergs FF strzelił pierwszego gola w Allsvenskan. W barwach Halmstadu rozegrał 81 spotkań i zdobył 5 bramek.
W trakcie sezonu 2011 Salomonsson odszedł do IFK Göteborg, także grającego w Allsvenskan. Pierwszy raz wystąpił tam 11 września 2011 roku w zremisowanym 0:0 meczu z Malmö FF.
Kariera reprezentacyjna.
W reprezentacji Szwecji Salomonsson zadebiutował 18 stycznia 2012 roku w wygranym 2:0 towarzyskim meczu z Bahrajnem.

</doc>
<doc id="2786839" url="https://pl.wikipedia.org/wiki?curid=2786839" title="Harald Krassnitzer">
Harald Krassnitzer

Harald Krassnitzer (ur. 10 września 1960 w Salzburgu) – austriacki aktor filmowy, telewizyjny i teatralny.
Życiorys.
Harald Krassnitzer jest absolwentem szkoły teatralnej Elisabethbühne w Salzburgu, gdzie następnie znalazł zatrudnienie na okres czterech lat. Potem grał w teatrze Grazer Schauspielhaus, Volkstheater w Wiedniu oraz w Saarländischen Staatstheater w Saarbrücken.
Harald Krassnitzer jest znany głównie z ról w seialach: dr Justusa Hallsteina w "Doktor z alpejskiej wioski", Thomasa Sticklera w "Der Winzerkönig" oraz komisarza Moritza Elsnera w popularnym serialu kryminalnym w Austrii "Tatort".
W 1998 wraz z Peterem Rappem prowadził największą austriacką organizację humanitarną. Latem 1999 prezentował w serii filmów "Wonderland", osobisty list miłosny do Austrii, w którym przedstawił swoją ulubioną muzykę i swoje ulubione miejsca.
Harald Krassnitzer zobowiązał się do pomocy humanitarnej dla organizacji Hilfswerk Austria. Jest współwłaścicielem firmy produkującą światła migowe "Blinklicht", firmy produkcyjnej Handy TV, którą założył w Wiedniu z dwoma przyjaciółmi z dzieciństwa.
7 lipca 2009 wziął ślub z aktorką Ann-Kathrin Kramer, z którą był w związku przez dziewięć lat. Obecnie mieszka wraz z żoną w Wuppertalu, mieście w Nadrenii Północnej-Westfalii, w rejencji Düsseldorf.
Harald Krassnitzer jest socjaldemokratą i intensywnie wspierał kampanię wyborczą partii SPÖ podczas wyborów parlamentarnych w 2008.

</doc>
<doc id="2786840" url="https://pl.wikipedia.org/wiki?curid=2786840" title="Guillermo Ruggeri">
Guillermo Ruggeri

Guillermo Ruggeri (ur. 26 marca 1992) – argentyński lekkoatleta specjalizujący się w wielobojach i biegu na 400 metrów przez płotki.
Brązowy medalista mistrzostw panamerykańskich juniorów oraz juniorskich mistrzostw Ameryki Południowej z 2011. W 2012 został młodzieżowym mistrzem Ameryki Południowej. Brązowy medalista igrzysk Ameryki Południowej oraz mistrzostw ibero-amerykańskich w 2014.
W 2017 został mistrzem Ameryki Południowej w biegu na 400 metrów przez płotki.
Rekordy życiowe: dziesięciobój – 7498 pkt. (13 grudnia 2015, Mar del Plata); bieg na 400 metrów przez płotki – 49,69 (6 sierpnia 2017, Londyn) rekord Argentyny. 

</doc>
<doc id="2786848" url="https://pl.wikipedia.org/wiki?curid=2786848" title="Podłoga ażurowa">
Podłoga ażurowa

Podłoga ażurowa - rodzaj podłogi, która jest zbudowana z najczęściej drewnianych listew, pomiędzy którymi pozostawione są odstępy. 
Podłogę taką układa się w niedużej odległości nad podłogą właściwą (posadzką). Podłoga ażurowa znajduje zastosowanie np. w magazynach, chlewniach, przechowalniach płodów rolnych, czy prysznicach - wszędzie tam gdzie wymagana jest odpowiednia cyrkulacja powietrza lub możliwość ściekania wody.

</doc>
<doc id="2786850" url="https://pl.wikipedia.org/wiki?curid=2786850" title="Mikael Dyrestam">
Mikael Dyrestam

Mikael Dyrestam (ur. 10 grudnia 1991 w Växjö) – szwedzki piłkarz pochodzenia gwinejskiego występujący na pozycji obrońcy. Zawodnik klubu RFC Seraing.
Kariera klubowa.
Dyrestam karierę rozpoczął w 2009 roku w pierwszoligowego zespole IFK Göteborg. W Allsvenskan zadebiutował 13 lipca 2009 w przegranym 0:1 pojedynku z AIK Fotboll. W tym samym roku wywalczył z klubem wicemistrzostwo Szwecji. Dotarł z nim także do finału Pucharu Szwecji, w którym zespół Göteborga został jednak pokonany 2:0 przez AIK Fotboll. 2 lipca 2011 w wygranym 2:1 spotkaniu z Syrianska FC strzelił pierwszego gola w Allsvenskan. W marcu 2014 przeszedł do Aalesunds FK, a w listopadzie 2015 opuścił ten klub. W styczniu 2016 podpisał półtoraroczny kontrakt z NEC Nijmegen z możliwością przedłużenia o rok. W 2017 przeszedł do Kalmar FF.
16 stycznia 2019 podpisał kontrakt z greckim klubem AO Ksanti, umowa do 30 czerwca 2020. W latach 2020-2021 grał w norweskim Sarpsborg 08 FF, a w 2022 przeszedł do RFC Seraing.
Kariera reprezentacyjna.
W reprezentacji Szwecji Dyrestam zadebiutował 18 stycznia 2012 w wygranym 2:0 towarzyskim meczu z Bahrajnem. Z kolei 7 czerwca 2019 zadebiutował w reprezentacji Gwinei w przegranym 0:1 towarzyskim meczu z Gambią. Był w kadrze Gwinei na Puchar Narodów Afryki 2019 i Puchar Narodów Afryki 2021.

</doc>
<doc id="2786852" url="https://pl.wikipedia.org/wiki?curid=2786852" title="Interoperacyjność">
Interoperacyjność

Interoperacyjność – cecha produktu lub systemu, którego interfejsy funkcjonują w pełnej zgodności tak, aby współpracować z innymi produktami lub systemami, które istnieją lub będą istnieć w przyszłości, bez ograniczenia dostępu lub możliwości implementacji.
Inne definicje.
Termin interoperacyjność początkowo był zdefiniowany dla techniki informatycznej lub inżynierii systemów w celu wymiany informacji, na przykład:
Termin „interoperacyjność” jest używany, przy zachowaniu istoty jego znaczenia, w dziedzinach informatycznych, a także tam, gdzie dochodzi do współpracy produktów lub systemów bez udziału informatyki. Przykłady: 
Aspekty interoperacyjności.
Interoperacyjność można rozpatrywać w trzech aspektach:
Sposoby osiągania interoperacyjności.
Interoperacyjność systemów, w szczególności informatycznych, osiągana jest poprzez:

</doc>
<doc id="2786856" url="https://pl.wikipedia.org/wiki?curid=2786856" title="Carcinoma in situ">
Carcinoma in situ



</doc>
<doc id="2786858" url="https://pl.wikipedia.org/wiki?curid=2786858" title="Cody Parker">
Cody Parker

Cody Parker (ur. 27 czerwca 1992) – kanadyjski lekkoatleta specjalizujący się w rzucie oszczepem.
Nie awansował do finału (używając oszczepu o wadze 700 gram) mistrzostw świata juniorów młodszych w Bressanone (2009). W 2011 został srebrnym medalistą mistrzostw panamerykańskich juniorów. 
Rekord życiowy: 77,98 (25 maja 2013, Pueblo). 

</doc>
<doc id="2786860" url="https://pl.wikipedia.org/wiki?curid=2786860" title="Wybory prezydenckie w Stanach Zjednoczonych w 1916 roku">
Wybory prezydenckie w Stanach Zjednoczonych w 1916 roku

Wybory prezydenckie w Stanach Zjednoczonych w 1916 roku – trzydzieste trzecie wybory prezydenckie w historii Stanów Zjednoczonych. Na urząd prezydenta wybrano ponownie Woodrowa Wilsona, a wiceprezydentem na kolejną kadencję został Thomas Marshall.
Kampania wyborcza.
Wybory prezydenckie w 1916 roku odbywały się w cieniu trwającej I wojny światowej, więc polityka zagraniczna była głównym tematem kampanii wyborczej. Partia Demokratyczna zebrana na konwencji w Saint Louis w czerwcu 1916 nominowała Wilsona przez aklamację. Jego głównym hasłem kampanii było „On trzymał nas z dala od wojny”. W Partii Republikańskiej nadal istniały podziały na frakcje konserwatystów i reformatorów, lecz nauczeni porażką z 1912 roku, tym razem delegaci wystawili jednego kompromisowego kandydata – sędziego Sądu Najwyższego Charlesa Hughesa. Przez pewien czas o nominację prezydencką ubiegał się także Theodore Roosevelt, ale widząc że nie ma szans jej zdobyć – wycofał się. Propozycję kandydowania złożyła mu także Partia Postępowa, lecz odmówił startu, co spowodowało upadek ugrupowania. Kandydatem Partii Socjalistycznej został Allan Benson, a Partii Prohibicji – Frank Hanly. Były prezydent wzywał demokratów do bardziej zdecydowanych działań w kwestii I wojny światowej. Evans krytykował Wilsona za słabą ochronę interesów amerykańskich, jednocześnie podkreślając chęć zachowania neutralności. O zwycięstwie wyborczym Wilsona zadecydowały głosy poparcia rolników, robotników, a także progresywistów wcześniej popierających Roosevelta.
Wyniki głosowania.
Głosowanie powszechne odbyło się 7 listopada 1916. Wilson uzyskał 49,2% poparcia, wobec 46,1% dla Hughesa, 3,2% Allana Bensona i 1,2% dla Franka Hanly’ego. Ponadto, około 50 000 głosów oddano na niezależnych elektorów, głosujących na innych kandydatów. Frekwencja wyniosła 61,6%. W głosowaniu Kolegium Elektorów Wilson uzyskał 277 głosów, przy wymaganej większości 266 głosów. Na Hughesa zagłosowało 254 elektorów, a na Tafta – 8. W głosowaniu wiceprezydenckim zwyciężył Marshall, uzyskując 277 głosów, wobec 254 dla Fairbanksa.

</doc>
<doc id="2786861" url="https://pl.wikipedia.org/wiki?curid=2786861" title="Prapłetwiec">
Prapłetwiec



</doc>
<doc id="2786864" url="https://pl.wikipedia.org/wiki?curid=2786864" title="Stadion Yoshlik-Kamolot w Taszkencie">
Stadion Yoshlik-Kamolot w Taszkencie

Stadion Yoshlik-Kamolot – wielofunkcyjny stadion w stolicy Uzbekistanu, Taszkencie. Obiekt może pomieścić 9100 widzów. Swoje spotkania rozgrywa na nim drużyna NBU Osiyo Taszkent. Na stadionie jeden raz zagrała również reprezentacja Uzbekistanu, pokonując 29 lutego 2000 roku w meczu towarzyskim Mongolię 8:1.
W 2009 roku odbył się na nim jeden z regionalnych turniejów wchodzących w skład Asian Five Nations.

</doc>
<doc id="2786865" url="https://pl.wikipedia.org/wiki?curid=2786865" title="Folke Lind">
Folke Lind

Folke Lind (ur. 4 kwietnia 1913, zm. 6 lutego 2001) – szwedzki piłkarz, grający podczas na pozycji pomocnika.
Kariera klubowa.
Przez całą karierę piłkarską Folke Lind występował w GAIS. Z GAIS zdobył Puchar Szwecji w 1942. Ogółem w barwach GAIS rozegrał 305 spotkań, w których zdobył 8 bramek.
Kariera reprezentacyjna.
W 1938 József Nagy, ówczesny selekcjoner reprezentacji Szwecji, powołał Linda na mistrzostwa świata. Na turnieju we Francji był rezerwowym i nie zagrał w żadnym meczu. Jedyny raz w reprezentacji Szwecji Lind wystąpił 10 czerwca 1938 w zremisowanym 3-3 towarzyskim meczu z Łotwą.

</doc>
<doc id="2786868" url="https://pl.wikipedia.org/wiki?curid=2786868" title="Mączka grzybowa">
Mączka grzybowa

Mączka grzybowa - rozdrobniony produkt sporządzany z suszonych grzybów jednego gatunku dopuszczonego do obrotu handlowego, przeznaczony do spożycia bezpośredniego lub dalszego przetwórstwa.
Produkt winien mieć barwę od żółtej do jasnobrązowej, zapach grzybowy, smak charakterystyczny dla tego gatunku grzyba, z którego został przygotowany i sypką konsystencję. Nie powinien zawierać m.in. strzępków grzybni oraz grudek o średnicy przekraczającej 3 mm.
Mączka nadaje się do przyprawiania potraw, celem nadania im grzybowego aromatu.

</doc>
<doc id="2786869" url="https://pl.wikipedia.org/wiki?curid=2786869" title="Seryk Achmetow">
Seryk Achmetow

Seryk Nygmetuły Achmetow (kaz.: Серік Нығметұлы Ахметов; ros.: Серик Ныгметович Ахметов, "Serik Nygmetowicz Achmetow"; ur. 25 czerwca 1958 w Temyrtau) – kazachski polityk, minister transportu i komunikacji w latach 2006–2009, wicepremier od 20 stycznia do 24 września 2012, premier Kazachstanu od 24 września 2012 do 2 kwietnia 2014, minister obrony od 3 kwietnia do 22 października 2014.
Życiorys.
Seryk Achmetow urodził się w 1958 roku w Temyrtau. Ukończył metalurgię na Państwowym Uniwersytecie Technicznym w Karagandzie. Karierę zawodową rozpoczynał w kombinacie metalurgicznym w tym mieście. Jednocześnie w latach 1983–1990 zajmował różne stanowiska w strukturach Komunistycznej Partii Związku Radzieckiego, m.in. był pierwszym sekretarzem regionalnej komisji Komsomołu w Karagandzie. W latach 90. pełnił funkcję szefa Wydziału Zagranicznych Stosunków Gospodarczych w karagandyjskim kombinacie.
W 2001 roku objął urząd burmistrza Temyrtau, który zajmował do 2003 roku, a w kolejnych latach pełnił kolejno funkcję wiceburmistrza Astany (2003–2005), szefa Państwowej Inspekcji ds. Nadzoru Administracyjnego i Polityki Personalnej w administracji prezydenta Nursułtana Nazarbajewa oraz przewodniczącego Unii Przedsiębiorców i Pracodawców Kazachstanu.
Od 25 września 2006 do 3 marca 2009 zajmował stanowisko ministra transportu i komunikacji w rządach Daniała Achmetowa i Käryma Mäsymowa. 19 listopada 2009 został dekretem prezydenta mianowany gubernatorem obwodu karagandyjskiego. 20 stycznia 2012, po wyborach parlamentarnych, ponownie wszedł w skład rządu Käryma Mäsymowa, obejmując w nim urząd wicepremiera.
W dniu 24 września 2012, w wyniku zmian w rządzie dokonanych przez prezydenta Nazarbajewa, objął stanowisko premiera Kazachstanu. Urzędujący dotychczas premier Mäsymow został mianowany szefem gabinetu prezydenta, podczas gdy Achmetow został desygnowany na stanowisko nowego szefa rządu. Jeszcze tego samego dnia kandydaturę Achmetowa jednogłośnie zaakceptował parlament.
2 kwietnia 2014 Achmetow podał swój rząd do dymisji. Rezygnacja jeszcze tego samego dnia została przyjęta przez prezydenta Nazarbajewa, jednak z zaznaczeniem iż zarówno premier, jak i ministrowie będą pełnić swoje urzędy do czasu sformowania nowego gabinetu. Prawdopodobnym powodem rezygnacji była przeprowadzona przez rząd na początku roku nieudana dewaluacja Tenge. Prezydent na następcę Achmetowa zaproponował byłego premiera Käryma Mäsymowa, który został zaprzysiężony przez parlament tego samego dnia.
3 kwietnia 2014 Achmetow został zaprzysiężony na stanowisku ministra obrony w rządzie Käryma Mäsymowa. 22 października 2014 został odwołany ze stanowiska i zastąpiony przez Imangalego Tasmagambetowa.
Postępowanie karne.
19 listopada 2014 Seryk Achmetow został umieszczony w areszcie domowym na polecenie sądu okręgowego w Karagandzie pod zarzutami korupcji, defraudacji i nadużyć budżetu państwa, 8 stycznia 2015 ten sam sąd polecił przedłużenie aresztu. 27 lipca 2015 odbyła się pierwsza rozprawa Achmetowa przed sądem w Karagandzie, byłemu premierowi postawiono łącznie 6 zarzutów o charakterze korupcyjnym. Wraz z nim zarzuty w tej samej sprawie otrzymali były gubernator obwodu karagandyjskiego i były burmistrz Karagandy.

</doc>
<doc id="2786871" url="https://pl.wikipedia.org/wiki?curid=2786871" title="Serik Achmetow">
Serik Achmetow



</doc>
<doc id="2786872" url="https://pl.wikipedia.org/wiki?curid=2786872" title="Stadion NBU w Taszkencie">
Stadion NBU w Taszkencie



</doc>
<doc id="2786873" url="https://pl.wikipedia.org/wiki?curid=2786873" title="Bogdan Grzeszczak">
Bogdan Grzeszczak



</doc>
<doc id="2786874" url="https://pl.wikipedia.org/wiki?curid=2786874" title="Bohdan Grzeszczak">
Bohdan Grzeszczak



</doc>
<doc id="2786877" url="https://pl.wikipedia.org/wiki?curid=2786877" title="GoldenLine">
GoldenLine

GoldenLine – polski serwis rekrutacyjny, oferujący usługi z zakresu rekrutacji i employer branding. Co miesiąc serwis odwiedza ponad 2 mln użytkowników. GoldenLine kandydatom dostarcza oferty pracy, informacje o ocenach pracodawców oraz umożliwia założenie profilu zawodowego. Pracodawcom oferuje rozbudowane usługi rekrutacyjne, zarówno możliwość zamieszczenia ogłoszenia o pracę, dostęp do Wyszukiwarki Kandydatów jak i możliwość skorzystania z usługi rekrutacyjnej Jobile. GoldenLine wspiera firmy w obszarze employer branding poprzez możliwość założenia Profilu Pracodawcy jak i wyspecjalizowaną Agencję EB, która świadczy doradztwo i szkolenia z zakresu employer branding oraz kampanie marketingu rekrutacyjnego.
Założony latem 2005, w maju 2009 roku portal ten miał pół miliona profilów użytkowników. W sierpniu 2017 roku liczba zarejestrowanych użytkowników przekroczyła 2,5 mln. 
W grudniu 2011 roku za kwotę 11,5 miliona złotych 36% udziałów w spółce zakupiło wydawnictwo AGORA SA. Od stycznia 2016 roku Agora posiada 89% udziałów w spółce. 
Według rankingu firmy Alexa Internet portal GoldenLine plasuje się na 974. miejscu pod względem popularności wśród polskich użytkowników Internetu (dane z 23 kwietnia 2020).

</doc>
<doc id="2786879" url="https://pl.wikipedia.org/wiki?curid=2786879" title="Karim Masimow">
Karim Masimow



</doc>
<doc id="2786882" url="https://pl.wikipedia.org/wiki?curid=2786882" title="Cyclospora cercopitheci">
Cyclospora cercopitheci

Cyclospora cercopitheci – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. angimurinensis" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u koczkodana zielonego ("Cercopithecus aethiops") należącego do rzędu naczelnych (Primates).
Występuje na terenie Etiopii w Afryce.

</doc>
<doc id="2786883" url="https://pl.wikipedia.org/wiki?curid=2786883" title="Jurij Kulisz">
Jurij Kulisz

Jurij Petrowycz Kulisz, ukr. Юрій Петрович Куліш, ros. Юрий Петрович Кулиш, "Jurij Pietrowicz Kulisz" (ur. 22 sierpnia 1963 w Dniepropetrowsku) – ukraiński piłkarz, grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
W 1980 rozpoczął karierę piłkarską w Dnipro Czerkasy. Potem występował w klubach Meliorator Kyzyłorda, Dinamo Kirow, Sokoł Saratów i Rotor Wołgograd. Szczyt jego sportowej kariery przypadł na lata 1989-1991, kiedy to w składzie wyższoligowych klubów Czornomoreć Odessa i Dnipro Dniepropetrowsk zdobył najwięcej tytułów oraz występował w europejskich pucharach. Od 1991 roku bronił barw zespołów z Ukrainy (Nywa Tarnopol i Ewis Mikołajów), Mołdawii (Tiligul Tyraspol), Szwecji (FC Äppelbo), Rosji (Nosta Nowotroick, Łada-Grad Dimitrowgrad i Nart Czerkiesk) oraz Białorusi (Transmasz Mohylew). W 1999 zakończył karierę piłkarską w amatorskiej drużynie Dnister Owidiopol. Potem jeszcze do 2001 grał w amatorskim zespole Syhnał Odessa.
Kariera trenerska.
Po zakończeniu kariery piłkarskiej rozpoczął pracę szkoleniową. W sezonie 1999/2000 pracował jako selekcjoner w klubie Czornomoreć Odessa. Potem wyjechał do Mołdawii, gdzie poszukiwał talenty dla klubu Sheriff Tyraspol. Od połowy października 2001 do lata 2002 prowadził Constructorul Cioburciu. Potem powrócił do Sheriffa Tyraspol, gdzie pracował na stanowisku selekcjonera oraz głównego trenera drugiej drużyny. W grudniu 2004 otrzymał propozycję prowadzenia FC Tiraspol, który kierował do sierpnia 2006. W grudniu 2006 objął stanowisko asystenta głównego trenera Dynama Mińsk, z którym pracował w sezonie 2007. W 2007 ponownie wrócił do Sheriffa Tyraspol, gdzie do maja 2011 pomagał trenować drugą i pierwszą drużynę. Od czerwca 2011 w sztabie szkoleniowym Arsenału Kijów. W styczniu 2013 przeniósł się ze sztabem szkoleniowym Leanida Kuczuka do Kubania Krasnodar, a 18 czerwca 2013 do Lokomotiwu Moskwa.

</doc>
<doc id="2786884" url="https://pl.wikipedia.org/wiki?curid=2786884" title="Zygmunt Czarnecki (generał)">
Zygmunt Czarnecki (generał)

Zygmunt Jerzy Czarnecki (ur. 28 marca 1900 w Gołębiówku, zm. 24 grudnia 1989) – pułkownik dyplomowany piechoty Wojska Polskiego i Polskich Sił Zbrojnych na Zachodzie, w 1966 roku mianowany przez Prezydenta RP na uchodźstwie generałem brygady.
Życiorys.
Zygmunt Jerzy Czarnecki urodził się 28 marca 1900 r. w Gołębiówku, w rodzinie Antoniego i Marii. Ukończył polskie gimnazjum w Kijowie, gdzie od 1917 r. był członkiem Polskiej Organizacji Wojskowej. Po odzyskaniu niepodległości, od listopada 1918 r. służył m.in. w 1 pułku piechoty Legionów, z którym przeszedł cały jego szlak bojowy. W 1920 r. został ranny pod Sejnami. W latach 1927–1928 jako słuchacz Wyższej Szkoły Wojennej wysłany do Turcji, Rumunii i Jugosławii. W 1928 r. ukończył Wyższą Szkołę Wojenną, później był jednym z jej wykładowców. Następnie kierownik referatu organizacyjno-mobilizacyjnego w Departamencie Piechoty Ministerstwa Spraw Wojskowych. Ostatni przydział wojskowy - dowódca 2 batalionu 5 pułku piechoty Legionów Józefa Piłsudskiego w Wilnie.
Podczas kampanii wrześniowej oficer operacyjny Armii „Prusy” i szef sztabu Grupy Operacyjnej gen. Jana Kruszewskiego. Po kampanii przebywał w niewoli radzieckiej. Został zesłany do łagru Norylsk, gdzie pracował w kamieniołomach za kołem podbiegunowym. Po uwolnieniu służył w dowództwie Armii Polskiej na Wschodzie i 2 Korpusu Polskiego. Od 1944 r. zastępca dowódcy 6 Lwowskiej Brygady Piechoty. Następnie w Polskim Korpusie Przysposobienia i Rozmieszczenia.
Od 1949 r. komendant Kwatery Głównej Brygadowego Koła Młodych „Pogoń”. Prezydent RP na uchodźstwie August Zaleski mianował go generałem brygady ze starszeństwem z dniem 11 listopada 1966 r. w korpusie generałów. W 1967 r. zwolniony ze stanowiska komendanta „Pogoni” przez gen. Władysława Andersa po odmowie zrzeczenia się nadanego stopnia. W odpowiedzi poinformował, że rozwiązał „Pogoń”, przekształcając ją w Polską Organizację Wojskową i Niepodległościową „Pogoń”.
Został pochowany w Warszawie na cmentarzu Powązkowskim (kwatera 198-5-28).

</doc>
<doc id="2786885" url="https://pl.wikipedia.org/wiki?curid=2786885" title="Äkeżan Każegeldin">
Äkeżan Każegeldin



</doc>
<doc id="2786887" url="https://pl.wikipedia.org/wiki?curid=2786887" title="Jan Palak">
Jan Palak

Jan Palak (ur. 12 lutego 1911, zm. 10 lutego 1987) – sierżant pilot Wojska Polskiego, chorąży (ang. "Warrant Officer") Królewskich Sił Powietrznych.
Życiorys.
Przeszkolony na technika i mechanika lotnictwa, powołany do wojska w 1932. Przeszedł kolejne kursy pilotażu, by zostać instruktorem lotnictwa w Dęblinie. We wrześniu 1939 przedostał się przez Rumunię do Francji, gdzie latał w grupie pościgowej I/145. Po klęsce Francji przedostał się do Wielkiej Brytanii (numer służbowy 793341) i po przeszkoleniu na myśliwcach, 24 lipca 1940 dostał przydział do dywizjonu 302. 23 września 1940 przeniesiony do dywizjonu 303. 28 stycznia 1942 przeniesiony do 58 OTU. Wrócił do dywizjonu w czerwcu 1942. 1 września 1942 awansowany na chorążego. Pełnił funkcje sztabowe. 18 września 1944 wrócił do lotów bojowych w dywizjonie 302.
Zestrzelenia.
Na liście Bajana sklasyfikowany został na 193. pozycji z 1 i 1/2 pewnymi zestrzeleniami, 1 prawdopodobnym i 2 uszkodzonymi samolotami Luftwaffe.
Zestrzelenia pewne:
Prawdopodobnie:
Uszkodzenia:

</doc>
<doc id="2786896" url="https://pl.wikipedia.org/wiki?curid=2786896" title="Automotodrom Brno">
Automotodrom Brno



</doc>
<doc id="2786899" url="https://pl.wikipedia.org/wiki?curid=2786899" title="Sierra Leone na Letnich Igrzyskach Paraolimpijskich 2012">
Sierra Leone na Letnich Igrzyskach Paraolimpijskich 2012

Sierra Leone na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji. 
Dla reprezentacji Sierra Leone był to drugi start w igrzyskach paraolimpijskich (poprzednio w 1996). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni

</doc>
<doc id="2786901" url="https://pl.wikipedia.org/wiki?curid=2786901" title="Acefalia">
Acefalia



</doc>
<doc id="2786902" url="https://pl.wikipedia.org/wiki?curid=2786902" title="Acefalia (biologia)">
Acefalia (biologia)

Acefalia, bezgłowość – brak wyodrębnionej głowy lub odcinka głowowego.
Występuje u niektórych bezkręgowców, takich jak gąbki (całkowicie pozbawione głowy), parzydełkowce, żebropławy, płazińce), nicienie (mają zaledwie zwoje głowowe) czy brzuchorzęski (mające lekko wyodrębnioną głowę), oraz u strunowców takich jak osłonice, bezszczękowce.
Pojawia się też u niektórych pasożytów w stadium larwalnym lub dorosłym.

</doc>
<doc id="2786903" url="https://pl.wikipedia.org/wiki?curid=2786903" title="Chirurdzy (seria 9)">
Chirurdzy (seria 9)

Dziewiąty sezon serialu medycznego "Grey's Anatomy: Chirurdzy". Premiera w Stanach Zjednoczonych odbyła się 27 września 2012 na kanale ABC. Sezon wyprodukowany przez ABC Studios we współpracy z Shondaland oraz The Mark Gordon Company.
Lista odcinków.
&lt;onlyinclude&gt;&lt;/onlyinclude&gt;

</doc>
<doc id="2786909" url="https://pl.wikipedia.org/wiki?curid=2786909" title="Mateusz Michalski">
Mateusz Michalski



</doc>
<doc id="2786910" url="https://pl.wikipedia.org/wiki?curid=2786910" title="Radiodewiacja">
Radiodewiacja

Radiodewiacja – namiarowy błąd nawigacyjny powodujący błędne namierzanie kierunku skąd pochodzi sygnał radiowy. Powstaje on w radionamierniku i jest spowodowany promieniowaniem pola wtórnego przez przedmioty metalowe, jakie w danej chwili znajdują się w pobliżu radionamiernika i jego anteny.

</doc>
<doc id="2786914" url="https://pl.wikipedia.org/wiki?curid=2786914" title="Błagodarnyj">
Błagodarnyj

Błagodarnyj, Błagodarny (ros. "Благодарный") – miasto w Rosji, w Kraju Stawropolskim, siedziba administracyjna rejonu błagodarnieńskiego. W 2010 roku liczyło ok. 32,7 tys. mieszkańców. Ośrodek przemysłu spożywczego.
Historia.
Wieś Błagodarnoje została założona w 1782 roku. W 1971 roku miejscowość otrzymała prawa miejskie i została przemianowana na Błagodarnyj.

</doc>
<doc id="2786915" url="https://pl.wikipedia.org/wiki?curid=2786915" title="Roślina pierwotna">
Roślina pierwotna

Roślina pierwotna ("protophyta") – jednokomórkowy organizm rozmnażający się poprzez podział, w bardzo rzadkim stopniu również poprzez pączkowanie. Niektóre jego gatunki występujące w klasach "Schizomycetes" oraz "Microtatobiotes" są dla człowieka szkodliwe. Mogą tworzyć gonidia, konidia i przetrwalniki.

</doc>
<doc id="2786916" url="https://pl.wikipedia.org/wiki?curid=2786916" title="Protophyta">
Protophyta



</doc>
<doc id="2786918" url="https://pl.wikipedia.org/wiki?curid=2786918" title="Dmitrij Michajłowski">
Dmitrij Michajłowski

Dmitrij Fiodorowicz Michajłowski, ros. Дмитрий Фёдорович Михайловский (ur. w 1904 w Tbilisi, zm. 1946) – radziecki wojskowy (podpułkownik), komendant szkoły podoficerskiej Legionu Gruzińskiego podczas II wojny światowej.
Życiorys.
Według różnych źródeł służył w Armii Czerwonej od 1922 r. lub 1932 r. W 1940 r. dowodził szwadronem kawalerii. Przed atakiem wojsk niemieckich na ZSRR 22 czerwca 1941 objął dowodzenie w stopniu kapitana 17 Zmotoryzowanym Pułkiem Strzeleckim 17 Dywizji Strzeleckiej. Podczas walk został awansowany do stopnia majora. W II połowie lipca odznaczono go Orderem Lenina. Awansował prawdopodobnie na podpułkownika. Podczas wychodzenia z okrążenia w rejonie Witebska mianowano go 26 lipca pełniącym obowiązki dowódcy nowo sformowanej 1 Moskiewskiej Proletariackiej Strzeleckiej Dywizji Zmotoryzowanej. Trwało to do 1 sierpnia, kiedy dostał się do niewoli. Przebywał w stalagu nr 325. Wiosną 1942 r. wstąpił ochotniczo do Legionu Gruzińskiego. Objął w stopniu pułkownika funkcję komendanta szkoły podoficerskiej Legionu w okupowanym Radomiu. Po zakończeniu wojny deportowano go do ZSRR. W 1946 został skazany. Nie wiadomo jednak, jaką otrzymał karę i jakie były jego dalsze losy.

</doc>
<doc id="2786919" url="https://pl.wikipedia.org/wiki?curid=2786919" title="Meir Bar-Ilan">
Meir Bar-Ilan

Meir Bar-Ilan, właściwie Meir Berlin (ur. 1880 w Wołożynie, zm. 17 kwietnia 1949 w Jerozolimie) – litewski ortodoksyjny rabin i przywódca ruchu syjonizmu religijnego, lider organizacji Mizrachi w Stanach Zjednoczonych i brytyjskim mandacie Palestyny. Był inspiratorem założenia w Izraelu uniwersytetu, który nazwano na jego cześć.
Życiorys.
Dzieciństwo i młodość.
Meir urodził się w Wołożynie w Imperium Rosyjskim. Pochodził z religijnej rodziny żydowskiej. Był najmłodszym synem ważnego ortodoksyjnego rabina Naftali Berlina, znanego pod akronimem Netziv. Był on przywódcą słynnej litewskiej jesziwy w Wołożyniu. Młody Meir otrzymał tradycyjne religijne żydowskie wykształcenie. W wieku 13 lat stracił ojca. Jego dalszą edukacją zajął się dziadek, rabin Jechiel Michel Epstein. Studiował Talmud na jesziwach w Wołożyniu, Telszach, Brześciu i Nowogródku. W 1901 roku poślubił córkę rabina Tuvi Rabinowicza. W 1902 roku otrzymał smichę, a następnie wyjechał do Cesarstwa Niemieckiego, gdzie zapoznał się z bardziej nowoczesną formą judaizmu ortodoksyjnego. Miało ono bardziej tolerancyjne nastawienie do świeckiej oświaty i syjonizmu politycznego. Studiował na Uniwersytecie Fryderyka Wilhelma w Berlinie.
Działalność syjonistyczna.
W 1905 wstąpił do syjonistycznej organizacji Mizrachi, która popierała ideę utworzenia w Ziemi Izraela religijnego państwa żydowskiego. Rabin Bar-Ilan reprezentował organizację na Siódmym Kongresie Syjonistycznym, na którym głosował przeciwko brytyjskiej propozycji rozwijania żydowskiej kolonizacji w Ugandzie. W ten sposób rozpoczęło się jego odejście od Rosji. Po kongresie powrócił do rodzinnej Litwy, jednak szybko wyjechał do Berlina. Bardzo szybko stał się przywódcą ruchu syjonizmu religijnego. W 1911 został sekretarzem Mizrachi. W 1913 wyjechał do Stanów Zjednoczonych, gdzie został liderem lokalnych grup Mizrachi. W 1914 roku przewodniczył amerykańskiej konwencji Mizrachi w Cincinnati. W latach 1915-1928 pełnił obowiązki prezesa amerykańskiej Mizrachi. Podczas I wojny światowej był aktywnym członkiem American Jewish Joint Distribution Committee, służąc w 1916 roku jako wiceprezes Centralnego Komitetu Pomocy w Nowym Jorku. W 1917 założył Instytut Nauczycieli Mizrachi. W 1923 przez krótki czas pełnił obowiązki dyrektora Uniwersytetu Yeshiva (Jesziwa) w Nowym Jorku.
W 1923 roku wyemigrował do Brytyjskiego Mandatu Palestyny. W 1925 roku został członkiem Rady Dyrektorów Żydowskiego Funduszu Narodowego, koordynując pomoc finansową dla osadnictwa żydowskiego w Palestynie. Przeciwstawił się "Białej księdze" z 1939, która zmniejszała liczebność żydowskiej imigracji i ograniczała możliwości dalszej kolonizacji Ziemi Izraela. Sprzeciwiał się także koncepcji podziału Palestyny na dwa odrębne państwa: żydowskie i arabskie. Wezwał do obywatelskiego nieposłuszeństwa wobec brytyjskich władz mandatowych i odmowy współpracy z Brytyjczykami. Zasiadał w radzie dyrektorów Banku Mizrachi. W międzyczasie angażował się w badania rabiniczne i prowadził działalność wydawniczą. Był prezesem Talmudical Encyclopedia (wydał dwa pierwsze tomy), a od 1939 roku redaktorem hebrajskiej gazety "HaTzofe" ukazującej się w Tel Awiwie. Pisał liczne artykuły na tematy talmudyczne do różnych czasopism w Palestynie. Po proklamacji niepodległości Izraela w dniu 14 maja 1948 roku, rabin Bar-Ilan zorganizował komitet rabiniczny, który zajął się zbadaniem problemów prawnych nowego państwa w świetle religijnego prawa żydowskiego. Założył instytut na rzecz wydania nowej pełnej edycji Talmudu. Był także ministrem religii. Był inspiratorem założenia Uniwersytetu Bar-Ilana.
Zmarł 17 kwietnia 1949 roku w Jerozolimie.
Znaczenie.
Rabin Meir Bar-Ilan był wybitnym żydowskim przywódcą duchowym, który przyczynił się do odrodzenia tradycyjnego judaizmu w Europie. Wniósł duży wkład w budowę fundamentów religijnej oświaty w Izraelu. Na jego cześć nazwano izraelski moszaw Bet Me’ir.

</doc>
<doc id="2786920" url="https://pl.wikipedia.org/wiki?curid=2786920" title="Klaus-Peter Hildenbrand">
Klaus-Peter Hildenbrand

Klaus-Peter Hildenbrand (ur. 11 września 1952 w Dörrebach) – niemiecki lekkoatleta reprezentujący RFN, specjalista biegów długodystansowych, medalista olimpijski z 1976 z Montrealu.
Zajął 8. miejsce w finale biegu na 5000 metrów na mistrzostwach Europy w 1974 w Rzymie. Był również ósmy na mistrzostwach świata w biegach przełajowych w 1975 w Rabacie.
Na igrzyskach olimpijskich w 1976 w Montrealu Hildenbrand zdobył brązowy medal w biegu na 5000 metrów, wyprzedzając po zaciętym finiszu Roda Dixona z Nowej Zelandii o 0,2 s.
Był rekordzistą RFN na tym dystansie z wynikiem 13:13,69 (5 lipca 1976 w Sztokholmie).
Klaus-Peter Hildenbrand był mistrzem RFN w biegu na 5000 metrów w 1975 i 1976 oraz brązowym medalistą w 1973 i 1980, a także mistrzem w biegu na 10 000 metrów w 1976 oraz wicemistrzem w 1980.
Rekordy życiowe:

</doc>
<doc id="2786923" url="https://pl.wikipedia.org/wiki?curid=2786923" title="James Thomas Elliott">
James Thomas Elliott

James Thomas Elliott (ur. 22 kwietnia 1823 w Columbus, Georgia, zm. 28 lipca 1875 w Camden, Arkansas) – amerykański polityk, członek Izby Reprezentantów z ramienia Partii Demokratycznej.
Po studiach prawniczych został w 1854 przyjęty do palestry i praktykował w Camden (Arkansas). Przez jakiś czas był prezydentem firmy kolejowej Mississippi, Ouachita &amp; Red River Railroad. Pełnił też funkcje sędziowskie, od października 1865 do września 1866 był sędzią szóstego okręgu sądowego w Arkansas. W 1867 założył i wydawał pismo "South Arkansas Journal". Od 13 stycznia 1869 zasiadał w Izbie Reprezentantów, wybrany w miejsce zamordowanego przez członka Ku Klux Klanu Jamesa Hindsa. Mandat sprawował niespełna dwa miesiące, do końca kadencji (3 marca 1869). Bez powodzenia ubiegał się o reelekcję. W 1870 wybrany został w skład senatu stanowego Arkansas. Od 1872 ponownie był sędzią, tym razem w dziewiątym okręgu sądowym Arkansas, i obowiązki te wykonywał do przyjęcia stanowej konstytucji w 1874.

</doc>
<doc id="2786925" url="https://pl.wikipedia.org/wiki?curid=2786925" title="Doktor Murek zredukowany">
Doktor Murek zredukowany

Doktor Murek zredukowany – powieść Tadeusza Dołęgi-Mostowicza z 1936 roku opowiadająca o losach Franciszka Murka. Jej kontynuacją jest powieść "Drugie życie doktora Murka", wydana w tym samym roku.
Treść.
Urzędnik magistratu, doktor praw Franciszek Murek, traci pracę wskutek bezpodstawnego oskarżenia. Nie będąc w stanie odzyskać utraconej pozycji społecznej, popada w skrajną nędzę i staje się bezdomny. Jest człowiekiem uczciwym, co w zmaterializowanym i totalnie skorumpowanym społeczeństwie jest ogromną przeszkodą w walce o byt. Kolejne doświadczenia, kontakty z różnymi środowiskami – od przedstawicieli władzy po komunistów i bandytów – przynoszą mu jedynie gorzkie rozczarowania. Zdesperowany i rozgoryczony postanawia skończyć z uczciwością.
Adaptacje.
Cykl powieści o doktorze Murku cieszył się dużym powodzeniem wśród czytelników. Był też dwukrotnie ekranizowany oraz powstała adaptacja radiowa:

</doc>
<doc id="2786926" url="https://pl.wikipedia.org/wiki?curid=2786926" title="Drugie życie doktora Murka">
Drugie życie doktora Murka

Drugie życie doktora Murka – powieść Tadeusza Dołęgi-Mostowicza z 1936 roku, będąca kontynuacją powieści "Doktor Murek zredukowany", opowiadającej o losach Franciszka Murka.
Treść.
Doktor Murek, który w poprzedniej części wskutek fałszywego oskarżenia stracił pracę i popadł w nędzę, ulega namowom kumpli poznanych w noclegowniach i bierze udział w napadzie. Jednak dochodzi do wniosku, że nie nadaje się na bandytę. Ukrywając się, wpada na pomysł, że mógłby zarabiać na życie przepowiadaniem przyszłości. Okazuje się, że ma do tego naturalny talent i zaczyna robić karierę jako jasnowidz. W pewnym momencie jego głównym klientem staje się Seweryn Czaban, którego dom był celem napadu, w którym wziął udział Murek. Czaban jest zafascynowany możliwościami wróżbity, w które święcie wierzy.
Adaptacje.
Cykl powieści o doktorze Murku cieszył się dużym powodzeniem wśród czytelników. Był też dwukrotnie ekranizowany i powstała adaptacja radiowa:

</doc>
<doc id="2786931" url="https://pl.wikipedia.org/wiki?curid=2786931" title="Hala na Małej Raczy">
Hala na Małej Raczy

Hala na Małej Raczy – duża polana na wschodnich stokach Małej Raczy w Beskidzie Żywieckim. Opada od grzbietu Małej Raczy (1153 m) aż po wysokość około 930 m, do doliny potoku Racza. Dzięki swojej wielkości i położeniu na dość stromym stoku polana ta jest doskonałym punktem widokowym.
Halami dawniej nazywano polany, które nie były koszone, lecz tylko wypasane. Jak większość grzbietowych hal w Beskidzie Żywieckim wytworzona została przez pochodzący z południa Europy pasterski lud Wołochów. Niegdyś Hala na Małej Raczy tętniła życiem pasterskim i stały na niej szałasy. Należała do wielu właścicieli, a jej części miały swoje nazwy: Kosarzyska, Mościska, Śleniodówka. Owiec już tutaj nie wypasa się, pasterstwo bowiem na tak wysoko położonych polanach z ekonomicznych powodów stało się nieopłacalne. Pozostawiona swojemu losowi polana w wyniku naturalnej sukcesji niewątpliwie zarosłaby lasem, w niektórych miejscach, zwłaszcza w dolnej części polany już wyrosły pojedyncze drzewa. Aby temu zapobiec ostatnio podjęto koszenie polany. Z rzadkich w Polsce gatunków roślin na hali tej rośnie dzwonek piłkowany.
Autorzy przewodnika "Beskid Żywiecki" tak opisują tę halę: "Jest to miejsce szczególnej urody. Pokrytą dorodnymi trawami polanę, wyjątkowo piękną na jesieni, przecina tylko niewyraźna dróżka prowadząca prowadząca z doliny w kierunku schroniska".

</doc>
<doc id="2786932" url="https://pl.wikipedia.org/wiki?curid=2786932" title="Léopold Anoul">
Léopold Anoul

Léopold Anoul (ur. 19 sierpnia 1922 w Liège - zm. 11 lutego 1990) – belgijski piłkarz grający na pozycji napastnika. W swojej karierze rozegrał 48 meczów w reprezentacji Belgii i strzelił w nich 20 goli.
Kariera klubowa.
Swoją karierę piłkarską Anoul rozpoczął w klubie RFC Liège. W jego barwach zadebiutował w sezonie 1945/1946. Grał w nim do końca sezonu 1956/1957. W sezonach 1951/1952 i 1952/1953 wywalczył z RFC dwa tytuły mistrza Belgii.
W 1957 roku Anoul odszedł do Standardu Liège. W sezonie 1957/1958 został ze Standardem mistrzem Belgii. Po sezonie 1959/1960 zakończył karierę piłkarską.
Kariera reprezentacyjna.
W reprezentacji Belgii Anoul zadebiutował 4 maja 1947 roku w przegranym 1:2 towarzyskim meczu z Holandią, rozegranym w Antwerpii. W debiucie zdobył gola. W 1954 roku został powołany do kadry na mistrzostwa świata w Szwajcarii. Na tym turnieju rorzegrał dwa mecze: z Anglią (4:4) i Włochami (1:4). W meczu z Anglią strzelił dwie bramki, a z Włochami jedną. Od 1947 do 1954 roku rozegrał w kadrze narodowej 48 meczów i strzelił 20 goli.

</doc>
<doc id="2786933" url="https://pl.wikipedia.org/wiki?curid=2786933" title="Leopold Anoul">
Leopold Anoul



</doc>
<doc id="2786936" url="https://pl.wikipedia.org/wiki?curid=2786936" title="Jean Van Steen">
Jean Van Steen

Jean Van Steen (ur. 2 czerwca 1929 w Willebroek, zm. 28 lutego 2013) – belgijski piłkarz grający na pozycji pomocnika. W swojej karierze rozegrał 5 meczów w reprezentacji Belgii i strzelił w nich 1 gola.
Kariera klubowa.
Swoją karierę piłkarską Van Steen rozpoczął w klubie KVC Willebroek-Meerhof. W jego barwach zadebiutował w sezonie 1949/1950. W 1950 roku odszedł do Anderlechtu. W sezonach 1950/1951, 1953/1954 i 1954/1955 wywalczył z Anderlechtem trzy tytuły mistrza Belgii. W 1955 roku wrócił do KVC Willebroek-Meerhof, w którym zakończył karierę piłkarską.
Kariera reprezentacyjna.
W reprezentacji Belgii Van Steen zadebiutował 25 listopada 1951 roku w wygranym 7:6 towarzyskim meczu z Holandią, rozegranym w Antwerpii. W debiucie zdobył gola. W 1954 roku został powołany do kadry na mistrzostwa świata w Szwajcarii. Na tym turnieju był rezerwowym i nie rozegrał żadnego spotkania. Od 1951 do 1954 roku rozegrał w kadrze narodowej 5 meczów i strzelił 1 gola.

</doc>
<doc id="2786939" url="https://pl.wikipedia.org/wiki?curid=2786939" title="Coesyt">
Coesyt



</doc>
<doc id="2786946" url="https://pl.wikipedia.org/wiki?curid=2786946" title="Bob Maertens">
Bob Maertens

Robert „Bob” Maertens (ur. 24 stycznia 1930 w Boom - zm. 11 stycznia 2003) – belgijski piłkarz grający na pozycji pomocnika. W swojej karierze rozegrał 12 meczów w reprezentacji Belgii.
Kariera klubowa.
Swoją karierę piłkarską Maertens rozpoczął w klubie Royal Antwerp FC. W jego barwach zadebiutował w sezonie 1948/1949 w pierwszej lidze belgijskiej. W sezonie 1954/1955 zdobył z Royalem Puchar Belgii, a w sezonie 1956/1957 wywalczył z nim mistrzostwo Belgii. W Royalu grał do końca sezonu 1958/1959.
Latem 1959 Maertens przeszedł do ROC Charleroi-Marchienne. Występował w nim do zakończenia swojej kariery, czyli do końca sezonu 1962/1963.
Kariera reprezentacyjna.
W reprezentacji Belgii Maertens zadebiutował 25 lutego 1952 roku w wygranym 2:0 towarzyskim meczu z Włochami, rozegranym w Brukseli. W 1954 roku został powołany do kadry na mistrzostwa świata w Szwajcarii. Na tym turnieju był rezerwowym i nie rozegrał żadnego spotkania. Od 1952 do 1956 roku rozegrał w kadrze narodowej 12 meczów.

</doc>
<doc id="2786947" url="https://pl.wikipedia.org/wiki?curid=2786947" title="Świat według Mindy">
Świat według Mindy

Świat według Mindy (ang. "The Mindy Project") to amerykański serial, wyprodukowany przez Universal Television, 3 Arts Entertainment oraz Kaling Entertainment i emitowany w stacji Fox od 25 września 2012 roku. W Polsce premiera serialu odbyła się 27 maja 2013 roku na antenie Fox Life.
Później Fox Life przeniosła na kanale Fox Comedy premiera serialu odbyła się 5 marca 2015.
Serial został anulowany po 3 sezonach przez stację FOX.
Platforma internetowa Hulu zamówiła 4 sezon serialu.
4 maja 2016 roku, platforma internetowa Hula przedłużyła serial o 5 sezon.
29 marca 2017 roku, platforma internetowa Hula zamówiła 6 sezon, który jest finałowym.
Fabuła.
Mindy (Mindy Kaling), wykwalifikowana ginekolożka, która uwielbia komedie romantyczne, pracuje w niewielkiej klinice lekarskiej. Bohaterka próbuje pogodzić swoje życie zawodowe i osobiste.

</doc>
<doc id="2786948" url="https://pl.wikipedia.org/wiki?curid=2786948" title="Beverly Grant">
Beverly Grant

Beverly Grant (ur. 25 września 1970) – jamajska lekkoatletka specjalizująca się w krótkich biegach sprinterskich.

</doc>
<doc id="2786951" url="https://pl.wikipedia.org/wiki?curid=2786951" title="Spinax">
Spinax



</doc>
<doc id="2786952" url="https://pl.wikipedia.org/wiki?curid=2786952" title="Acanthidium">
Acanthidium



</doc>
<doc id="2786954" url="https://pl.wikipedia.org/wiki?curid=2786954" title="Anna Krzymańska">
Anna Krzymańska

Anna Krzymańska (ur. 1932 w Poznaniu, zm. 3 października 2021 tamże) – polska rzeźbiarka, medalierka, ceramiczka i twórczyni pomników oraz rzeźb plenerowych.
Życiorys.
Dyplom uzyskała na Państwowej Wyższej Szkole Sztuk Plastycznych w Poznaniu w 1956 (pracownia Bazylego Wojtowicza).
Pochowana została 11 października 2021 na cmentarzu junikowskim.
Wystawy.
Wzięła udział w ponad dwustu wystawach, m.in.:

</doc>
<doc id="2786955" url="https://pl.wikipedia.org/wiki?curid=2786955" title="Stanowe Więzienie Florydy">
Stanowe Więzienie Florydy



</doc>
<doc id="2786956" url="https://pl.wikipedia.org/wiki?curid=2786956" title="Pseudetroplus">
Pseudetroplus



</doc>
<doc id="2786958" url="https://pl.wikipedia.org/wiki?curid=2786958" title="Chaetolabrus">
Chaetolabrus



</doc>
<doc id="2786959" url="https://pl.wikipedia.org/wiki?curid=2786959" title="Prokurator Alicja Horn">
Prokurator Alicja Horn

 

</doc>
<doc id="2786961" url="https://pl.wikipedia.org/wiki?curid=2786961" title="Inez Turner">
Inez Turner

Inez Turner (ur. 3 stycznia 1972 w regionie Trelawny) – jamajska lekkoatletka specjalizująca się w długich biegach sprinterskich oraz biegach średniodystansowych, uczestniczka letnich igrzysk olimpijskich w Atlancie (1996).

</doc>
<doc id="2786963" url="https://pl.wikipedia.org/wiki?curid=2786963" title="Blandowskius">
Blandowskius



</doc>
<doc id="2786964" url="https://pl.wikipedia.org/wiki?curid=2786964" title="Weerutta">
Weerutta



</doc>
<doc id="2786966" url="https://pl.wikipedia.org/wiki?curid=2786966" title="Naszywka identyfikacyjna z nazwiskiem">
Naszywka identyfikacyjna z nazwiskiem



</doc>
<doc id="2786967" url="https://pl.wikipedia.org/wiki?curid=2786967" title="Edward Borysewicz">
Edward Borysewicz

Edward Borysewicz (ur. 3 sierpnia 1939 w Kisielewszczyźnie, zm. 17 listopada 2020 w Drezdenku) – polski kolarz i trener kolarstwa.
Życiorys.
Od 1958 trenował kolarstwo w klubie Społem Łódź, gdzie jego trenerem był Teofil Sałyga. Dwukrotnie zdobył mistrzostwo Polski w drużynowym wyścigu na 100 km (1962 i 1964). Karierę sportową zakończył w 1968 i rozpoczął pracę jako trener – w Społem Łódź (1968–1970 i 1973–1976) i Włókniarzu Łódź. W latach 1971–1975 był równocześnie trenerem polskiej kadry juniorów w kolarstwie. Wśród jego zawodników byli Mieczysław Nowicki, Wacław Latocha i Krzysztof Sujka.
W 1976 wyjechał do USA, od 1977 był trenerem olimpijskiej kadry kolarskiej tego kraju. Jego zawodnikiem był m.in. Greg LeMond. Poprowadził amerykańskich kolarzy do medali mistrzostw świata i igrzysk olimpijskich (m.in. Steve'a Hegga, Rebeccę Twigg i Alexi Grewala). Jednak sukcesy te były kwestionowane, jako uzyskane z pomocą dopingu krwi. Od 1987 do 1996 pracował w kolarskiej grupie Subaru-Montgomery, następnie występującej pod różnymi nazwami (Montgomery-Bell, U.S. Postal Service, U.S. Postal Service-Discovery Channel, Discovery Channel). Wśród jego kolarzy był Lance Armstrong, a także Cezary Zamana. W 1996 rozstał się z zawodowym peletonem, ale jeszcze w 2002 pracował w amerykańskim zespole kolarzy torowych UPMC Fuji Cycling, a w latach 2005–2007 był trenerem polskiej kadry kolarzy torowych seniorów.
Zmarł 17 listopada 2020 roku w Drezdenku na COVID-19.

</doc>
<doc id="2786968" url="https://pl.wikipedia.org/wiki?curid=2786968" title="AC-X">
AC-X



</doc>
<doc id="2786971" url="https://pl.wikipedia.org/wiki?curid=2786971" title="Ostatnia brygada">
Ostatnia brygada



</doc>
<doc id="2786975" url="https://pl.wikipedia.org/wiki?curid=2786975" title="Willi Jäger">
Willi Jäger

Willi Jäger (ur. 15 sierpnia 1940 w Kschellowitz) – niemiecki matematyk, specjalista w zakresie równań różniczkowych cząstkowych, matematyki stosowanej oraz modelowania matematycznego w biologii i naukach społecznych.
Życiorys.
Willi Jäger uzyskał stopień doktora w roku 1966, a habilitację w roku 1969. Od roku 1974 jest profesorem Uniwersytetu w Heidelbergu. Posiada doktoraty honoris causa uniwersytetów w Klużu-Napoce i w Petersburgu.
Założyciel (w 1987 roku) i pierwszy dyrektor Interdyscyplinarnego Centrum Obliczeń Naukowych na Uniwersytecie w Heidelbergu. Willi Jäger wypromował 79 doktoratów.
W 2007 roku został odznaczony Orderem Zasługi Republiki Federalnej Niemiec.
Współpraca z polskimi matematykami.
Willi Jäger jest promotorem kilku doktoratów obronionych w Polskiej Akademii Nauk. Wraz z Markiem Niezgódką z Interdyscyplinarnego Centrum Modelowania Matematycznego i Komputerowego Uniwersytetu Warszawskiego są pomysłodawcami tzw. Graduate College, polsko-niemieckiego programu studiów doktoranckich.

</doc>
<doc id="2786976" url="https://pl.wikipedia.org/wiki?curid=2786976" title="Chris Wedge">
Chris Wedge

John Christian Wedge (ur. 20 marca 1957 w Binghamton w Nowym Jorku) – amerykański reżyser, producent filmowy, scenarzysta, rysownik i aktor głosowy.

</doc>
<doc id="2786977" url="https://pl.wikipedia.org/wiki?curid=2786977" title="RWC 2007">
RWC 2007



</doc>
<doc id="2786978" url="https://pl.wikipedia.org/wiki?curid=2786978" title="RWC 2011">
RWC 2011



</doc>
<doc id="2786979" url="https://pl.wikipedia.org/wiki?curid=2786979" title="RWC 2015">
RWC 2015



</doc>
<doc id="2786980" url="https://pl.wikipedia.org/wiki?curid=2786980" title="Lista chorążych reprezentacji Saint Vincent i Grenadyn na igrzyskach olimpijskich">
Lista chorążych reprezentacji Saint Vincent i Grenadyn na igrzyskach olimpijskich

Lista chorążych reprezentacji Saint Vincent i Grenadyn na igrzyskach olimpijskich – lista zawodników i zawodniczek reprezentacji Saint Vincent i Grenadyn, którzy podczas ceremonii otwarcia nowożytnych igrzysk olimpijskich nieśli flagę Saint Vincent i Grenadyn.

</doc>
<doc id="2786982" url="https://pl.wikipedia.org/wiki?curid=2786982" title="Stephanie Storp">
Stephanie Storp

Stephanie Storp (ur. 28 listopada 1968 w Brunszwiku) – niemiecka lekkoatletka specjalizująca się w pchnięciu kulą, dwukrotna uczestniczka letnich igrzysk olimpijskich (Barcelona 1992, Atlanta 1996). W czasie swojej kariery reprezentowała również Republikę Federalną Niemiec.

</doc>
<doc id="2786984" url="https://pl.wikipedia.org/wiki?curid=2786984" title="Dayton-Wright USXB-1A">
Dayton-Wright USXB-1A

Dayton-Wright USXB-1A – amerykański samolot myśliwski i obserwacyjny zaprojektowany w zakładach Armii Amerykańskiej Engineering Division i produkowany seryjnie w firmie Dayton-Wright Company, licencyjna wersja myśliwca Bristol F.2 Fighter z innym silnikiem i zmienioną konstrukcją kadłuba.
Tło historyczne.
W momencie wejście Stanów Zjednoczonych do I wojny światowej 6 kwietnia 1916 ówczesna Armia Amerykańska (Aviation Section, Signal Corps była częścią Armii, Siły Powietrzne Stanów Zjednoczonych jako osobny i niezależny rodzaj sił zbrojnych powstały dopiero po II wojnie światowej) nie miała na stanie żadnego samolotu myśliwskiego, w czasie wojny amerykańskie dywizjony wyposażone były w samoloty francuskie i brytyjskie. 1 maja 1916 dowództwo Armii wystosowało zamówienie na „samolot dostosowany do walki i pościgu za wrogimi samolotami”. Samolot miał być uzbrojony w dwa karabiny maszynowe, a napęd miał stanowić silnik o mocy 100-150 koni mechanicznych. Ówczesna amerykańska doktryna bojowa w użyciu lotnictwa była pod bardzo silnym francuskim wpływem na co wskazywał fakt, że wymagane osiągi samolotu były podane w systemie metrycznym, a nie w używanych do tej pory w Stanach Zjednoczonych jednostkach imperialnych. W odpowiedzi na zamówienie Armii powstało kilka projektów i prototypów wybudowanych w różnych firmach, ale do końca wojny nie udało się rozpocząć produkcji żadnego rodzimego amerykańskiego myśliwca, powstały wówczas między innymi takie samoloty jak Orenco B i Thomas-Morse MB-1.
Oprócz prób produkcji własnych samolotów w Stanach Zjednoczonych próbowano także rozpocząć produkcję licencyjnych myśliwców Bristol F.2 Fighter. W sierpniu lub wrześniu do Stanów Zjednoczonych dotarł pierwszy myśliwiec Bristola który został przekazany do zakładów Curtissa, gdzie został wyposażony został wyposażony w standardowy wówczas amerykański silnik lotniczy (United States Standard Aircraft Engine) Liberty L-12. Wersja z silnikiem Liberty Curtiss F.2B okazała się bardzo nieudana, ale pomimo to zamówiono 2000 samolotów w tej wersji choć ostatecznie wyprodukowano ich tylko 27.
W kwietniu 1918 z zakładach Curtissa jeden z wybudowanych wcześniej samolotów O-1 oraz drugi Bristol importowany z Wielkiej Brytanii zostały wyposażone w 300-konny silnik Hispano-Suiza, tak zmodyfikowane samoloty otrzymały oznaczenie USB-1. W tym czasie w bazie McCook Field planowano jeszcze produkcję czterech przebudowanych samolotów Curtissa z kadłubem krytym sklejką, dwa pierwsze z nich napędzane były silnikami Wright Hispano i Liberty 8 (odpowiednio USB-1 i USB-2), dwa następne miały otrzymać te same silniki, ale ze zmienioną konstrukcją kadłuba (odpowiednio USB-3 i USB-4). Ostatecznie nie zdecydowano się na konstrukcję B-1 i B2, a B-3 i B-4 zostały przemianowane na XB-1 i XB-2, po czym porzucono także budowę XB-2. XB-1 został uszkodzony jeszcze przed pierwszym lotem i został przebudowany już pod ostatecznym oznaczeniem Engineering Division USBX-1A.
Historia.
Pierwszy lot nowego samolotu odbył się dopiero 3 lipca 1919. Oprócz pięciu początkowym egzemplarzy wybudowanych w warsztatach Armii (numery seryjne 40124-40125 i 94107-94108) w latach 1920-21 zamówiono jeszcze 40 samolotów tego typu w nieco zmienionej formie i z silnikiem Wright Model H pod oznaczeniem Dayton-Wright USXB-1A (numery seryjne 64156-64193 i 64300-64301), z kadłubem wykonanym z forniru i dodatkowym wyposażeniem. Zamówione dodatkowo samoloty był o 800 funtów (ok. 360 kg) cięższe od prototypu i nie nadawały się na myśliwce, w lotnictwie amerykańskim używane były jako samoloty obserwacyjne.
Opis konstrukcji.
USXB-1A był jednosilnikowym, dwumiejscowym dwupłatem o dwukomorowym układzie skrzydeł. W porównaniu z Bristolem F.2 na którym bazował różnił się przede wszystkim nieco zaokrągloną, krytą sklejką, a później fornirem, konstrukcją kadłuba. Napęd samolotu stanowił silnik Wright-Hispano H o mocy 300 KM. W późniejszej wersji produkcyjnej samolot miał kadłub skorupowy.
Samolot uzbrojony był w cztery karabiny maszynowe, dwa nieruchome strzelające do przoduje i ruchomy, podwójnie sprzężony obsługiwany przez strzelca/obserwatora. W pierwszym prototypie samolotu stanowisko obserwatora wyposażone było w karabiny maszynowe typu Marlin, wersje produkcyjne zostały wyposażone w karabiny maszynowe Browninga.

</doc>
<doc id="2786987" url="https://pl.wikipedia.org/wiki?curid=2786987" title="Pseudotaractes">
Pseudotaractes



</doc>
<doc id="2786990" url="https://pl.wikipedia.org/wiki?curid=2786990" title="Urs Bucher">
Urs Bucher

Urs Bucher (ur. 25 kwietnia 1954 w Lucernie) – szwajcarski niepełnosprawny curler, mistrz świata z 2002.
Bucher jest jednym z pionierów curlingu na wózkach, zaczął uprawiać tę dyscyplinę już w 2000. Od 2002 organizowane są mistrzostwa Szwajcarii - wyłaniają one reprezentację na mistrzostwa świata. Był kapitanem szwajcarskiego zespołu na pierwszych mistrzostwach świata w curlingu na wózkach, które rozegrano w 2002. W fazie grupowej ekipa Buchera uplasowała się na 3. miejscu z bilansem pięciu wygranych i trzech przegranych meczów. W półfinale Szwajcarzy byli lepsi 6:3 od Szwedów (Jalle Jungnell), zdobyli złote medale pokonując 7:6 w spotkaniu finałowym Kanadę (Chris Daw).
Zespoły dowodzone przez Buchera triumfowały w krajowych rozgrywkach latach 2003, 2004 i 2005. W MŚ 2004 Szwajcarzy byli blisko obrony tytułów mistrzowskich z 2002 (w 2003 turnieju nie zorganizowano). W półfinale zwyciężyli 8:1 nad Anglią (Ian Wakenshaw), w finale ulegli jednak 3:6 Szkotom (Frank Duffy). Rok później również dotarli do fazy play-off, w półfinale nie zdołali pokonać szkockiej ekipy Duffy'ego. W turnieju rozgrywanym w Glasgow uplasowali się na najniższym stopniu podium, w małym finale pokonali 10:0 Szwecję (Jalle Jungnell).
Zespół Ursa został wytypowany do uczestnictwa w Zimowych Igrzyskach Paraolimpijskich 2006. Były to pierwsze zmagania niepełnosprawnych curlerów. Bucher zagrał tylko w trzech pierwszych meczach. Szwajcarzy w Round Robin wygrali trzy mecze (w tymi z Wielką Brytanią i Szwecją - późniejszymi medalistami), przegrali natomiast cztery i zostali sklasyfikowani na 6. miejscu.
Życie prywatne.
Urs Bucher mieszka w Ebikon, z zawodu jest architektem. Uprawia również golfa, w wolnym czasie jest muzykiem jazzowym.

</doc>
<doc id="2786992" url="https://pl.wikipedia.org/wiki?curid=2786992" title="Misjonarki Szkoły">
Misjonarki Szkoły



</doc>
<doc id="2786994" url="https://pl.wikipedia.org/wiki?curid=2786994" title="José Vicente">
José Vicente

José Vicente Chandler (ur. 3 lutego 1922 w San Juan, zm. 5 lipca 2022) – portorykański lekkoatleta, tyczkarz.
Na igrzyskach olimpijskich w Londynie (1948) zajął 9. miejsce z wynikiem 3,95 (w eliminacjach uzyskał 4,00). Podczas igrzysk olimpijskich w Helsinkach (1952) nie zaliczył pierwszej atakowanej przez siebie wysokości w eliminacjach (3,60) i nie został sklasyfikowany. 
Na igrzyskach w 1948 Vicente pełnił funkcję chorążego reprezentacji Portoryko.

</doc>
<doc id="2786995" url="https://pl.wikipedia.org/wiki?curid=2786995" title="Comstock Northwest">
Comstock Northwest

Comstock Northwest – jednostka osadnicza (CDP) w hrabstwie Kalamazoo, w stanie Michigan, w USA. Miejscowość położona jest na północny zachód od miasta Kalamazoo. Według danych z 2010 roku Comstock Northwest zamieszkiwało blisko 5,5 tys. osób.

</doc>
<doc id="2787001" url="https://pl.wikipedia.org/wiki?curid=2787001" title="Jerzy Kochanowski (historyk)">
Jerzy Kochanowski (historyk)

Jerzy Piotr Kochanowski (ur. 24 maja 1960 w Warszawie) – polski historyk, specjalizujący się w najnowszej historii Polski, profesor nauk humanistycznych. Autor książek oraz artykułów historycznych i popularnonaukowych.
Życiorys.
Ukończył studia na Uniwersytecie Warszawskim, uzyskując magisterium z historii (1984) na podstawie pracy "Polskie organizacje policyjne w Warszawie w latach 1914–1919", napisanej pod kierunkiem Andrzeja Garlickiego. Po studiach w latach 1984–1988 pracował w Muzeum Łowiectwa i Jeździectwa w Warszawie, a od 1988 jest pracownikiem Instytutu Historii Uniwersytetu Warszawskiego. W 1991 obronił pracę doktorską "Życie i działalność Ignacego Boernera 1875–1933", której promotorem był również Andrzej Garlicki. W 2001 habilitował się na podstawie książki "W polskiej niewoli. Niemieccy jeńcy wojenni w Polsce 1945–1950". W 2012 otrzymał tytuł profesora nauk humanistycznych. W 1995 był krótko redaktorem naczelnym pisma „Mówią Wieki”. Zasiadł w radzie Fundacji Ośrodka Karta.
W 2010 został odznaczony Srebrnym Krzyżem Zasługi "za zasługi w pracy naukowej i dydaktycznej, za działalność społeczną". W 2018 przyznano mu Nagrodę im. Jerzego Giedroycia za książkę "Rewolucja międzypaździernikowa. Polska 1956-1957""."

</doc>
<doc id="2787002" url="https://pl.wikipedia.org/wiki?curid=2787002" title="Čertova pláň">
Čertova pláň

Čertova pláň – (niem. "Teufelsplan", 974 m n.p.m.) szczyt w zachodnich Karkonoszach, ok. 3,5 km na południowy wschód od Harrachova.
Położenie.
Čertova pláň położona jest w bocznym grzbiecie, odchodzącym od wierzchołka góry Lysá hora (1344 m n.p.m.) ku zachodowi. Na zachodzie łączy się ze wzniesieniem Studená (989 m n.p.m.), łączącym ją z Čertovą horą (1021 m n.p.m.) nad Harrachovem.
Opis.
Jest to dość wyraźna kulminacja grzbietu. Ku południowi odchodzi od niej krótki grzbiecik, zakończony wzniesieniem Kostelní vrch (858 m n.p.m.).
Na północy Rýzí potok, lewy dopływ Mumlawy oddziela ją od masywu góry Plešivec. 
Budowa geologiczna.
Masyw zbudowany ze skał metamorficznych, należących do metamorfiku południowych Karkonoszy. Są to głównie łupki łyszczykowe z żyłami kwarcu oraz podrzędnie gnejsy.
Roślinność.
Wierzchołek i stoki porośnięte lasami świerkowymi. Na południowo-wschodnich zboczach występują łąki, a niżej zabudowania Hoření domky, przysiółka miejscowości Rokytnice nad Jizerou.
Ochrona przyrody.
Cały masyw leży w obrębie Parku Narodowego ("Krkonošský národní park").
Turystyka.
Przez wierzchołek biegnie:

</doc>
<doc id="2787004" url="https://pl.wikipedia.org/wiki?curid=2787004" title="Olga Kaliturina">
Olga Kaliturina

Olga Kaliturina (ros. Ольга Викторовна Калитурина; ur. 9 marca 1976) – rosyjska lekkoatletka specjalizująca się w skoku wzwyż.
Sukcesy sportowe.
Wielokrotna medalistka mistrzostw Rosji, m.in.:

</doc>
<doc id="2787005" url="https://pl.wikipedia.org/wiki?curid=2787005" title="Senegal na Letnich Igrzyskach Paraolimpijskich 2012">
Senegal na Letnich Igrzyskach Paraolimpijskich 2012

Senegal na Letnich Igrzyskach Paraolimpijskich 2012 w Londynie reprezentował 1 zawodnik.
Dla reprezentacji Senegalu był to trzeci start w igrzyskach paraolimpijskich (poprzednio w 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni

</doc>
<doc id="2787008" url="https://pl.wikipedia.org/wiki?curid=2787008" title="Adresat narracyjny">
Adresat narracyjny

Adresat narracyjny – czytelnik, do którego zwraca się narrator, usiłujący oddziaływać na czytelnika przez konstrukcję świata przedstawionego oraz do niego dotrzeć, np.: w opowiadaniu K. Brandysa "Sposób bycia".

</doc>
<doc id="2787009" url="https://pl.wikipedia.org/wiki?curid=2787009" title="Niger na Letnich Igrzyskach Paraolimpijskich 2012">
Niger na Letnich Igrzyskach Paraolimpijskich 2012

Niger na Letnich Igrzyskach Paraolimpijskich 2012 w Londynie reprezentowało 2 zawodników.
Dla reprezentacji Nigru był to trzeci start w igrzyskach paraolimpijskich (poprzednio w 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2787013" url="https://pl.wikipedia.org/wiki?curid=2787013" title="Studená (Karkonosze)">
Studená (Karkonosze)

Studená – (niem. "Kaltenberg", 989 m n.p.m.) szczyt w zachodnich Karkonoszach, ok. 3 km na południowy wschód od Harrachova.
Położenie.
Studená położona jest w bocznym grzbiecie, odchodzącym od wierzchołka góry Lysá hora (1344 m n.p.m.) ku zachodowi. Na północnym zachodzie łączy się poprzez wzniesienie Janova skála (1002 m n.p.m.) z Čertovą horą (1021 m n.p.m.) nad Harrachovem, a na wschodzie z górą Čertova pláň (974 m n.p.m.).
Opis.
Jest to dość wyraźna kulminacja grzbietu.
Na północnym wschodzie Rýzí potok, lewy dopływ Mumlawy oddziela ją od masywu góry Plešivec. 
Budowa geologiczna.
Masyw zbudowany ze skał metamorficznych, należących do metamorfiku południowych Karkonoszy. Są to głównie łupki łyszczykowe z żyłami kwarcu oraz podrzędnie gnejsy.
Roślinność.
Wierzchołek i stoki porośnięte lasami świerkowymi. Na południowo-zachodnich i południowych zboczach występują łąki, a niżej zabudowania miejscowości Rokytnice nad Jizerou.
Ochrona przyrody.
Północne zbocza leżą w obrębie Parku Narodowego ("Krkonošský národní park"), natomiast wierzchołek i zbocza południowe w jego strefie ochronnej.
Turystyka.
Na północ od wierzchołka biegnie:

</doc>
<doc id="2787015" url="https://pl.wikipedia.org/wiki?curid=2787015" title="Jozef Vliers">
Jozef Vliers

Jozef "Jef" Vliers (ur. 18 grudnia 1932 w Tongeren - zm. 19 stycznia 1994) – belgijski piłkarz grający na pozycji napastnika. W swojej karierze rozegrał 6 meczów w reprezentacji Belgii.
Kariera klubowa.
Swoją karierę piłkarską Vliers rozpoczął w klubie KSK Tongeren. W jego barwach zadebiutował w sezonie 1951/1952. Grał w nim do końca sezonu 1953/1954. Latem 1954 roku przeszedł do Racingu Bruksela. Występował w nim przez dwa lata. Z kolei latach 1956–1959 był zawodnikiem Beerschotu Antwerpia. W sezonie 1957/1958 z 25 golami został królem strzelców belgijskiej pierwszej ligi.
Latem 1959 Vliers przeszedł do Standardu Liège. W sezonach 1960/1961 oraz 1962/1963 wywalczył ze Standardem dwa tytuły mistrza Belgii. W sezonie 1965/1966 zdobył Puchar Belgii. Na koniec tamtego sezonu zakończył swoją karierę piłkarską.
Kariera reprezentacyjna.
W reprezentacji Belgii Vliers zadebiutował 3 kwietnia 1955 roku w przegranym 0:1 towarzyskim meczu z Holandią, rozegranym w Amsterdamie. W 1954 roku został powołany do kadry na mistrzostwa świata w Szwajcarii. Na tym turnieju był rezerwowym i nie rozegrał żadnego spotkania. Od 1955 do 1963 roku rozegrał w kadrze narodowej 6 meczów.
Kariera trenerska.
Po zakończeniu kariery piłkarskiej Vliers został trenerem. Prowadził takie zespoły jak: Racing White, Beerschot Antwerpia, Beringen FC, Royal Antwerp FC, Waterschei Thor Genk, 1. FC Nürnberg, KSK Tongeren, reprezentacja Luksemburga, Standard Liège i KRC Genk.

</doc>
<doc id="2787016" url="https://pl.wikipedia.org/wiki?curid=2787016" title="Jealkb">
Jealkb

 – japoński rockowy zespół visual kei składający się z siedmiu członków, z których wszyscy są komikami, z czego wokalista zespołu jest najbardziej popularny jako członek kabaretowego duetu London Boots Ichi-gō Ni-gō.
Ich debiutancki singiel "metronome" osiągnął nr 1 liście Oricon Indies Chart i został wyprzedany tego samego dnia. Nazwa zespołu pochodzi od terminu visual kei. Po japońsku wymawia się go jako , sylabę „bi” przeniesiono na koniec wyrazu tworząc słowo .

</doc>
<doc id="2787019" url="https://pl.wikipedia.org/wiki?curid=2787019" title="Akeżan Każegeldin">
Akeżan Każegeldin



</doc>
<doc id="2787020" url="https://pl.wikipedia.org/wiki?curid=2787020" title="Nurłan Bałgimbajew">
Nurłan Bałgimbajew



</doc>
<doc id="2787022" url="https://pl.wikipedia.org/wiki?curid=2787022" title="Marcin Zaremba (historyk)">
Marcin Zaremba (historyk)

Marcin Zaremba (ur. 25 sierpnia 1966 w Warszawie) – polski historyk, doktor habilitowany nauk humanistycznych, pracownik Instytutu Studiów Politycznych PAN, nauczyciel akademicki Uniwersytetu Warszawskiego, badacz dziejów najnowszej historii Polski.
Życiorys.
Jest absolwentem historii Uniwersytetu Warszawskiego (1992), gdzie obronił pracę magisterską "Trzy paradygmaty nacjonalizmu. na przykładzie Łotwy, Estonii i Litwy w latach trzydziestych XX wieku" pod kierunkiem Marcina Kuli oraz socjologii (1999). Doktoryzował się w 2000 na podstawie pracy "Komunizm, legitymizacja, nacjonalizm. Nacjonalistyczna legitymizacja władzy politycznej w Polsce do 1980 r.", której promotorem był również Marcin Kula. Praca ta została wydana jako "Komunizm, legitymizacja, nacjonalizm. Nacjonalistyczna legitymizacja władzy politycznej w Polsce" w 2001. Stopień doktora habilitowanego uzyskał w 2013 na Uniwersytecie Warszawskim na podstawie dorobku naukowego oraz pracy "Wielka Trwoga. Polska 1944–1947".
W 1991 został pracownikiem Instytutu Studiów Politycznych PAN. Został także zatrudniony w Instytucie Historii Uniwersytetu Warszawskiego, autorem wielu artykułów poświęconych najnowszej historii Polski, publikowanych przede wszystkim na łamach „Gazety Wyborczej” i „Polityki” oraz książek poświęconych najnowszej historii Polski, sekretarz jury Nagród Historycznych „Polityki”. Laureat nagrody im. Jerzego Turowicza (2015).

</doc>
<doc id="2787023" url="https://pl.wikipedia.org/wiki?curid=2787023" title="Koksownia Przyjaźń">
Koksownia Przyjaźń

Koksownia Przyjaźń SA – polski producent koksu oraz produktów węglopochodnych i druga co do wielkości koksownia w Polsce, z siedzibą w Dąbrowie Górniczej. Głównym udziałowcem Koksowni Przyjaźń jest Jastrzębska Spółka Węglowa S.A., która posiada 97,78% kapitału zakładowego, Skarb Państwa posiada 1,06% udziałów, a pozostali udziałowcy 1,16%. Spółka od 5 stycznia 2012 r. wchodzi w skład Grupy Kapitałowej JSW. Prezesem zarządu i dyrektorem naczelnym spółki jest Edward Szlęk. W spółce zatrudnionych jest około 1700 pracowników. Jest drugą pod względem produkcji koksownią w Polsce (za Koksownią Zdzieszowice i przed Koksownią Radlin).
Historia.
Koksownia Przyjaźń Sp z o.o. w Dąbrowie Górniczej jest sukcesorem przedsiębiorstwa państwowego o nazwie Zakłady Koksownicze „Przyjaźń”. W wyniku procesów restrukturyzacyjnych i prywatyzacyjnych z dniem 1 stycznia 2004 r. Zakłady Koksownicze „Przyjaźń” zostały wniesione do spółki Koksownia Przyjaźń Sp. z o.o.
Koksownia została wybudowana w ramach inwestycji realizowanej w latach 80. XX w. jako najnowocześniejsza koksownia w Polsce o zdolności produkcyjnej 2,6 mln ton koksu rocznie, składająca się z czterech baterii koksowniczych, licznych obiektów towarzyszących, w tym obiektów przygotowania mieszanki węglowej, instalacji suchego chłodzenia koksu, zespołu sortowni koksu, instalacji oczyszczania gazu koksowniczego i odzysku węglopochodnych, instalacji oczyszczania ścieków i składowiska odpadów, obiektów energetycznych i pomocniczych. Uruchomienie produkcji nastąpiło 27 stycznia 1987 r., kiedy dokonano wypchnięcia pierwszego koksu z baterii nr 1. Koksownia funkcjonowała jako Zakład nr 6 Kombinatu Metalurgicznego Huty Katowice, z którego struktury 4 sierpnia 1989 r. została wydzielona jako samodzielne przedsiębiorstwo.
Od 2005 r. spółka realizuje „Strategię rozwoju Koksowni Przyjaźń Sp. z o.o. na lata 2005–2016”, w ramach której w 2007 r. oddano do eksploatacji nową baterię koksowniczą nr 5, zmodernizowaną oczyszczalnię ścieków i elektrociepłownię z utylizacją gazu nadmiarowego, a także przeprowadzono modernizację całego Wydziału Produkcji Węglopochodnych z wdrożeniem nowej technologii oczyszczania gazu koksowniczego (amoniakalna metoda odsiarczania z produkcją siarki metodą Clausa) oraz modernizację odtworzeniową baterii koksowniczej nr 1. Zaplanowana jest modernizacja trzech pozostałych baterii koksowniczych nr 2 – 4.
Produkcja.
Koksownia Przyjaźń Sp. z o.o. produkuje koks wielkopiecowy i koks przemysłowy w technologii suchego chłodzenia i mokrego gaszenia.
Koks wielkopiecowy o granulacji 25/30–80 mm lub 25/30–90 mm oferowany jest, w zależności od technologii wykonania, jako:
Koks przemysłowy występuje pod nazwami zależnymi od granulacji:
Odbiorcami tych produktów są firmy z branży hutniczej i przemysłu chemicznego na całym świecie, do których trafia ok. 90% produkcji (głównie w Niemczech, Austrii, Finlandii, Szwecji, Francji, Czechach, Słowacji, Norwegii, Holandii, Rumunii, Hiszpanii, USA, w Indiach, Kanadzie i Brazylii).
Ponadto oprócz koksu w Koksowni Przyjaźń produkuje się surowce przeznaczone do dalszej przeróbki przez odbiorców przemysłowych, takie jak:
Do końca 2011 r. Koksownia Przyjaźń wyprodukowała od rozpoczęcia swej działalności ponad 56 mln ton koksu.
Produkcja koksu w 2011 roku wyniosła 2,6 mln ton.
W 2011 roku Koksownia Przyjaźń wypracowała przychody ze sprzedaży na poziomie 3,5 mld zł, a zysk netto przekroczył 78 mln zł.
Energia.
Elektrociepłownia Koksowni Przyjaźń zaspokaja w stu procentach potrzeby własne w zakresie ciepła użytkowego i energii elektrycznej. Maksymalna moc Elektrociepłowni wynosi 42 MWe.
Źródłami energii cieplnej dla Elektrociepłowni są kotły odzysknicowe Instalacji Suchego Chłodzenia Koksu (ISCHK) oraz kocioł opalany oczyszczonym gazem koksowniczym. Kocioł ten utylizuje również poprzez spalanie gaz nadmiarowy wydzielany z ISCHK.
W 2014 roku ma zostać oddany do użytku nowy blok energetyczny opalany oczyszczonym gazem koksowniczym o mocy 71,1 MWe. W wyniku tego powstanie układ elektroenergetyczny o mocy maksymalnej 113,1 MWe. Wytworzona nadwyżka energii elektrycznej ponad zapotrzebowanie własne będzie sprzedawana za pośrednictwem Krajowego Systemu Elektroenergetycznego. Budowany nowy blok energetyczny jest elementem strategii Grupy Kapitałowej JSW, która dąży do osiągnięcia samowystarczalności energetycznej i zwiększenia zysków m.in. dzięki sprzedaży nadwyżek energii na rynek zewnętrzny.
Polityka środowiskowa i wyróżnienia.
Koksownia Przyjaźń ma uregulowane kwestie formalnoprawne ochrony środowiska, posiada wszystkie niezbędne, wymagane prawem pozwolenia i decyzje, tj. pozwolenie zintegrowane, decyzję Marszałka Województwa Śląskiego w zakresie gospodarki odpadami, zezwolenie Prezesa Państwowej Agencji Atomistyki na stosowanie izotopowej aparatury kontrolno-pomiarowej, a także zezwolenia na uczestnictwo w systemie handlu uprawnieniami do emisji gazów cieplarnianych. Zrealizowany program inwestycyjny w zakresie m.in. modernizacji oczyszczalni ścieków, budowy baterii nr 5 i elektrociepłowni, modernizacji instalacji produkcji węglopochodnych i baterii nr 1 jest zgodny z wymaganiami stawianymi przez nowe wydanie Najlepszych Dostępnych Technik (BAT) z roku 2012. Pozwala to spełniać wymagania prawa unijnego i krajowego w zakresie ochrony środowiska. Funkcjonowanie instalacji jest na bieżąco monitorowane w każdym komponencie środowiska. Procedury monitoringu potwierdzają wypełnianie wymagań stawianych w Pozwoleniu Zintegrowanym.
Koksownia Przyjaźń jest laureatem wielu prestiżowych konkursów i rankingów m.in. Perły Polskiej Gospodarki w kategorii Perły Wielkie, Filary Polskiej Gospodarki, Jakość dla środowiska i Wybitny Polski Eksporter.

</doc>
<doc id="2787026" url="https://pl.wikipedia.org/wiki?curid=2787026" title="Rodica Mateescu">
Rodica Mateescu

Rodica Mateescu (z domu Petrescu, ur. 13 marca 1971 w Bukareszcie) – rumuńska lekkoatletka specjalizująca się w trójskoku, uczestniczka letnich igrzysk olimpijskich w Atlancie (1996).
Żona płotkarza Mugura Mateescu.

</doc>
<doc id="2787028" url="https://pl.wikipedia.org/wiki?curid=2787028" title="Akademia tajemniczych sztuk pięknych">
Akademia tajemniczych sztuk pięknych

Akademia tajemniczych sztuk pięknych (tytuł oryg. "Art School Confidential") – amerykański film fabularny (komediodramat) z 2006 roku w reżyserii Terry’ego Zwigoffa, napisany przez Daniela Clowesa. Druga po "Ghost Worldzie" (2001) współpraca Zwigoffa i Clowesa.

</doc>
<doc id="2787030" url="https://pl.wikipedia.org/wiki?curid=2787030" title="Henri Coppens">
Henri Coppens

Henri "Rik" François Coppens (ur. 29 kwietnia 1930 w Antwerpii, zm. 5 lutego 2015) – belgijski piłkarz grający na pozycji napastnika. W swojej karierze rozegrał 47 meczów w reprezentacji Belgii, w których zdobył 21 bramek.
Kariera klubowa.
Swoją karierę piłkarską Coppens rozpoczął w klubie Beerschot Antwerpia. W jego barwach zadebiutował w sezonie 1946/1947 w rozgrywkach pierwszej ligi belgijskiej. W sezonach 1952/1953 oraz 1954/1955 wywalczył tytuł króla strzelców belgijskiej ligi, zdobywając odpowiednio 33 i 36 goli. W 1954 roku otrzymał Złotego Buta dla najlepszego piłkarza belgijskej ligi. W Beerschocie występował do końca sezonu 1960/1961. Rozegrał w tym klubie 362 mecze i strzelił 258 bramek.
Latem 1961 Coppens przeszedł do ROC Charleroi-Marchienne. Rok później ponownie zmienił klub i został zawodnikiem Crossingu Molenbeek. Grał w nim do 1967 roku. W latach 1967–1969 występował w Berchem Sport. W 1970 roku zakończył karierę jako piłkarz klubu Tubantia Borgerhout.
Kariera reprezentacyjna.
W reprezentacji Belgii Coppens zadebiutował 13 marca 1949 roku w zremisowanym 3:3 towarzyskim meczu z Holandią, rozegranym w Amsterdamie. W 1954 roku został powołany do kadry na mistrzostwa świata w Szwajcarii. Na tym turnieju rozegrał dwa spotkania: z Anglią (4:4), w którym strzelił gola oraz z Włochami (1:4). Od 1949 do 1959 roku rozegrał w kadrze narodowej 47 meczów i strzelił 21 goli.
Kariera trenerska.
Po zakończeniu kariery piłkarskiej Coppens został trenerem. Prowadził takie zespoły jak: Berchem Sport, Beerschot Antwerpia i Club Brugge. Z Berchem Sport wywalczył w sezonie 1971/1972 awans z drugiej do pierwszej ligi.

</doc>
<doc id="2787031" url="https://pl.wikipedia.org/wiki?curid=2787031" title="Liegenschaft">
Liegenschaft

Liegenschaft ("nieruchomość") – posiadłość rolna w Generalnym Gubernatorstwie administrowana przez niemieckiego pełnomocnika (niem. "Treuhänder").

</doc>
<doc id="2787032" url="https://pl.wikipedia.org/wiki?curid=2787032" title="Jacek Mąkinia">
Jacek Mąkinia

Jacek Albert Mąkinia (ur. 31 sierpnia 1965 w Olsztynie) – profesor, specjalista z zakresu technologii i modelowania procesów oczyszczania ścieków, profesor nadzwyczajny na Politechnice Gdańskiej. W kadencji 2012-2016 prorektor ds. współpracy i innowacji Politechniki Gdańskiej. 
Życiorys.
W 1989 otrzymał dyplom magistra inżyniera z inżynierii środowiska na Politechnice Gdańskiej. W 1997 obronił pracę doktorską w Portland State University w Oregon (USA), a w 2007 – habilitację na Politechnice Gdańskiej. Otrzymał stypendium Fundacji Fulbrighta (1994-95), Humboldta (2003-04, 2007, 2011) i Kościuszkowskiej (2006).
Pracował jako profesor wizytujący na University of Washington, Seattle i Illinois Institute of Technology. Brał udział w 16 projektach badawczych, w większości jako kierownik.
Od grudnia 2011 członkiem Komitetu Inżynierii Środowiska PAN. Należy do Komitetu Zarządzającego grupy specjalistycznej „Nutrient Removal and Recovery” Międzynarodowego Stowarzyszenia Wodnego, jest członkiem grup roboczych Niemieckiego Stowarzyszenia Wodnego.
W latach 2019–2020 zasiadał w Radzie Politechniki Gdańskiej.

</doc>
<doc id="2787034" url="https://pl.wikipedia.org/wiki?curid=2787034" title="Józef Sienkiewicz">
Józef Sienkiewicz

Józef Eugeniusz Sienkiewicz (ur. 31 marca 1954 w Pasłęku) – fizyk, specjalista z zakresu fizyki teoretycznej, fizyki atomowej, fizyki komputerowej oraz informatyki stosowanej, profesor zwyczajny na Politechnice Gdańskiej. W latach 2008 do 2012 dziekan na Wydziale Fizyki Technicznej i Matematyki Stosowanej, w kadencji 2012-2016 – prorektor ds. nauki Politechniki Gdańskiej.
Życiorys.
W 1979 roku otrzymał dyplom magistra fizyki na Uniwersytecie Gdańskim, tam też obronił doktorat w tej dziedzinie (w 1984 r.); w 1993 r. został doktorem habilitowanym na UMK. Tytuł naukowy profesora posiada od 2002 roku.
Obecnie Sienkiewicz zajmuje się m.in. oddziaływaniem międzyatomowym, zderzeniami elektronowymi, laserami rentgenowskimi oraz równaniem Diraca.
Józef Sienkiewicz jest autorem 42 artykułów opublikowanych w czasopismach z tzw. listy filadelfijskiej. Dotychczas kierował 6 grantami KBN oraz uczestniczył w 4 projektach Europejskiej Fundacji Nauki.

</doc>
<doc id="2787036" url="https://pl.wikipedia.org/wiki?curid=2787036" title="Samuel Capricornus">
Samuel Capricornus

Samuel Capricornus, właśc. Samuel Friedrich Bockshorn (ur. 21 grudnia 1628 w Žerčicach, zm. 10 listopada 1665 w Stuttgarcie) – niemiecki kompozytor, kapelmistrz i nauczyciel muzyki czeskiego pochodzenia.
Życiorys.
Przyszedł na świat w rodzinie pastora ewangelickiego wyznania augsburskiego, w trakcie wojny trzydziestoletniej, która zmieniła strukturę religijną całych społeczności i wielu zmusiła do emigracji w poszukiwania wolności religijnej.
Jego rodzinne Žerčice były w roku 1639, podczas wtargnięciu Szwedów do Czech, całkowicie spalone. Mieszkańcy rozpierzchli się po okolicy, a większość już nigdy nie powróciła. Dlatego też w roku 1640 Capricornus udał się na naukę w gimnazjum do Sopronu, następnie studiował języki i teologię na Śląsku. 
Po krótkim pobycie w Strasburgu i Wiedniu (gdzie jako muzyk przebywał na dworze cesarskim i poznał muzykę Giovanni Valentiniego i Antonio Bertalego) oraz w Reutlingen, od roku 1649 sprawował przez dwa lata posadę prywatnego nauczyciela w rodzinie lekarza W. Raygera w Bratysławie. 10 września 1651 ożenił się tam z córką ewangelickiego proboszcza z Koszyc, E. Knoglerius, z którą miał czworo dzieci.
W marcu 1651 został mianowany nauczycielem muzyki w gimnazjum ewangelickim, a wkrótce "Director Musicae" w Dreifaltigkeitskirche w Bratysławie. Większa część jego twórczości pochodzi właśnie z okresu bratysławskiego. W czasie swej działalności w Bratysławie Capricornus napisał 112 utworów. Wiele z nich opublikował w swych zbiorach "Opus Musicum" (1655}, w owym czasie jednym z najbardziej rozpowszechnionych zbiorów wokalno-instrumentalnej muzyki liturgicznej oraz "Jubilus Bernhardi" (1660). Niektóre utwory były też wydane pośmiertnie w "Opus aureum missarum" (1670). 
W Bratysławie Capricornus oprócz swoich utworów wykonywał także dzieła mistrzów włoskich jak Giovanni Antonio Rigatti, Claudio Monteverdi, Alessandro Grandi, Giacomo Carissimi, a także niemieckich jak Heinrich Schütz, Johann Hermann Schein, Michael Praetorius. O wysokim poziomie muzyki na jego chórze możemy sądzić na podstawie zachowanych inwentarzy materiałów nutowych.
W kwietniu 1657 Capricornus opuścił Bratysławę, aby przyjąć posadę nadwornego kapelmistrza księcia Eberharda III w Stuttgarcie. W swym liście pożegnalnym uzasadnia odejście stanem zdrowia. W odpowiedzi mieszkańcy Bratysławy w liście dziękczynnym określili go jako muzyka "o wyjątkowej... pilności, tak że chętnie by go mieli o wiele dłużej". Jest jednak prawdopodobne, że głównym powodem był klimat religijny w monarchii austriackiej.
W Stuttgarcie Capricornus znalazł sprzyjające warunki dla działalności kompozytorskiej. Z tego okresu pochodzi interesujący dokument - polemika z innym stuttgarckim muzykiem, Ph. Boedeckerem, który atakuje Capricornusa. Ten jednak broni swego stylu kompozytorskiego i wskazuje na wzory w twórczości takich kompozytorów, jak G. Valentini i A. Bertali. W latach 1661-65 r. jego uczniem był Johann Fischer.
Capricornus utrzymywał kontakt z wybitnymi muzykami swoich czasów. Korespondował m.in. Heinrichem Schützem, który jego dzieła określił jako „opera virtuosa”. Wpływ Schütza na muzykę Capricornusa daje się zauważyć w zbiorze "Theatrum Musicum" (1669). Jego utwory dotarły też do Giacomo Carissimiego, który niektóre z nich wykonał w kościele Sant'Apollinare. Nazwiska tych dwóch twórców są ze sobą związane również za sprawą jednego z najwcześniejszych oratoriów, "Salomis judicium". Zwykle mówi się, że autorem jest Carissimi, jednak w 1669 zostało opublikowane przez Capricornusa w "Theatrum Musicum". Nie jest jasne, kto naprawdę jest autorem tego dzieła.
Capricornus był wyjątkowo płodnym kompozytorem. Pisał utwory niemal wszystkich gatunków. Jego utwory były bardzo popularne i zostały opublikowane za jego życia w wielu zbiorach. Krążyły w odpisach i egzemplarzach drukowanych jeszcze długo po jego śmierci i zostały odnotowane w inwentarzach wielu kościołów i dworów w całej Europie. Jest uważany za jednego z głównych twórców pieśni w swoim czasie. W okresie pomiędzy Heinrichem Schützem i Janem Sebastianem Bachem przyczynił się do rozwoju koncertu duchowego i kantaty. 
Później jednak jego imię i muzyka popadły w zapomnienie. Powoli jednak zaczyna wracać na scenę muzyczną dzięki działalności zespołów, specjalizujących się w wykonawstwie muzyki dawnej.

</doc>
<doc id="2787038" url="https://pl.wikipedia.org/wiki?curid=2787038" title="Polski Koks">
Polski Koks

Polski Koks S.A. – polski eksporter koksu z siedzibą w Katowicach. Polski Koks S.A. powstał w 1996 r. jako spółka handlowa, a obecnie wchodzi w skład Grupy Kapitałowej JSW, która posiada 67,55% w jej kapitale zakładowym. Spółka prowadzi w imieniu i na rzecz Grupy JSW sprzedaż węgla, koksu, węglopochodnych i usług spedycyjnych. Będąc częścią Grupy Kapitałowej JSW posiada w swojej ofercie pełny asortyment koksu produkowanego w koksowniach Grupy Kapitałowej JSW: Koksowni „Przyjaźń”, Kombinacie Koksochemicznym „Zabrze”, Wałbrzyskich Zakładach Koksowniczych „Victoria”. Spółka zaopatruje ponadto podmioty Grupy JSW w surowce z zewnętrznych źródeł dostaw. Na potrzeby Grupy JSW Polski Koks prowadzi monitoring światowego rynku węgla, koksu i stali oraz opracowuje analizy strategiczne i operacyjne w zakresie polityki handlowej. W spółce zatrudnionych jest ok. 50 osób. Prezesem spółki jest Wacław Będkowski.
Zasadniczą część dostępnego tonażu koksu spółka sprzedaje w oparciu o kontrakty wieloletnie z bezpośrednimi odbiorcami, głównie europejskimi. Zamorskie kierunki eksportu (Ameryka Północna i Azja) są dla Spółki rynkami spotowymi. W 2011 r. sprzedaż spółki wyniosła 3,08 mld zł, a zysk netto 25 mln zł.
Polski Koks SA otrzymał tytuł Ambasadora Polskiej Gospodarki w kategorii „Eksporter” w III edycji konkursu, który organizuje Business Centre Club pod honorowym patronatem Ministra Spraw Zagranicznych.

</doc>
<doc id="2787040" url="https://pl.wikipedia.org/wiki?curid=2787040" title="Endless Story">
Endless Story

Endless Story – dwudziesty singel japońskiej piosenkarki Yukari Tamury, wydany 12 października 2011. Utwór tytułowy został użyty jako opening anime "C³", a "Rainy Rainy Sunday" użyto z zakończeniach programu radiowego . Singel osiągnął 4 pozycję w rankingu Oricon i pozostał na niej przez 12 tygodni, sprzedał się w nakładzie egzemplarzy.

</doc>
<doc id="2787044" url="https://pl.wikipedia.org/wiki?curid=2787044" title="Diaolou">
Diaolou

Diaolou () – wielopiętrowe budynki mieszkalne o charakterze obronnym, charakterystyczne dla powiatów Kaiping, Taishan, Xinhui i Enping w prowincji Guangdong, określanych w lokalnym dialekcie nazwą "Sze Yup" (). Do czasów współczesnych przetrwało 1833 takich budynków.
Bezpośrednią przyczyną powstawania diaolou były niepokoje panujące na południu Chin. Bandy rabusiów, rebelie chłopskie i walki klanowe, przy braku pomocy ze strony słabego rządu centralnego, zmuszały miejscową ludność do organizowania samoobrony. W tym celu wspólnymi siłami wznoszono na wzniesieniach wysokie, wielopiętrowe budynki o charakterze obronnym. Pierwsze diaolou powstawały już w XVI wieku. Najstarszy tego typu budynek znajduje się we wsi Sanmen; został wzniesiony w latach 1520-1565 i ma wysokość 14 m. Początkowo diaolou wznoszono z kamienia lub ubitej ziemi. W okresie dynastii Qing podstawowym budulcem była cegła. 1648, czyli ponad 90% zachowanych do dziś diaolou powstało jednak w latach 1900-1931. Wznoszono je ze zbrojonego betonu, w stylu nawiązującym do architektury zachodniej. Ich budowę finansowali najczęściej chińscy emigranci z USA.
Diaolou poza swoją funkcją mieszkalną pełniły rolę magazynów i wież patrolowych. Grube mury, umocnione drzwi i okiennice oraz niewielkie otwory strzelnicze pozwalały na skuteczną obronę w wypadku najazdu bandytów. W środku znajdowały się klatki schodowe, a każda rodzina dysponowała jednym pomieszczeniem. Na dachach instalowano niekiedy armaty, w późniejszym okresie wyposażano także budynki w generatory prądu. Każda wieża miała swoją nazwę, pochodzącą zazwyczaj od nazwiska fundatora. Wpływy architektury zachodniej przenikające do Chin od końca XIX wieku sprawiły, że budowane wówczas diaolou są bogato zdobione kolumnami, galeriami na dachach czy kopułami.
Obecnie diaolou stanowią atrakcję turystyczną; część z nich jest wciąż zamieszkana, inne wykorzystywane są jako magazyny, kurniki czy śmietniki. W 2007 roku diaolou z regionu Kaipingu zostały wpisane na listę światowego dziedzictwa UNESCO.

</doc>
<doc id="2787045" url="https://pl.wikipedia.org/wiki?curid=2787045" title="Żyła oczna">
Żyła oczna

Żyła oczna (górna i dolna) (łac. "vena ophtalmica superior et inferior") – krew odpływająca z oczodołów zbiera się w dwa większe pnie żylne:
Zastawki.
Żyły oczne nie mają zastawek.
Zespolenia.
Żyły oczne licznie zespalają się z żyłami twarzy, również z żyłami jamy nosowej i ze splotem skrzydłowym.
Połączenia z żyłami sąsiednimi odgrywają ważną rolę we wznowieniu krążenia ocznego w przypadkach niedrożności głównego pnia.
Odpływ krwi żylnej z oczodołu.
Odwracalność prądu krwi jest możliwa dzięki temu, że w żyłach ocznych nie ma zastawek.

</doc>
<doc id="2787046" url="https://pl.wikipedia.org/wiki?curid=2787046" title="Polscy Sprawiedliwi - Przywracanie pamięci">
Polscy Sprawiedliwi - Przywracanie pamięci



</doc>
<doc id="2787048" url="https://pl.wikipedia.org/wiki?curid=2787048" title="Władysław Anatol">
Władysław Anatol

Władysław Naftali Anatol (ur. 1913 w Warszawie, zm. 30 września 2004 w São Paulo) – brazylijski malarz i rysownik, pochodzący z Polski.
Życiorys.
Urodził się rodzinie zasymilowanych polskich Żydów, w 1930 emigrował do Brazylii, przyjął obywatelstwo i osiedlił się São Paulo. Studiował na uczelni technicznej, gdzie w 1937 obronił dyplom na wydziale elektrycznym. Mimo wykształcenia technicznego zawsze interesował się sztuką. Od 1944 pobierał naukę rysunku i grafiki u Samsona Flexora, Lucy Citti Ferreira i Yolandy Mohalyi. W 1946 miała miejsce jego pierwsza wystawa indywidualna w salach Związku Artystów Plastyków w São Paulo. W 1950 został członkiem grupy abstrakcjonistów Ruptura, dwa lata później jego prace uczestniczyły w wystawie zbiorowej tej grupy, która miała miejsce w Muzeum Sztuki Współczesnej w São Paulo. Był jednym z sygnatariuszy manifestu artystycznego, który został zainicjowany przez Waldemara Cordeiro. Jego prace były wielokrotnie nagradzane, tworzył razem z Lotharem Charoux, Luizem Sacilotto, Kazmerem Féjerem. W 1961 otrzymał nagrodę główną IX Biennale Sztuki, było to stypendium Fundacji Forda w ramach którego przebywał w Stanach Zjednoczonych. Od 1969 pełnił funkcję prezesa brazylijskiej sekcji Międzynarodowego Stowarzyszenia Artystów Plastyków. Zmarł w 2004 i spoczął na cmentarzu żydowskim Butanta w São Paulo.
Był malarzem abstrakcjonistą, wiele jego prac stanowiło odwołanie do żydowskich motywów sakralnych, kompozycje geometryczne. W Polsce miały miejsce trzy wystawy twórczości Władysława Anatola, w 1980 we wrocławskim Muzeum Narodowym, oraz w 1992 ponownie w Muzeum Narodowym we Wrocławiu, a następnie w warszawskiej Galerii Krytyków Pokaz.

</doc>
<doc id="2787061" url="https://pl.wikipedia.org/wiki?curid=2787061" title="Tiscali">
Tiscali

Tiscali S.p.A. (BIT: TIS) – włoskie przedsiębiorstwo telekomunikacyjne, z siedzibą w Cagliari, świadczące usługi telekomunikacyjne, jak również usługę dostępu do internetu na rynek lokalny (Sardynia).
Niegdyś przedsiębiorstwo prowadziło działalność w wielu krajach europejskich (w wyniku przejęcia wielu małych dostawców usług internetowych), ale w latach 2004–2009 sprzedało większościową część udziałów w tych spółkach, tracąc nad nimi kontrolę. Od 2009 roku Tiscali działa jedynie na obszarze Sardynii.

</doc>
<doc id="2787063" url="https://pl.wikipedia.org/wiki?curid=2787063" title="Muzeum Kargula i Pawlaka w Lubomierzu">
Muzeum Kargula i Pawlaka w Lubomierzu

Muzeum Kargula i Pawlaka w Lubomierzu – muzeum znajdujące się w Lubomierzu, przy ul. Wacława Kowalskiego 1. Znajduje się w dawnym Domu Płócienników, w budynku pochodzącym z XVI w.
Opis.
W 1992 r. w Lubomierzu wyszedł pierwszy numer lokalnej gazety "Sami Swoi", a redaktorzy zaczęli gromadzić pamiątki związane z filmową przeszłością miasta. Muzeum powstało w 1995 r. z inicjatywy mieszkańców miasta, przy wsparciu ówczesnego burmistrza. 
Muzeum zlokalizowane jest w pobliżu Lubomierskiego Rynku (Placu Wolności), którego plener kilkakrotnie pojawia się w filmie "Sami swoi". Pomieszczenia muzealne mieszczą się na parterze jednego z najstarszych w mieście budynków - tzw. Domu Płócienników, od XVI w. siedzibie cechu Płócienników, którego budynek posiada bogate walory architektoniczne, stanowiące atrakcję turystyczną.
Przed muzeum mieści się "Zaułek filmowy", który formalnie nie jest częścią muzeum, ale stanowi rozwinięcie ekspozycji muzealnej. Znajdują się w nim tablice pamiątkowe poświęcone ludziom filmu związanym nie tylko z filmem "Sami swoi", ale także z innymi produkcjami filmowymi realizowanymi w Lubomierzu. Przed samym wejściem do muzeum ustawiono dwie figury głównych postaci: Władysława Kargula oraz Kazimierza Pawlaka, a także drogowskaz z zaznaczonymi kierunkami i odległościami do ważnych miast świata, w tym Hollywood.
Zbiory.
W Muzeum Kargula i Pawlaka zgromadzone są różne pamiątki związane z kultową komedią Sylwestra Chęcińskiego, przede wszystkim rekwizyty wykorzystane przy kręceniu filmu. Wśród rekwizytów znajdują się m.in. karabin, z którego zamek wylata, granat do świątecznego ubrania i fragment płota, przy którym kłócili się bohaterowie. Wśród innych unikatowych eksponatów znajdują się: umowa z dublerem Władysława Hańczy - Józefem Jakubowskim oraz pierwsza kopia filmu "Sami swoi", z której film był odtwarzany podczas prapremiery w 1967 roku.

</doc>
<doc id="2787067" url="https://pl.wikipedia.org/wiki?curid=2787067" title="Władimir Kosma Zworykin">
Władimir Kosma Zworykin



</doc>
<doc id="2787069" url="https://pl.wikipedia.org/wiki?curid=2787069" title="Violette Morris">
Violette Morris

Violette Gouraud-Morris (ur. 18 kwietnia 1893 w Paryżu, zm. 26 kwietnia 1944) – francuska lekkoatletka, kierowca rajdowy, agentka Gestapo.
Życiorys.
Violette Morris urodziła się w Paryżu w 1893 roku jako córka barona Pierre'a Jacques’a Morrisa. Młode lata spędziła w klasztorze.
Morris nauczyła się jeździć w czasie I wojny światowej, gdy kierowała karetką obsługującą pole bitwy pod Verdun. Uprawiała liczne dyscypliny sportowe, m.in. lekkoatletykę (rzut dyskiem, rzut oszczepem i pchnięcie kulą), piłkę nożną, piłkę wodną, łucznictwo, zapasy, tenis i boks. Była wielokrotną medalistką mistrzostw kraju w pchnięciu kulą, rzucie dyskiem oraz rzucie oszczepem. 14 lipca 1924 ustanowiła wynikiem 10,15 metra rekord Francji w pchnięciu kulą, który przetrwał do 1929. Reprezentowała Francję w lekkoatletycznych meczach międzypaństwowych (w pchnięciu kuli, rzucie dyskiem i rzucie oszczepem). Brała udział w wyścigach, w różnych dyscyplinach. Startowała w wyścigach konnych, rowerowych, motocyklowych, samochodowych i lotniczych. Była uczestniczką wyścigów 24-godzinnych. Dla potrzeb wyścigów zdecydowała się w latach 30. na usunięcie piersi, by zmieścić się w ciasnych wnętrzach samochodów wyścigowych.
Po raz pierwszy w wyścigu brała udział w 1922 roku w Benjamin i zajęła wówczas 4. miejsce w swojej klasie oraz ustanowiła rekord okrążenia. W 1927 roku wygrała wyścig 24-godzinny. Starała się o udział w igrzyskach olimpijskich w 1928 roku, ale odmówiono jej prawa udziału z powodu noszenia zbyt męskich strojów i otwartego przyznawania się do homoseksualizmu. Morris odwołała się od decyzji i pozwała Francuską Federację Sportową Kobiet, ale pozew został oddalony.
Po załamaniu kariery sportowej otworzyła sklep z akcesoriami samochodowymi. Jako prowadząca sklep miała problemy z właścicielem nieruchomości, który był pochodzenia żydowskiego. Prawdopodobnie wtedy wyrobiła sobie poglądy antysemicki. Grała także amatorsko w piłkę nożną. Z powodu kryzysu w 1929 roku została zmuszona do zamknięcia swojego sklepu, od tego czasu utrzymywała się z uczenia jazdy samochodem i gry w tenisa.
W 1936 roku wzięła udział, na zaproszenie gospodarzy, jako VIP w igrzyskach olimpijskich w Berlinie. Prawdopodobnie wówczas zafascynowała się nazizmem i być może wtedy zaczęła pracować jako agent Gestapo. Niemcom przekazywała m.in. szczegóły dotyczące obrony Paryża. W czasie II wojny światowej przemycała szynkę, alkohol i ludzi, pracowała także jako agent Gestapo, biorąc czynny udział w obławach na oficerów wywiadu i ukrywających się Żydów. Wielokrotnie brała udział w przesłuchaniach.
Za swoją działalność na rzecz okupanta została przez Bureau Central de Renseignements et d'Action skazana na karę śmieci i zginęła w zamachu 26 kwietnia 1944 roku. Została zastrzelona za kierownicą samochodu.
Życie prywatne.
Była zdeklarowaną lesbijką.

</doc>
<doc id="2787075" url="https://pl.wikipedia.org/wiki?curid=2787075" title="Baja Verapaz">
Baja Verapaz

Baja Verapaz – jeden z 22 departamentów Gwatemali, położony w centrum kraju. Stolicą departamentu jest miasto Salamá. W skład departamentu wchodzi 8 gmin (municipios). Departament graniczy na północy z departamentem Alta Verapaz, na wschodzie z El Quiché, na południu z Gwatemala oraz na zachodzie z El Progreso.
Najważniejszymi miastami w departamencie oprócz stołecznego są Rabinal, Cubulco i Purulhá. Departament ma charakter górzysty o średnim wyniesieniu 940 m n.p.m. i łagodnym klimacie. 
Podział departamentu.
W skład departamentu wchodzi 8 gmin (municipios).

</doc>
<doc id="2787078" url="https://pl.wikipedia.org/wiki?curid=2787078" title="Podwieczorek na wsi">
Podwieczorek na wsi

Podwieczorek na wsi lub Piknik lub Śniadanie nad brzegiem Manzanares (hiszp. "La merienda a orillas del Manzanares") – obraz olejny hiszpańskiego malarza Francisca Goi. 
Seria "kartonów do tapiserii".
Dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776– 78, a większość prac ukończył latem 1777 roku. Oprócz "Podwieczorku na wsi" w skład serii wchodziły także: "Parasolka", "Bójka przed Nową Karczmą", "Spacer w Andaluzji", "Pijący", "Tańce w San Antonio de la Florida", "Latawiec", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisca Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Sielankowa scena doskonale trafiała w gusta pochodzącej z Włoch i uwielbiającej rozrywki księżnej Marii Ludwiki, która poleciła Goi przedstawić na projektach wesołe sceny ludowe. Obraz przedstawia scenkę rodzajową rozgrywającą się na obrzeżach Madrytu nad rzeką Manzanares. W tle pośród roślinności widać zarys eremu "Virgen del Puerto". Nad brzegiem rzeki pięcioro młodych osób spożywa podwieczorek rozłożony na jasnym obrusie. Atmosfera jest wesoła i beztroska – mężczyźni piją, palą i flirtują z młodą dziewczyną sprzedającą pomarańcze. Osoby przedstawione na obrazie to hiszpańscy "majos" i "majas" (osoby z niższych warstw społecznych, które charakteryzował m.in. kolorowy strój), ukazani w żywych kolorach tryskają radością i swobodą. Goya z dbałością o szczegóły namalował stroje i będące częścią pikniku przedmioty, takie jak leżące na ziemi garnki i butelki.
Historia obrazu.
Goya otrzymał za swój projekt 7000 reali ("reales de vellón"). Pierwszy gobelin na jego podstawie utkano już w 1777 roku, a następne dwa kolejno w latach 1786 i 1795. Królowa Izabela II podarowała jeden z tych gobelinów belgijskiemu monarsze Leopolodowi I.
Około 1856–1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787079" url="https://pl.wikipedia.org/wiki?curid=2787079" title="Port lotniczy Sao Felipe">
Port lotniczy Sao Felipe



</doc>
<doc id="2787080" url="https://pl.wikipedia.org/wiki?curid=2787080" title="Port lotniczy Sao Pedro">
Port lotniczy Sao Pedro



</doc>
<doc id="2787089" url="https://pl.wikipedia.org/wiki?curid=2787089" title="Cyclopteroides">
Cyclopteroides



</doc>
<doc id="2787090" url="https://pl.wikipedia.org/wiki?curid=2787090" title="Cyclolumpus">
Cyclolumpus



</doc>
<doc id="2787093" url="https://pl.wikipedia.org/wiki?curid=2787093" title="Vincent Conçessao">
Vincent Conçessao

Vincent Michael Conçessao (ur. 28 września 1936 w Mangaluru) – indyjski duchowny katolicki, arcybiskup Delhi w latach 2000-2012.
Życiorys.
Święcenia kapłańskie otrzymał 4 grudnia 1961.
3 lutego 1995 został mianowany biskupem pomocniczym diecezji Delhi ze stolicą tytularną "Mascula". Sakry biskupiej udzielił mu 1 kwietnia 1995 ówczesny arcybiskup Delhi - Alan Basil de Lastic.
5 listopada 1998 został arcybiskupem Agry.
7 stycznia 2000 papież Jan Paweł II mianował go arcybiskupem Delhi. 30 listopada 2012 papież Benedykt XVI przyjął jego rezygnację z urzędu złożoną ze względu na wiek.

</doc>
<doc id="2787096" url="https://pl.wikipedia.org/wiki?curid=2787096" title="Słonimski">
Słonimski



</doc>
<doc id="2787102" url="https://pl.wikipedia.org/wiki?curid=2787102" title="Shi Qiaowen">
Shi Qiaowen

Shi Qiaowen (; ur. 25 grudnia 1990) – chińska lekkoatletka, tyczkarka.
Brązowa medalistka mistrzostw kraju (2012).

</doc>
<doc id="2787104" url="https://pl.wikipedia.org/wiki?curid=2787104" title="Bernard Moras">
Bernard Moras

Bernard Blasius Moras (ur. 10 sierpnia 1941 w Kuppepadavu) – indyjski duchowny katolicki, arcybiskup Bangalore w latach 2004–2018.
Życiorys.
Święcenia kapłańskie otrzymał 6 grudnia 1967.
Episkopat.
30 listopada 1996 został mianowany biskupem diecezji Belgaum. Sakry biskupiej udzielił mu 25 lutego 1997 ówczesny arcybiskup Bombaju - kard. Simon Pimenta.
22 lipca 2004 papież Jan Paweł II mianował go arcybiskupem Bangalore.
19 marca 2018 papież przyjął jego rezygnację z pełnionego urzędu, złożoną ze względu na wiek.

</doc>
<doc id="2787105" url="https://pl.wikipedia.org/wiki?curid=2787105" title="Władysław Majeranowski">
Władysław Majeranowski

Władysław Konstanty Majeranowski (ur. 28 września 1817 w Krakowie, zm. 1874) – polski malarz. W grudniu 1841 r. zgłosił się do Akademii Sztuk Pięknych w Monachium (klasa: Malerei). Poślubił w roku 1845 śpiewaczkę Honoratę Annę z Hoffmanów Majeranowską (ok. 1828-1901). Został pochowany w Warszawie na Cmentarzu Powązkowskim.

</doc>
<doc id="2787107" url="https://pl.wikipedia.org/wiki?curid=2787107" title="Atanazy I (patriarcha Konstantynopola)">
Atanazy I (patriarcha Konstantynopola)

Atanazy I, gr. Αθανάσιος Α΄, "Athanasios I" (ur. ok. 1235, zm. ok. 1315) – święty Kościoła prawosławnego, patriarcha Konstantynopola od 14 października 1289 do 16 października 1293 i ponownie od 23 czerwca 1303 do września 1309.
Życiorys.
Atanazy urodził się około 1235 r. w Adrianopolu w rodzinie pobożnych rodziców Jerzego i Eufrozyny. Na chrzcie otrzymał imię Aleksy. Jako młodzieniec potajemnie opuścił dom rodziny i udał się do Tesaloniki, gdzie złożył śluby zakonne i przyjął imię Akacjusz. Po święceniach przebywał w klasztorze Esfigmenu (na górze Atos) i św. Łazarza w Galicji (w pobliżu Efezu). Odbył pielgrzymkę do Ziemi Świętej, odwiedził Jerozolimę i górę Synaj. Przez długi czas żył jako pustelnik na górze Latros (niedaleko Miletu), a następnie na Górze Świętego Auksencjusza w Bitynii. Powróciwszy do klasztoru św. Łazarza, spędził w nim osiem lat. W tym czasie przyjął święcenia kapłańskie. Stamtąd udał się na górę Atos do klasztoru Karakalu, a następnie na górę Ganos w Tracji, gdzie stopniowo zaczęli się wokół niego gromadzić bracia. Sława świątobliwego życia Atanazego dotarła w tym czasie na dwór cesarski.
Atanazy wziął udział w synodzie blacherneńskim w 1285 r. W 1289 r. z woli cesarza. Andronika II Paleologa został wyniesiony na stolicę patriarszą Konstantynopola. Jako patriarcha, zadziwił wszystkich głęboką ascezą i długimi nocnymi czuwaniami. „..."Spał na gołej ziemi, nie mył nóg, zawsze chodził na piechotę, i miał charakter, którym odznaczają się tylko ludzie mieszkający w górach i jaskiniach"...”. Uważając, że życie społeczne powinno się stosować do nakazów Ewangelii, Atanazy surowo ganił obyczaje i porządki panujące w stolicy, domagał się przywrócenia dyscypliny w Kościele, nakazywał biskupom, którzy opuścili swoich wiernych i prowadzili życie w Konstantynopolu, powrót do swoich diecezji. Działalność Atanazego wywołała niezadowolenie ludności Konstantynopola i duchowieństwa, które zmusiło patriarchę 16 października 1293 r. do zrzeczenia się urzędu i udania się do stołecznego klasztoru Ksirolof. Opuszczając katedrę patriarszą, Atanazy napisał ekskomunikę na rodzinę cesarską, biskupów, duchowieństwo i zwykłych ludzi i umieścił ją w szparze ściany katedry Hagia Sophia. Odnaleziona rok później ekskomunika wywołała wielkie wzburzenie w stolicy.
Podczas pobytu w klasztorze, Atanazy zachował wpływ na cesarza, który po 10 latach, w czerwcu 1303 r., ponownie wezwał go na stolicę patriarszą (okazją stało się spełnione proroctwo o trzęsieniu ziemi). Podczas swojego drugiego patriarchatu Atanazy skupił się na kwestiach prawa i moralności, a także na polityce socjalnej Cerkwi. Prowadził aktywną działalność charytatywną, zwłaszcza w czasie klęski głodu, którą wywołał w stolicy napływ tysięcy chłopów uciekającymi przed łupiestwami Kompanii Katalońskiej. Pozbawionym środków do życia uciekinierom Atanazy zapewnił żywność i noclegi. Dążył do wzmocnienia roli monastycyzmu w życiu Kościoła i społeczeństwa i podniesienia pozycji patriarchatu w imperium. Antyłacińska postawa Atanazego wpłynęła na ograniczenie kontaktów Cesarstwa z Zachodem. Opozycja biskupów i duchowieństwa doprowadziły we wrześniu 1309 r. do powtórnego ustąpienia Atanazego ze stanowiska patriarchy. Ostatnie lata życia spędził w klasztorze Ksirolof, gdzie zmarł w podeszłym wieku. Wkrótce po śmierci zaczął odbierać cześć jako święty.
Pisma.
Zachowało się około 180 listów Atanazego. Część z nich została opublikowana (Talbot A.-M. The Correspondence of Athanasius I, Patriarch of Constantinople, Washington, 1975 (CFHB; Vol. 7), TS Miller ,Thomas J. The Monastic Rule of Athanasios I (OCP. 1996. Vol. 62. ss. 353–371). Z imieniem Atanazego tradycja łączy też dwie mowy katechetyczne (Beck. Kirche und Theol. Literatur. s. 692). Prawdopodobnie jemu należy również przypisać hymn liturgiczny ku czci błogosławionej dziewicy Maryi na dwa głosy, którego kolejne strofy tworzą akrostych alfabetyczny, zaczynający się od słów: «Αμβροσίας κόσμῳ τὴν τροφήν» (Ambrozję świata opisuję), podpisany jako „utwór świętego Atanazego, patriarchy Konstantynopola, młodszego (τοῦ νέου)” (Θεοτοκάριον. Βόλος, 199.112. Σ. 54–56). Atanazemu przypisuje się też kanon na dwa głosy ku czci św Łazarza galicyjskiego (założyciela klasztoru, w którym Atanazy przebywał), zaczynający się od słów «Διελθὼν τὸν γνόφον τῆς σαρκὸς» (Przechodząc przez ciemności ciała), zawierający akrostych «Δέδεξο, πάτερ, ὕμνον Αθανασίου» (Przyjmij, Ojcze pieśń Atanazego), który zachował się w rękopisie z XIV w. (. Ath. Laur Ω 138 Fol 8v -... 9v) (.. Ταμεῖον. Ν 183 Σ 81).
Istnieją dwa żywoty Atanazego z XIV wieku: Teoktysta Studyty (BHG, N 194) i Józefa Kalofeta (BHG, N 194s). Spod pióra Teoktysta Studyty wyszły również skrócony życiorys patriarchy, jego pochwała i opis pośmiertnych cudów Atanazego (Talbot A.-M. Faith Healing in Late Byzantium: The Posthumuous Miracles of the Patriarch Athanasios I of Constantinopole by Theoktistos the Stoudite Brooklyn (Massachusetts), 1983).
Wspomnienie.
Najstarszy opis życia i posługi Atanazego (Ath. Iver. 50, XIV w.) został umieszczony pod datą 24 października, we wszystkich innych kolekcjach greckich natomiast pod 28 października. Zdaniem A. I. Papadopulo-Keramevsa 24 października jest dniem śmierci Atanazego, a 28 października dniem jego pogrzebu. Wspomnienie Atanazego jest obchodzone w Kościele rosyjskim i na górze Atos 24 października, a w Kościele greckim 28 października.

</doc>
<doc id="2787108" url="https://pl.wikipedia.org/wiki?curid=2787108" title="Redakcja (zespół muzyczny)">
Redakcja (zespół muzyczny)

Redakcja – polski zespół rockowy założony w 2009 roku przez Dariusza Duszę.
Historia.
Zespół powstał w Skoczowie w październiku 2009 roku. Założył go Darek Dusza, gitarzysta i tekściarz znany m.in. ze Śmierci Klinicznej czy też Shakin` Dudi. Do zespołu dołączył wokalista Adam Antosiewicz oraz Bartek Stuchlik i Łukasz Walczak. W lipcu 2010 muzycy nagrali 19 piosenek, z których 14 trafiło na debiutancki album "Horrroskop". W czerwcu 2012 r. zespół przygotował nową płytę "Cyfrowe Średniowiecze". W styczniu 2016 roku muzycy wydali kolejną płytę zatytułowaną "Polskie Piekło". 
W 2018 r. po dwuletniej przerwie spowodowanej kontuzją ręki Duszy, zespół wznowił działalność w nowym składzie. W nowym składzie znalazł się drugi gitarzysta Adam Kotzian, perkusista Michał Spis i grający na basie Piotr Magnucki 

</doc>
<doc id="2787110" url="https://pl.wikipedia.org/wiki?curid=2787110" title="Ostry Groń">
Ostry Groń

Ostry Groń (643 m) – wzgórze w zachodniej części Pasma Pewelskiego w Beskidzie Makowskim. Wraz z wzgórzami Łyska, Barutka i Jasna Górka, tworzy drugi, niższy ciąg wzniesień Pasma Pewelskiego. Swoimi północno-zachodnimi stokami opad on do Kotliny Żywieckiej, zaś od głównego ciągu wzniesień Pasma Pewelskiego oddzielony jest doliną potoku Pewlica. Ostry Groń znajduje się w środku, pomiędzy Jasną Górka i Barutką. 
W północno-zachodnim kierunku spływa ze stoków Ostrego Gronia potok Kaniowiec uchodzący do Łękawki. Wzgórze jest w większości zalesione i znajduje się w obrębie miejscowości Rychwałdek w województwie śląskim.

</doc>
<doc id="2787112" url="https://pl.wikipedia.org/wiki?curid=2787112" title="Exilichthys">
Exilichthys



</doc>
<doc id="2787115" url="https://pl.wikipedia.org/wiki?curid=2787115" title="Åke Andersson">
Åke Andersson

Åke Andersson (ur. 22 kwietnia 1917 w Göteborgu, zm. 20 lipca 1983 tamże) – szwedzki piłkarz grający na pozycji napastnika.
Kariera klubowa.
Karierę piłkarską Åke Andersson rozpoczął w GAIS w 1935. W 1938 spadł z GAIS do drugiej ligi. W 1939 przeszedł do AIK Fotboll. Ostatnim klubem w jego karierze był Rålambshovs IF do którego przeszedł w 1946.
Kariera reprezentacyjna.
W reprezentacji Szwecji Andersson zadebiutował 3 października 1937 w przegranym 1-2 meczu Pucharu Nordyckiego z Danią.
W 1938 József Nagy, ówczesny selekcjoner reprezentacji Szwecji powołał Anderssona na mistrzostwa świata. Na mundialu we Francji wystąpił w meczu o trzecie miejsce z Brazylią.
Ostatni raz w reprezentacji wystąpił 19 października 1941 w przegranym 1-2 towarzyskim meczu z Danią. W latach 1937–1941 wystąpił w reprezentacji w 12 meczach, w których zdobył dwie bramki.

</doc>
<doc id="2787116" url="https://pl.wikipedia.org/wiki?curid=2787116" title="Joseph Mercieca">
Joseph Mercieca

Joseph Mercieca (ur. 11 listopada 1928 w Victorii, zm. 21 marca 2016 w Żejtun) – maltański duchowny rzymskokatolicki, biskup pomocniczy Malty w latach 1974–1976, arcybiskup metropolita Malty w latach 1976–2006.
Życiorys.
Święcenia kapłańskie otrzymał 8 marca 1952.
Episkopat.
20 lipca 1974 papież Paweł VI mianował go biskupem pomocniczym Malty ze stolicą tytularną "Gemellae in Numidia". Sakry biskupiej udzielił mu 29 września 1974 ówczesny ordynariusz - abp Mikiel Gonzi.
29 listopada 1976 został arcybiskupem Malty. Na emeryturę przeszedł 2 grudnia 2006, a jego następcą został abp Paul Cremona.

</doc>
<doc id="2787119" url="https://pl.wikipedia.org/wiki?curid=2787119" title="Doug Livingstone">
Doug Livingstone

Dugald "Doug" Livingstone (ur. 25 lutego 1898 w Alexandrii, zm. 15 stycznia 1981 w Marlow) – szkocki piłkarz grający na pozycji obrońcy, a następnie trener.
Kariera piłkarska.
Swoją karierę piłkarską Livingstone rozpoczął w Celtiku, w którym zadebiutował w 1917 roku. W 1919 roku wywalczył z nim mistrzostwo Szkocji. W Celticu grał do 1921 roku.
W 1921 roku Livingstone przeszedł do Evertonu. W 1926 roku odszedł do Plymouth Argyle. Z kolei w 1927 roku wrócił do Szkocji i został zawodnikiem Aberdeen. Występował w nim do 1930 roku. W latach 1930-1933 był graczem Tranmere Rovers, w którym zakończył swoją karierę.
Kariera trenerska.
Po zakończeniu kariery piłkarskiej Livingstone został trenerem. Prowadził takie kluby jak: Sparta Rotterdam, Newcastle United, Fulham i Chesterfield. W 1955 roku zdobył z Newcastle Puchar Anglii.
W latach 1951-1953 Livingstone był selekcjonerem reprezentacji Irlandii, a w latach 1953-1954 - reprezentacji Belgii. Tę drugą poprowadził w 1954 roku na mistrzostwach świata w Szwajcarii. Belgia zremisowała na nich 4:4 z Anglią i przegrała 1:4 z Włochami.

</doc>
<doc id="2787123" url="https://pl.wikipedia.org/wiki?curid=2787123" title="Olle Källgren">
Olle Källgren

Olle Källgren (ur. 7 września 1907, zm. 13 kwietnia 1983) – szwedzki piłkarz, grający podczas na pozycji obrońcy.
Kariera klubowa.
Całą karierę piłkarską Olle Källgren występował w Sandvikens IF. Z Sandvikens zajął najwyższe w jego historii trzecie miejsce w Allsvenskan w 1936.
Kariera reprezentacyjna.
W reprezentacji Szwecji Källgren zadebiutował 24 września 1933 w przegranym 0-1 meczu Pucharu Nordyckiego z Norwegią.
W 1938 József Nagy, ówczesny selekcjoner reprezentacji Szwecji powołał Perssona na mistrzostwa świata. Na mundialu we Francji wystąpił tylko w meczu o trzecie miejsce z Brazylią. 
Ostatni raz w reprezentacji wystąpił 14 czerwca 1939 w przegranym 0-1 meczu w Turnieju 50-lecia DBU z Norwegią. W latach 1933-1938 wystąpił w reprezentacji w 13 meczach.

</doc>
<doc id="2787125" url="https://pl.wikipedia.org/wiki?curid=2787125" title="Łukasz Łaskawiec">
Łukasz Łaskawiec

Łukasz „Łoker” Łaskawiec (ur. 26 stycznia 1990 roku w Dąbrowie Górniczej) – polski zawodnik rajdowy startujący na quadzie. Jako drugi Polak w historii stanął na podium Rajdu Dakar. Dokonał tego podczas swojego debiutu w tej imprezie, w 2011 roku.
Życiorys.
Łukasz Łaskawiec na quadzie jeździ od 14 roku życia. Dotąd trzykrotnie wywalczył tytuł Mistrza Europy w rajdach Baja (2010, 2011, 2012). Podczas debiutu w Rajdzie Dakar w 2011 roku, jako drugi Polak w historii tej imprezy, ukończył ją na podium. W sezonie 2012 jest liderem Pucharu Świata FIA Cross Country oraz Mistrzostw Polski Enduro.
Osiągnięcia sportowe.
Tytuły i inne wyniki w generalnych klasyfikacjach po każdym sezonie rajdowym:

</doc>
<doc id="2787128" url="https://pl.wikipedia.org/wiki?curid=2787128" title="Adolph Freiherr von La Valette-St. George">
Adolph Freiherr von La Valette-St. George



</doc>
<doc id="2787129" url="https://pl.wikipedia.org/wiki?curid=2787129" title="Harry Andersson">
Harry Andersson

Harry Andersson (ur. 7 marca 1913 w Norrköping, zm. 6 czerwca 1996 tamże) – szwedzki piłkarz grający na pozycji napastnika.
Kariera klubowa.
Podczas kariery piłkarskiej Harry Andersson występował w Sleipnerze Norrköping. Ze Sleipnerem zdobył jedyne w jego historii mistrzostwo Szwecji w 1938. Rok wcześniej zdobył wicemistrzostwo.
Kariera reprezentacyjna.
W reprezentacji Szwecji 12 czerwca 1938 w wygranym 8:0 meczu ćwierćfinałowym mistrzostw świata z Kubą. W meczu tym popisał się hat-trickiem. Na mundialu we Francji wystąpił jeszcze w dwóch meczach:półfinale z Węgrami i meczu o trzecie miejsce z Brazylią, który był jego ostatnim w reprezentacji.

</doc>
<doc id="2787134" url="https://pl.wikipedia.org/wiki?curid=2787134" title="Curt Bergsten">
Curt Bergsten

Curt Bergsten (ur. 24 czerwca 1912, zm. 21 lipca 1987) – szwedzki piłkarz, grający podczas na pozycji napastnika.
Kariera klubowa.
Podczas kariery piłkarskiej Curt Bergsten występował w Landskrona BoIS. Z Landskroną zdobył jedyne w jej historii wicemistrzostwo Szwecji w 1938.
Kariera reprezentacyjna.
W reprezentacji Szwecji Bergsten zadebiutował 16 czerwca 1935 w wygranym 3-1 meczu Pucharu Nordyckiego z Danią. Ostatni raz w reprezentacji wystąpił 10 czerwca 1938 w zremisowanym 3-3 towarzyskim meczu z Łotwą.
Kilka dni później József Nagy, ówczesny selekcjoner reprezentacji Szwecji powołał Bergstena na mistrzostwa świata, na których był rezerwowym. W latach 1935–1938 wystąpił w reprezentacji w 6 meczach, w których strzelił bramkę.

</doc>
<doc id="2787140" url="https://pl.wikipedia.org/wiki?curid=2787140" title="Ivar Eriksson">
Ivar Eriksson

Ivar Eriksson (ur. 25 grudnia 1909, zm. 12 kwietnia 1997) – szwedzki piłkarz, grający podczas na pozycji obrońcy.
Kariera klubowa.
Całą karierę piłkarską Ivar Eriksson występował w Sandvikens IF. Z Sandvikens zajął najwyższe w jego historii trzecie miejsce w Allsvenskan w 1936.
Kariera reprezentacyjna.
W reprezentacji Szwecji Eriksson zadebiutował 21 listopada 1937 w przegranym 0-5 meczu eliminacji mistrzostw świata z Niemcami.
W 1938 József Nagy, ówczesny selekcjoner reprezentacji Szwecji powołał Erikssona na mistrzostwa świata. Na mundialu we Francji wystąpił w trzech meczach: ćwierćfinale z Kubą, półfinale z Węgrami i meczu o trzecie miejsce z Brazylią, który był jego ostatnim występem w reprezentacji. W latach 1937-1938 wystąpił w reprezentacji w 4 meczach.

</doc>
<doc id="2787141" url="https://pl.wikipedia.org/wiki?curid=2787141" title="Cotzumalguapa">
Cotzumalguapa



</doc>
<doc id="2787143" url="https://pl.wikipedia.org/wiki?curid=2787143" title="Agnieszka Pawełkiewicz">
Agnieszka Pawełkiewicz

Agnieszka Pawełkiewicz (ur. 1990) – polska aktorka. Absolwentka Akademii Teatralnej w Warszawie.

</doc>
<doc id="2787147" url="https://pl.wikipedia.org/wiki?curid=2787147" title="Mleczaj pomarszczony">
Mleczaj pomarszczony

Mleczaj pomarszczony ("Lactarius pterosporus" Romagn.) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podała Alina Skirgiełło w 1998 r. Synonimy naukowe:
Morfologia.
Średnica 4–8(10) cm, początkowo wypukły, potem przeważnie płaski z niewielką wklęsłością na środku, w której często występuje stożkowaty garbek. Jest pomarszczony. Brzeg podwinięty tylko u młodych okazów, potem rozprostowuje się. W stanie suchym powierzchnia sucha, matowa, nieco aksamitna, miejscami jednak gładka. W stanie wilgotnym nieco śluzowaty. Barwa jasnoochrowa, ochrowobrązowa, rudobrązowa.
Dość gęste, czasami przy trzonie rozwidlone, przyrośnięto-zbiegające. Początkowo mają barwę ochrową z łososiowym odcieniem, później stają się rudoochrowe. Na ostrzach czasami występują grudki stwardniałego mleczka.
Wysokość 5–7 cm, grubość 0,5–1 cm, kształt walcowaty, jednakowo gruby na całej długości. Początkowo jest pełny, później komorowaty. Powierzchnia gładka, lub delikatnie oszroniona, barwy cielistej lub szarorudawej. W dotkniętych miejscach zmienia barwę na brudnobrązową.
Biały, ale po uszkodzeniu po jakimś czasie zmienia barwę na różowo-liliową, karminową, w końcu ceglastą. U starszych, niemających już mleczka okazów smak jest łągodny, ale niemiły, podobny do nafty.
Wydziela się obficie. Jest białe, na powietrzu nie zmienia barwy, ale podczas wysychania na miąższu staje się różowe lub czerwonawe. Początkowo jest łagodne w smaku, szybko jednak staje się piekące.
Wysyp zarodników ochrowy. Zarodniki mniej więcej kuliste, o rozmiarach 7–8,5 × 7–8 μm. Pokryte są pojedynczymi brodawkami połączonymi kilkoma wstęgowatymi łącznikami. Podstawki mają rozmiar 36–45 × 9–10 μm. Nielicznie na ostrzu blaszek występują cheilocystydy o rozmiarach 50–60 × 6–7 μm.
Występowanie i siedlisko.
Występuje w Europie, Korei i Japonii. W Polsce jest dość rzadki.
Rośnie w lasach liściastych, głównie pod bukami, dębami i grabami. Owocniki wytwarza od sierpnia do października.
Gatunki podobne.
Mleczaj ostry ("Lactarius acris") ma gładki kapelusz i wyrasta również w lasach bukowych.

</doc>
<doc id="2787150" url="https://pl.wikipedia.org/wiki?curid=2787150" title="Luigi Capuana">
Luigi Capuana

Luigi Capuana (ur. 28 maja 1839 w Mineo, zm. 29 listopada 1915 w Katanii) – włoski poeta i pisarz, tworzący także w dialekcie sycylijskim, krytyk literacki, jeden z głównych teoretyków weryzmu w literaturze, wykładowca akademicki.
Życiorys.
Był synem właściciela ziemskiego. Edukację na poziomie podstawowym odebrał w domu od nauczycieli prywatnych, następnie był uczniem szkoły z internatem w Bronte. W 1857 podjął studia prawnicze na Uniwersytecie w Katanii, jednak z powodu braku zainteresowania przedmiotem studiów i zaangażowania politycznego w 1860 porzucił uczelnię. W tym samym roku zaciągnął się do oddziałów Garibaldiego, z entuzjazmem popierając ideę budowy unitarnego państwa włoskiego. W 1864 opuścił Sycylię i osiedlił się we Florencji, gdzie zaczął brać udział w miejscowym życiu kulturalnym, tam nawiązał znajomość z Giovannim Vergą, która po 1870 przerodziła się w wieloletnią korespondencję i miała znaczący wpływ na twórczość obydwu pisarzy. W 1866 został zatrudniony jako krytyk teatralny w piśmie "La Nazione".
Z powodu złego stanu zdrowia w 1866 Capuana musiał powrócić do rodzinnego Mineo, a następnie, zmuszony złą sytuacją finansową po śmierci ojca, podjął pracę w miejscowej administracji lokalnej. Uzyskał nawet urząd burmistrza Mineo; równolegle na własną rękę uzupełniał swoje wykształcenie m.in. o lekturę tekstów Hegla. Od 1877 współpracował z dziennikiem „Il Corriere della Sera”, regularnie wyjeżdżał do Rzymu i Mediolanu. W latach 1882–1883 był redaktorem naczelnym pisma „Fanfulla della Domenica” ukazującego się w Rzymie. Następnie powrócił do Mineo, by na kolejną kadencję zostać ponownie burmistrzem.
Dzięki obszernemu dorobkowi literackiemu (recenzje, eseje, artykuły krytyczne i literaturoznawcze, opowiadania) uzyskał prawo ubiegania się o pracę wykładowcy akademickiego. W 1890 uzyskał posadę wykładowcy literatury włoskiej w żeńskiej Wyższej Szkole Pedagogicznej w Rzymie. W 1908 przeniósł się na Uniwersytet w Katanii, gdzie został kierownikiem katedry leksykografii i stylistyki. Po sześciu latach uzyskał prawo do emerytury profesorskiej; rok później zmarł wskutek zapalenia płuc.
Życie prywatne.
Capuana przeżył niemal dwadzieścia lat w nieformalnym związku ze służącą Beppą Sansone, którą poznał w Mineo już jako burmistrz miasta. Romans ten zakończył się małżeństwem kobiety z innym mężczyzną, którego wskazał jej sam Capuana, pragnąc pozbyć się kochanki. Drugą wieloletnią partnerką pisarza była znacznie młodsza od niego Adelaida Bernardini, z którą związał się przed 1902, zaś w 1908 ożenił.
Twórczość.
Teoretyk weryzmu.
Luigi Capuana zalicza się do najważniejszych teoretyków włoskiego weryzmu, obok krytyka Francesco de Sanctisa. Swój pogląd na rolę i kształt powieści Capuana wyłożył w przedmowie do zbioru swoich esejów "Współczesny teatr włoski" z 1872. Stwierdził w niej, że rozwój gatunków literackich, jako odzwierciedlenie stale rozwijającej się ludzkiej myśli, to dialektyczny proces charakteryzujący się wyraźną logiką wewnętrzną – każdy gatunek osiąga swój szczytowy moment rozwoju, następnie jest wypierany przez inny, który lepiej oddaje umysłowość epoki. Dlatego zdaniem Capuany w dziedzinie dramatu ludzkość nie jest w stanie stworzyć już niczego doskonalszego niż osiągnięcia współczesnych twórców francuskich. Miejsce dramatu zajmie powieść realistyczna, stawiająca sobie za cel oddanie w złożony i precyzyjny sposób całego życia w czasach współczesnych autorowi. Capuana twierdził, że poza "Narzeczonymi" Alessandra Manzoniego w literaturze włoskiej nie powstała dotąd żadna prawdziwa powieść.
Dalsze rozważania nad istotą nowoczesnej powieści Capuana zawarł w eseju poświęconym powieści Emila Zoli "Kartka miłości". W tekście tym stwierdził, że znakiem czasu w odniesieniu do literatury jest przenikanie elementów analizy naukowej do fikcji literackiej. Postulował, by sztuka łączyła się z nauką, nie tracąc typowych dla siebie cech: wyobraźni i uczucia twórczego. Capuana uważał także, że literatura nie może pozostawać w służbie jakiejkolwiek ideologii. Z kolei proces twórczy nowoczesnego pisarza-naturalisty (werysty) Capuana scharakteryzował w eseju ze zbioru "Studia nad literaturą współczesną". Teoretyk stwierdził, że zadaniem autora jest jedynie wykreowanie sytuacji wyjściowej powieści, następnie zaś nie może on w żaden sposób ingerować w akcję utworu, pozwalając, by każda postać rozwijała się w naturalny dla siebie sposób. Tym samym dzieło powinno być traktowane jako odrębny od twórcy byt. Postawę autora wobec swojego tekstu Capuana nazywał "doskonałą bezosobowością". W jego ocenie pierwszym pisarzem, w którego twórczości widoczna była bezosobowość autora, był Honoré de Balzac. Dalszy krok w rozwoju tego typu powieści stanowiły dzieła Gustave'a Flauberta, Emila Zoli, natomiast za szczytowy moment opisywanego procesu Capuana uznał opowiadania i powieści Giovanniego Vergi. Za doskonały przykład werystycznego utworu literackiego krytyk uznał teksty wchodzące w skład tomu opowiadań "Życie wśród pól".
Pisarz.
Pierwsze utwory literackie Capuana napisał jeszcze jako student prawa, zajął się wówczas poezją w języku sycylijskim. Planował również stworzenie utworów dramatycznych, jednak projektów tych nie zrealizował. Przez wiele lat zajmował się następnie krytyką literacką i publicystyką o tejże tematyce, zarzucając tworzenie własnych utworów aż do 1877.
Pierwszy tom opowiadań Capuany, "Profile kobiece" (oryg. "Profile di donne") został wydany w 1877. Bohaterkami tekstów, które weszły w skład tomu, są kobiety z wyższych sfer, wzorowane na postaciach z utworów Alexandre'a Dumasa syna oraz z wczesnych opowiadań Giovanniego Vergi. Kolejne utwory Capuany reprezentowały już poetykę naturalistyczną i wyraźny był w nim wpływ dzieł Emila Zoli. Jemu zresztą włoski pisarz zadedykował swoją pierwszą powieść, wydaną w 1879 "Hiacyntę". Podobny charakter miała kolejna powieść "Zapach" z 1890.
Capuana opublikował również około 300 opowiadań, pisanych dla różnych czasopism, nierzadko z pobudek czysto ekonomicznych, zwłaszcza w ostatnich latach życia twórcy, gdy jego sytuacja materialna ponownie stała się trudna. Tematami opowiadań Capuany były tragiczne historie miłości i związków międzyludzkich, stale powracają w nich postacie bohaterek, które z trudnych do zrozumienia dla nich samych pobudek (uzasadnianych często, w myśl teorii naturalistycznej, względami fizjologicznymi) wchodzą w konflikt z tradycyjną moralnością, wywołując cierpienie własne i bliskich osób. Znaczące miejsce w dorobku pisarza zajmują także opowiadania o tematyce sycylijskiej, obrazujące życie na wsi w rodzinnym regionie autora, w znacznym stopniu naśladujące dzieła Giovanniego Vergi o analogicznej problematyce. Capuana wielokrotnie wprowadzał do swoich utworów postacie jawnie kopiujące bohaterów utworów Vergi, jednak nie potrafił nadać swoim tekstom podobnej głębi psychologicznej i uniwersalnego wydźwięku. Jedynie w niektórych utworach pisarz z powodzeniem przedstawiał typowe dla współczesnej mu Sycylii stosunki społeczne, np. deklasację szlachty związaną z powolnym upadkiem feudalizmu. Za najlepsze opowiadania Capuany Krzysztof Żaboklicki uważa wydane w 1892 "Kumostwo" oraz "Brata Mrówkę" z 1887.
Na początku XX w. Capuana zaczął rozczarowywać się co do weryzmu i naturalizmu (pojęcia te traktował jako synonimy) i opublikował tom opowiadań zatytułowany "Dekameronik", w którym zawarł teksty obce dotychczasowej poetyce. Nie zerwał jednak całkowicie z dotychczasowym stylem pisania i w 1901 wydał zawierającą werystyczne elementy powieść "Margrabia di Roccaverdina", nad którą pracował przez dwadzieścia lat. Był to jednak ostatni tekst prozatorski Capuany o znacznej wartości. Kolejne tomy opowiadań sycylijskich, pisane w celach zarobkowych, krytyka literacka uznała za słabe. W 1907 pisarz wydał powieść "Rezygnacja" – pozbawione większych literackich ambicji studium postaci literata, który przez wiele lat usiłował odnieść sukces, by ostatecznie przekonać się o własnym braku talentu. W ostatnich latach życia Capuana tworzył głównie osadzone w sycylijskim środowisku baśnie i opowiadania dla dzieci, jak również teatralne adaptacje własnych starszych tekstów, w dialekcie rodzinnej wyspy. Te ostatnie utwory były na Sycylii bardzo dobrze przyjmowane i w latach 1911–1921 zostały wydane w tomie "Sycylijski teatr dialektalny". Z tekstów przeznaczonych dla dzieci szczególne miejsce w twórczości Capuany zajmuje przeznaczony dla młodzieży "Król Niedbaluch" z 1905, baśń świadcząca o przyjęciu przez niego w podeszłym wieku skrajnie konserwatywnych poglądów (utwór jest apologią nacjonalistycznej dyktatury).

</doc>
<doc id="2787151" url="https://pl.wikipedia.org/wiki?curid=2787151" title="Oscar Hiljemark">
Oscar Hiljemark

Oscar Carl Niclas Hiljemark (ur. 28 czerwca 1992 w Gislaved) – szwedzki piłkarz występujący na pozycji pomocnika.
Kariera klubowa.
Hiljemark treningi rozpoczął w zespole Gislaveds IS. W 2008 roku przeszedł do juniorów klubu IF Elfsborg. W 2010 roku został włączony do jego pierwszej drużyny, grającej w Allsvenskan. W tej lidze zadebiutował 26 września 2010 roku w zremisowanym 2:2 pojedynku z Brommapojkarną. W debiutanckim sezonie 2010 w Allsvenskan zagrał cztery razy. 27 czerwca 2011 roku w wygranym 2:1 spotkaniu z Syrianska FC strzelił pierwszego gola w lidze. W sezonie 2011 w Allsvenskan rozegrał 29 spotkań i zdobył 3 bramki. Łącznie w pierwszej lidze szwedzkiej wystąpił w 61 meczach, strzelając w nich 5 goli.
4 stycznia 2013 roku podpisał kontrakt z PSV Eindhoven. W lipcu 2015 podpisał czteroletni kontrakt z US Palermo. Zimą 2017 wypożyczony do Genoi, pół roku później został wykupiony przez ten klub. W sierpniu 2017 roku wypożyczony do Panathinaikosu, we wrześniu 2019 trafił do Dinama Moskwa. W 2020 roku przeszedł do Aalborg BK. W czerwcu 2021 roku, z powodu długiej kontuzji, postanowił zakończyć karierę piłkarską.
Kariera reprezentacyjna.
W reprezentacji Szwecji Hiljemark zadebiutował 18 stycznia 2012 roku w wygranym 2:0 towarzyskim meczu z Bahrajnem, w którym strzelił także gola. Występował na Euro 2016 oraz na Mistrzostwach Świata w 2018. Łącznie w reprezentacji Szwecji rozegrał 28 spotkań, strzelając w nich 2 gole.
Kariera trenerska.
Po zakończeniu kariery piłkarskiej, od czerwca 2021 roku został asystentem trenera w Aalborgu.

</doc>
<doc id="2787155" url="https://pl.wikipedia.org/wiki?curid=2787155" title="Knut Hansson">
Knut Hansson

Knut Hansson (ur. 9 maja 1911, zm. 10 lutego 1990) – szwedzki piłkarz, grający podczas na pozycji napastnika.
Kariera klubowa.
Podczas kariery piłkarskiej Knut Hansson występował w Landskrona BoIS i IS Halmia. Z Landskroną zdobył jedyne w jej historii wicemistrzostwo Szwecji w 1938.
Kariera reprezentacyjna.
W reprezentacji Szwecji Hansson zadebiutował 29 czerwca 1933 w wygranym 2-0 meczu eliminacji mistrzostw świata 1934 z Litwą. Był to udany debiut, gdyż Hansson zdobył obie bramki. W 1938 József Nagy, ówczesny selekcjoner reprezentacji Szwecji powołał Hanssona na mistrzostwa świata, na których był rezerwowym. Ostatni raz w reprezentacji wystąpił 2 października 1938 w przegranym 2-3 meczu Pucharu Nordyckiego z Norwegią.
W latach 1933–1938 wystąpił w reprezentacji w 7 meczach, w których strzelił 6 bramek.

</doc>
<doc id="2787156" url="https://pl.wikipedia.org/wiki?curid=2787156" title="Niklas Hult">
Niklas Hult

Niklas Hult (ur. 13 lutego 1990 w Värnamo) – szwedzki piłkarz występujący na pozycji pomocnika. Zawodnik klubu IF Elfsborg.
Kariera klubowa.
Hult treningi rozpoczął w zespole IFK Värnamo. W 2008 roku został włączony do jego pierwszej drużyny, grającej w trzeciej lidze. W sezonie 2008 rozegrał tam 20 spotkań. W 2009 roku przeszedł do drużyny IF Elfsborg z Allsvenskan. W lidze tej zadebiutował 1 maja 2009 roku w zremisowanym 1:1 pojedynku z Brommapojkarną. W debiutanckim sezonie 2009 w lidze zagrał jeden raz. 26 września 2010 roku w zremisowanym 2:2 spotkaniu z Brommapojkarną strzelił pierwszego gola w Allsvenskan. W sezonie 2010 rozegrał 9 ligowych spotkań i zdobył jedną bramkę. W sezonie 2011 w lidze wystąpił natomiast 28 razy i strzelił 6 goli. W 2012 roku wywalczył mistrzostwo Szwecji, a w 2014 roku zdobył Puchar Szwecji.
Latem 2014 roku Hult przeszedł do OGC Nice. Po dwóch latach gry w nim odszedł do Panathinaikosu. W styczniu 2018 roku złożył wniosek o rozwiązanie kontraktu z powodu zaległości w wypłacaniu wynagrodzenia przez klub. Ostatecznie po negocjacjach zawodnik uzyskał zgodę na odejście z klubu w zamian za wycofanie wniosku i 31 stycznia 2018 roku za 200 tysięcy Euro trafił do AEK Ateny. W pierwszym sezonie ze swoim nowym klubem świętował zdobycie mistrzowskiego tytułu.
Kariera reprezentacyjna.
W reprezentacji Szwecji Hult zadebiutował 18 stycznia 2012 roku w wygranym 2:0 towarzyskim meczu z Bahrajnem.

</doc>
<doc id="2787158" url="https://pl.wikipedia.org/wiki?curid=2787158" title="Jimmy Melfort">
Jimmy Melfort

Jimmy Melfort (ur. 28 grudnia 1978) – francuski lekkoatleta, sprinter.
Odpadł w eliminacjach na 200 metrów podczas halowych mistrzostw Europy (2002). Na tym samym dystansie dotarł do półfinału halowych mistrzostw świata (2004). Srebrny medalista igrzysk śródziemnomorskich w sztafecie 4 x 100 metrów (2005).
Wielokrotny medalista mistrzostw Francji.
W 2012 został przyłapany na stosowaniu niedozwolonych środków dopingujących – otrzymał karę 3 miesięcy dyskwalifikacji (28 sierpnia 2012–27 listopada 2012).
Jest mężem i trenerem skoczkini wzwyż Mélanie Skotnik.

</doc>
<doc id="2787159" url="https://pl.wikipedia.org/wiki?curid=2787159" title="Mleczaj śluzowaty">
Mleczaj śluzowaty

Mleczaj śluzowaty ("Lactarius blennius" (Fr.) Fr.) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1815 r. Elias Fries nadając mu nazwę "Agaricus biennius". Obecną, uznaną przez Index Fungorum nazwę nadał mu ten sam autor, w 1838 r. przenosząc go do rodzaju "Lactarius". Niektóre synonimy łacińskie:.
Nazwę polską podali Barbara Gumińska i Władysław Wojewoda w 1983 R., wcześniej w polskim piśmiennictwie mykologicznym gatunek ten opisywany był też jako mleczaj lepki. 
Morfologia.
Średnica 5-20 cm, wcześnie lejkowaty, o brzegu podwiniętym i na ogół powyginanym, starszy również płatowaty lub grubo karbowany. Brzeg długo podwinięty i zazwyczaj nie rozprostowujący się do końca. Jest jednolicie oliwkowoszary do szarozielonego i tylko niekiedy wyraźnie, koliście pręgowany; młody – silnie oślizgły – starszy zwykle suchy i błyszczący.
Dosyć gęste, czasami rozwidlone, wąskie i zwężone zarówno na brzegu, jak i przy trzonie. Występują międzyblaszki. Początkowo blaszki są białe, później stają się słomkowe, w końcu jasnoochrowe. Podczas wilgotnej pogody łzawią. Po uciśnięciu zmieniają barwę na oliwkowobrązową. U starszych okazów ostrze blaszek staje się oliwkoworudo cętkowane.
Wysokość 3-8 cm, grubość 1-2,5 cm, cylindryczny lub zwężający się ku podstawie, początkowo pełny, później watowaty lub pusty. Podczas suchej pogody powierzchnia błyszcząca, podczas mokrej lepka. Jest jaśniejszy od kapelusza. U starszych okazów trzon pokryty jest na całej długości płytkimi jamkami.
Gruby i twardy. Jest biały, tylko pod skórką kapelusza ma słaby oliwkowy odcień. U starszych okazów brązowieje. Smak ostry, brak wyraźnego zapachu.
Wydziela się obficie, jest białe lub wodnistobiałe. Nie zmienia barwy. W smaku bardzo piekące.
Wysyp zarodników jasnokremowy ze słabym cielistoróżowym odcieniem. Zarodniki owalne, o rozmiarach 7,5–8,5 × 6–7 μm. Powierzchnia siateczkowata z drobnymi brodawkami. Podstawki o rozmiarach 30–45 × 9–10,5 μm. Licznie występują cheilocystydy i pleurocystydy. Mają rozmiary 50–75 × 5–7 μm. 
Występowanie i siedlisko.
Stanowiska tego gatunku opisano głównie w Europie, niewątpliwie jednak występuje również na obszarach Azji. W Polsce jest pospolity. Jest jednym z najczęściej występujących mleczajów. Notowany jest na całym obszarze kraju, zarówno na niżu, jak i w górach. W Tatrach znaleziono go na wysokości 1400 m n.p.m..
Rośnie na ziemi w różnego typu lasach, zarówno liściastych, jak iglastych. Preferuje tereny o dużej wilgotności, porosłe mchami. Związany jest z brzozami, bukami, lipami.
Grzyb mikoryzowy. Jest niejadalny.
Gatunki podobne.
Mleczaj lśniący ("Lactarius glutinopalens") rośnie pod jodłami, przeważnie na glebach wapiennych. Ma jeszcze bardziej oślizgły, równomiernie jasnoszary kapelusz, a także bardziej piekące, białe mleczko. Pod brzozami wyrasta mleczaj szaroplamisty ("Lactarius vietus"), który ma kapelusz bardziej fioletowoszary, również oślizgły, a mleczko bardziej piekące, białe, w miarę wysychania szarozieleniejące.

</doc>
<doc id="2787161" url="https://pl.wikipedia.org/wiki?curid=2787161" title="Everything All the Time">
Everything All the Time

Everything All the Time – debiutancki album zespołu Band of Horses, wydany 21 marca 2006 przez wytwórnię Sub Pop Records.

</doc>
<doc id="2787162" url="https://pl.wikipedia.org/wiki?curid=2787162" title="Viktor Claesson">
Viktor Claesson

Viktor Claesson (ur. 2 stycznia 1992 w Värnamo) – szwedzki piłkarz występujący na pozycji pomocnika. 
Kariera klubowa.
Claesson treningi rozpoczął w zespole IFK Värnamo. W 2009 roku został włączony do jego pierwszej drużyny, grającej w trzeciej lidze. W 2010 roku awansował z zespołem do drugiej ligi. W 2012 roku przeszedł do drużyny IF Elfsborg z Allsvenskan. W lidze tej zadebiutował 31 marca 2012 roku w wygranym 2:1 pojedynku z Djurgårdens IF. 12 kwietnia 2012 roku w wygranym 2:0 spotkaniu z IFK Norrköping strzelił pierwszego gola w Allsvenskan. W 2012 roku zdobył wraz z klubem mistrzostwo Szwecji, a w 2014 puchar kraju. W styczniu 2017 roku przeszedł do FK Krasnodar. 30 marca 2022 roku został zawodnikiem FC København. W Superligaen zadebiutował 3 kwietnia 2022 roku w wygranym 1:0 spotkaniu z Aalborg BK, w którym zdobył również pierwszego gola w barwach zespołu z Kopenhagi.
Kariera reprezentacyjna.
W reprezentacji Szwecji Claesson zadebiutował 18 stycznia 2012 roku w wygranym 2:0 towarzyskim meczu z Bahrajnem. Pierwszą bramkę w reprezentacji zdobył 5 dni później w spotkaniu z Katarem (5:0). W 2018 wystąpił na Mistrzostwach Świata, a w 2021 został powołany na Euro 2020.

</doc>
<doc id="2787165" url="https://pl.wikipedia.org/wiki?curid=2787165" title="Mleczajowiec zieleniejący">
Mleczajowiec zieleniejący

Mleczajowiec zieleniejący ("Lactifluus glaucescens" (Crossl.) Verbeken) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactifluus, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1900 r. Charles Crossland nadając mu nazwę "Lactarius glaucescens". Obecną, uznaną przez Index Fungorum nazwę nadał mu A.T. Verbeken w 2012 r.
Synonimy: 
Nazwę polską mleczaj zieleniejący podała Alina Skirgiełło w 1998 r. Po przeniesieniu do rodzaju "Lactifluus" nazwa polska stała się niespójna z nazwą naukową. W 2021 r. Komisja ds. Polskiego Nazewnictwa Grzybów Polskiego Towarzystwa Mykologicznego, uznając przeniesienie do rodzaju "Lactifluus", zarekomendowała używanie nazwy „mleczajowiec zieleniejący”.
Morfologia.
Lejkowaty, z podwiniętym brzegiem, czysto biały, gładki; starszy jasnobrązowy, w ciemniejsze plamy o średnicy 10–20 cm średnicy.
Jasnokremowe, stare nieco nakrapiane; wąskie, grube i rzadkie; przy trzonie rozwidlone.
Biały; krótki i gruby.
Twardy i jędrny; na języku natychmiast mocno piekący, z białym mleczkiem oddzielonym od miąższu, przebarwiającym się na zielono i o dosyć łagodnym smaku.
Wypływa obficie. Jest białe i nie zmienia barwy, ale podczas wysychania twardnieje i staje się szarozielonkawe. Zaschnięte pod działaniem KOH zmienia barwę na intensywnie pomarańczową.
Wysyp zarodników niemal biały. Zarodniki krótko elipsoidalne, o rozmiarach 7–8 × 5–6 μm. Na powierzchni posiadają drobne brodaweczki brodawki połączone siateczką o dużych i przeważnie niepełnych oczkach. Podstawki mają rozmiar 30–40 × 7–8 μm. Wrzecionowate cystydy mają rozmiar 30–60 × 6–9 μm i występują dość licznie, pleurocystydy rzadziej. 
Występowanie i siedlisko.
Występuje głównie w Europie i Azji. W Ameryce Północnej podano jego występowanie tylko w prowincji Quebec w Kanadzie. W Polsce jego rozprzestrzenienie i częstość występowania nie są dokładnie znane. W piśmiennictwie mykologicznym do 2003 r. wymieniony na 5 stanowiskach.
Rozwija się na ziemi, w lasach liściastych pod grabem, leszczyną, bukiem i dębem. Owocniki pojawiają się od sierpnia do października.
Gatunki podobne.
Mleczajowiec chrząstka ("Lactifluus vellereus") ma jedwabisto – wełniasty kapelusz i mleczko białe, nie przebarwiające się, zaś mleczajowiec biel ("Lactifluus piperatus") – mleczko szybko wysychające, również szarozielone.

</doc>
<doc id="2787166" url="https://pl.wikipedia.org/wiki?curid=2787166" title="4 Kadrowa Brygada Strzelców">
4 Kadrowa Brygada Strzelców



</doc>
<doc id="2787167" url="https://pl.wikipedia.org/wiki?curid=2787167" title="NP GK Rostów nad Donem">
NP GK Rostów nad Donem



</doc>
<doc id="2787173" url="https://pl.wikipedia.org/wiki?curid=2787173" title="Ad Bax">
Ad Bax

Adriaan Bax ("Ad Bax") (ur. 14 czerwca 1956 w Zevenbergen) – holenderski biofizyk.
Życiorys.
Studiował na Uniwersytecie Technicznym w Delfcie, gdzie w 1978 roku uzyskał tytuł inżyniera, a w 1981 stopień doktora fizyki stosowanej. W latach 1982–1983 odbywał staż podoktorski w Colorado State University. Od 1983 roku pracuje w National Institutes of Health, gdzie od 1991 roku kieruje sekcją zajmującą się wykorzystaniem spektroskopii NMR w biofizyce (Section on Biophysical NMR Spectroscopy).
W swoich badaniach szeroko wykorzystuje techniki NMR. W 1990 roku jako pierwszy opisał tzw. "triple resonance experiments", pozwalający na przypisanie sygnałów występujących na wielowymiarowym widmie NMR dużej cząsteczki białka

</doc>
<doc id="2787175" url="https://pl.wikipedia.org/wiki?curid=2787175" title="Mleczaj żółtofioletowy">
Mleczaj żółtofioletowy

Mleczaj żółtofioletowy ("Lactarius repraesentaneus" Britzelm.) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Lactarius, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podali Barbara Gumińska i Władysław Wojewoda w 1983 r. Niektóre synonimy naukowe:
Morfologia.
O średnicy do 15 cm, początkowo wypukły, potem rozpostarty, na koniec wklęsły. Powierzchnia matowa, pokryta krótkimi i gęstymi włoskami, w stanie wilgotnym gładka i nieco błyszcząca, o barwie od jasnożółtej do jasnoochrowej, czasami z odcieniem miodowym lub pomarańczowym, słabo pręgowana. Brzeg podwinięty i kosmaty, gdyż pokryty jest ciemniejszymi i dłuższymi włoskami.
Dość gęste, z międzyblaszkami, przyrośnięto-zbiegające, przy trzonie czasami rozwidlone, kremowe z ochrowym odcieniem. Po uszkodzeniu powstają na nich brudnoliliowe plamy.
Jasnosłomkowy, cylindryczny lub nieco rozszerzony, do 15 cm długości, na szczycie plamisty, z ciemnymi wodnistymi jamkami; staje się pusty.
Żółtawobiały, twardy i jędrny, o przyjemnym zapachu korzeni przyprawowych. Początkowo jest bez smaku, po pewnym czasie gorzkawy.
Dość obfite, białe lub wodnistobiałe. Od razu oddzielone od grzyba pozostaje białe, ale w kontakcie z miąższem zmienia barwę na fioletową. W pierwszym momencie ma łagodny lub trochę gorzki smak, wkrótce jednak staje się gorzkawe, ale nie piekące.
Wysyp zarodników kremowy. Zarodniki owalne o rozmiarach 9–11 × 6,5–9 μm. Na powierzchni posiadają dość duże brodawki połączone regularną siateczką. Podstawki mają rozmiar 60–70 × 8–11 μm. Wąskowrzecionowate pleurocystydy mają rozmiar 60–90 × 6–12 μm. Występują także podobne, ale mniejsze cheilocystydy.
Mleczaj dołkowany ("Lactarius scrobiculatus") również ma podobną barwę i dołkowany trzon, ale odróżnia się owłosieniem brzegu kapelusza, a przede wszystkim tym, że jego białe mleczko przebarwia się na cytrynowożółto i jest silnie piekące.
Występowanie i siedlisko.
Mleczaj żółtofioletowy jest dość częsty na półkuli północnej. Występuje w zasięgu występowania świerka i brzozy zarówno w nizinnych lasach, jak i w górach. W Polsce do 2020 r. podano 9 stanowisk. Znajduje się na "Czerwonej liście roślin i grzybów Polski". Ma status E – zagrożony wyginięciem. Znajduje się na listach gatunków zagrożonych także w Danii, Niemczech, Litwie, Słowacji, Czechach.
W latach 1995–2004 i ponownie od roku 2014 objęty ochroną częściową bez możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Naziemny grzyb mykoryzowy. Rozwija się w lasach liściastych i iglastych, głównie pod świerkami i brzozami na glebach ubogich w wapń, przede wszystkim w górach (do 2000 m n.p.m.) i w północnej Europie.

</doc>
<doc id="2787177" url="https://pl.wikipedia.org/wiki?curid=2787177" title="Erik Friberg">
Erik Friberg

Erik Friberg (ur. 10 lutego 1986 w Lindome) – szwedzki piłkarz występujący na pozycji pomocnika. Zawodnik klubu BK Häcken.
Kariera klubowa.
Friberg karierę rozpoczynał w 2005 roku w trzecioligowym zespole Västra Frölunda IF. W 2007 roku przeszedł do drugoligowego BK Häcken. W 2008 roku awansował z nim do Allsvenskan. W lidze tej zadebiutował 4 kwietnia 2009 roku w przegranym 0:1 pojedynku z Malmö FF. 16 lipca 2009 roku w wygranym 2:0 spotkaniu z Hammarby IF strzelił pierwszego gola w Allsvenskan. Graczem Häcken był przez cztery sezony.
W 2011 roku Friberg podpisał kontrakt z amerykańskim Seattle Sounders FC. W MLS pierwszy raz wystąpił 16 marca 2011 roku w przegranym 0:1 meczu z Los Angeles Galaxy. 24 czerwca 2011 roku w wygranym 4:2 pojedynku z New York Red Bulls zdobył pierwszą bramkę w MLS. W Seattle spędził sezon 2011.
W 2012 roku Friberg wrócił do Szwecji, gdzie został graczem klubu Malmö FF, występującego w Allsvenskan. Zadebiutował tam 2 kwietnia 2012 roku w zremisowanym 0:0 meczu z Gefle IF. W sezonie 2014/2015 był piłkarzem Bologny. W 2015 grał też w Esbjerg fB, a następnie wrócił do Seattle Sounders. W 2017 wrócił do BK Häcken.
Kariera reprezentacyjna.
W reprezentacji Szwecji Friberg zadebiutował 18 stycznia 2012 roku w wygranym 2:0 towarzyskim meczu z Bahrajnem.

</doc>
<doc id="2787179" url="https://pl.wikipedia.org/wiki?curid=2787179" title="Żyworódka Daigremonta">
Żyworódka Daigremonta

Żyworódka Daigremonta, kalanchoe Daigremonta ("Kalanchoe daigremontiana") – gatunek rośliny z rodziny gruboszowatych. Pochodzi z tropikalnych obszarów Madagaskaru. Jest jedną z kilku gatunków żyworódek uprawianych jako rośliny pokojowe. Wszystkie części rośliny są trujące.
Morfologia.
Rośliny osiągają około 1,5 m wysokości. Wykształcają na krawędziach wyrośniętych liści rozmnóżki z korzeniami.

</doc>
<doc id="2787186" url="https://pl.wikipedia.org/wiki?curid=2787186" title="Gołąbek brudny">
Gołąbek brudny

Gołąbek brudny ("Russula illota" Romagn.) – gatunek grzybów z rodziny gołąbkowatych ("Russulaceae").
Systematyka i nazewnictwo.
Pozycja w klasyfikacji według Index Fungorum: "Russula, Russulaceae, Russulales, Incertae sedis, Agaricomycetes, Agaricomycotina, Basidiomycota, Fungi".
Synonim nazwy naukowej: "Russula laurocerasi" var. "illota" (Romagn.) R. Heim 1957
Nazwę polską podała Alina Skirgiełło w 1991 r.
Morfologia.
Średnica 5-16 cm, za młodu kulisty o płowej barwie, później spłaszczony i nieco wklęsły, o barwie rdzawo-żółto-brązowej z rdzawymi plamami. W stanie wilgotnym jest śluzowaty, silnie lepki i szarofioletowy, w stanie suchym bardzo plamisty. Brzeg ostry i cienki, skórki nie da się oddzielić od miąższu
Średnio gęste; niektóre są nieco rozwidlone, czasami przy trzonie występują anastomozy. Początkowo są białawe, później nieco rdzaw, w końcu brudnobrązowe lub brązowofioletowe. Na ich ostrzach znajdują się pojedyncze punkciki brązowej barwy.
Wysokość 4-10, grubość 1-3,7 cm, kształt cylindryczny, często zwężony u podstawy. Początkowo jest pełny, później komorowaty. Powierzchnia początkowo biała z drobnymi brązowymi punkcikami (dostrzegalnymi przez lupę), później żółtobrązowa lub brudnobrązowa.
Elastyczny, biały lub biało cytrynowy, O zapachu gorzkich migdałów
Jasnokremowy. Zarodniki brodawkowato-kolczaste, o rozmiarach 7-8,5 × 6-7 μm. 
Występowanie.
Występuje głównie w południowej i zachodniej Europie, gdzie rośnie w lasach liściastych (pod bukami) oraz w lasach iglastych. W Polsce nie występuje.
Grzyb niejadalny.
Gatunki podobne.
"Russula lurocerasi" pachnie także gorzkimi migdałami, nie ma jednak punktowanych ostrzy blaszek, a barwą kapelusza przypomina gołąbka śmierdzącego ("Russula foetens"). Blaszki po roztarciu pachną niemiło.

</doc>
<doc id="2787187" url="https://pl.wikipedia.org/wiki?curid=2787187" title="Martha Hyer">
Martha Hyer

Martha Hyer (ur. 10 sierpnia 1924 w Fort Worth w stanie Teksas, zm. 31 maja 2014 w Santa Fe w stanie Nowy Meksyk) – amerykańska aktorka nominowana do Oscara za drugoplanową rolę w filmie "Długi tydzień w Parkman" (1958; reż. Vincente Minnelli).

</doc>
<doc id="2787191" url="https://pl.wikipedia.org/wiki?curid=2787191" title="Wapiński">
Wapiński



</doc>
<doc id="2787192" url="https://pl.wikipedia.org/wiki?curid=2787192" title="Etiopia na Letnich Igrzyskach Paraolimpijskich 2012">
Etiopia na Letnich Igrzyskach Paraolimpijskich 2012

Etiopię na Letnich Igrzyskach Paraolimpijskich 2012 w Londynie reprezentowało 4 zawodników. 
Był to szósty start reprezentacji Etiopii na Letnich igrzyskach paraolimpijskich.
Kadra.
Lekkoatletyka.
Mężczyźni
Kobiety

</doc>
<doc id="2787194" url="https://pl.wikipedia.org/wiki?curid=2787194" title="Nabil Maâloul">
Nabil Maâloul

Nabil Maâloul (ur. 25 lipca 1962 w Tunisie) – tunezyjski piłkarz występujący na pozycji pomocnika. Trener piłkarski.
Kariera klubowa.
Maâloul karierę rozpoczynał w 1981 roku w zespole ES Tunis. Przez osiem lat gry dla tego klubu, zdobył z nim cztery mistrzostwa Tunezji (1982, 1985, 1988, 1989) oraz dwa Puchary Tunezji (1986, 1989). W sezonie 1987/1988 z 14 golami na koncie został natomiast królem strzelców Championnat la Ligue Professionnelle 1. W 1989 roku przeszedł do niemieckiego Hannoveru 96, grającego w 2. Bundeslidze. W lidze tej zadebiutował 6 sierpnia 1989 roku w wygranym 2:0 pojedynku z Alemannią Akwizgran. Przez dwa lata w barwach Hannoveru rozegrał 28 spotkań i zdobył dwie bramki.
W 1991 roku Maâloul wrócił do ES Tunis. W 1993 roku wygrał z nim Arabską Ligę Mistrzów, a także wywalczył mistrzostwo Tunezji oraz Superpuchar Tunezji. W 1994 roku wraz z zespołem ponownie zdobył mistrzostwo Tunezji. Wygrał z nim też Afrykańską Ligę Mistrzów.
W 1994 roku Maâloul odszedł do CA Bizertin. Spędził tam rok, a 1995 roku przeniósł się do zespołu Club Africain. W 1996 roku wywalczył z nim mistrzostwo Tunezji, w 1997 roku Arabską Ligę Mistrzów, a 1998 roku Puchar Tunezji. W 1999 roku wraz z klubem dotarł też do finału Afrykańskiego Pucharu Zdobywców Pucharów.
W 1999 roku Maâloul został graczem saudyjskiego klubu Al-Ahli Dżudda. W 2000 roku wywalczył z nim wicemistrzostwo Arabii Saudyjskiej. W tym samym roku zakończył karierę.
Kariera reprezentacyjna.
W latach 1982-1994 w reprezentacji Tunezji Maâloul rozegrał 64 spotkania i zdobył 8 bramek. W 1988 roku wziął udział w Letnich Igrzyskach Olimpijskich, które piłkarze Tunezji zakończyli na fazie grupowej.

</doc>
<doc id="2787200" url="https://pl.wikipedia.org/wiki?curid=2787200" title="LUKK Ełk">
LUKK Ełk

LUKK Ełk – ludowy uczniowski klub kolarski z siedzibą w Ełku. Działający przez wiele lat przy ełckim PRIM-ie. Obecnie w klubie trenują dziewczęta i chłopcy w wieku 12–17 lat.
Historia.
Pierwszym kierownikiem sekcji kolarskiej przy Przedsiębiorstwie Robót Instalacyjno-Montażowych w Ełku po II wojnie światowej został Konstanty Gajewski. Trenerami klubu byli kolejno: Emil Sawicki, Waldemar Grygo, Dieter Kleinschmidt. Wciąż aktywnym trenerem jest Waldemar Grygo, który pełni tę funkcję od 1973 roku. W latach 1958–1963 zawodnikiem i trenerem w klubie był Wojciech Walkiewicz, wieloletni prezes PZKol., obecnie Europejskiej Unii Kolarskiej. W 1981 karierę w klubie rozpoczął najbardziej znany wychowanek, późniejszy zwycięzca Tour de Pologne – Cezary Zamana. Wśród najbardziej utytułowanych zawodników klubu znajdują się Jan Wiejak, Marek Zawistowski, Artur Ziółkowski, Tomasz Bukowski (Mistrzostwa Polski MTB 1993, Krynica Zdrój). W Ełku trzykrotnie odbyły się Mistrzostwa Polski w kolarstwie przełajowym w latach 1998, 2005 i 2012.

</doc>
<doc id="2787201" url="https://pl.wikipedia.org/wiki?curid=2787201" title="Ruan Claasen">
Ruan Claasen

Ruan Michael Claasen (ur. 26 marca 1990) – południowoafrykański lekkoatleta, skoczek wzwyż.
Srebrny medalista mistrzostw Afryki juniorów (2009).
W 2012 znalazł się w składzie RPA na mistrzostwa Afryki, jednak został przyłapany na stosowaniu niedozwolonych środków dopingujących i otrzymał karę 6 miesięcy dyskwalifikacji (do 12 grudnia 2012).
Wielokrotny medalista mistrzostw kraju, w tym złoto w 2012.

</doc>
<doc id="2787202" url="https://pl.wikipedia.org/wiki?curid=2787202" title="Karl Joseph Alter">
Karl Joseph Alter

Karl Joseph Alter (ur. 18 sierpnia 1885 w Toledo, Ohio, zm. 23 sierpnia 1977 w Cincinnati, Ohio) – amerykański duchowny rzymskokatolicki, arcybiskup metropolita Cincinnati w latach 1950-1969.
Życiorys.
Urodził się jako Karl Joseph Alter w Toledo (Ohio) jako syn Johna P. Altera, producenta cygar i sprzedawcy alkoholi oraz Elizabeth Kuttner. Uczęszczał do St. John's College (szkoła średnia) w Toledo i St. Mary's Seminary w Cleveland, zanim został wyświęcony na kapłana 4 czerwca 1910 r. w nowo utworzonej diecezji Toledo. Po 2 krótkich misjach parafialnych w Ohio, służył diecezji Toledo przez ponad 15 lat jako pierwszy dyrektor organizacji charytatywnych katolickich, stopniowo łącząc różne organizacje charytatywne w ujednolicony system, jednocześnie zapewniając im zatwierdzone, współczesne metody i standardy pracy opiekuńczej. W roku 1929 uzyskał doktorat z socjologii i został wykładowcą na Katolickim Uniwersytecie Ameryki, a w tym samym roku został mianowany dyrektorem Krajowej Szkoły Służby Socjalnej w Waszyngtonie, która była sponsorowana przez Narodową Katolicką Konferencję Opieki Społecznej. Karl Alter przez większą część życia związany był ze swym rodzinnym miastem Toledo.
17 kwietnia 1931 r. papież Pius XI mianował go ordynariuszem Toledo. Sakry udzielił mu metropolita Cincinnati John Timothy McNicholas OP. Był pierwszym w historii diecezji biskupem pochodzącym z jej terenów. 14 czerwca 1950 r. został następcą swego konsekratora w Cincinnati. Podczas swych prawie 20-letnich rządów na terenie archidiecezji powstało wiele kościołów, szkół i klasztorów. Odrestaurowana została również archikatedra. Brał udział we wszystkich sesjach Soboru watykańskiego II, a wcześniej był członkiem Centralnej Komisji Przygotowawczej. Na emeryturę przeszedł 19 lipca 1969 r. Zmarł w wieku 92 lat. Jedna ze szkół średnich w Dayton została nazwana jego imieniem.

</doc>
<doc id="2787212" url="https://pl.wikipedia.org/wiki?curid=2787212" title="Martin Wierstra">
Martin Wierstra

Martin Wierstra (ur. 29 maja 1928 w Amsterdamie - zm. 23 października 1985 tamże) – holenderski kolarz torowy, srebrny medalista mistrzostw świata.
Kariera.
Największy sukces w karierze Martin Wierstra osiągnął w 1960 roku, kiedy zdobył srebrny medal w wyścigu ze startu zatrzymanego zawodowców podczas mistrzostw świata w Lipsku. W zawodach tych wyprzedził go jedynie Hiszpan Guillermo Timoner,a trzecie miejsce zajął kolejny Holender Norbert Koch. Był to jedyny medal wywalczony przez Wierstrę na międzynarodowej imprezie tej rangi. W tej samej konkurencji zdobył cztery medale na mistrzostwach Holandii, w tym złote w 1957, 1960 i 1961 roku. Nigdy nie wystartował na igrzyskach olimpijskich.

</doc>
<doc id="2787217" url="https://pl.wikipedia.org/wiki?curid=2787217" title="Norbert Koch">
Norbert Koch

Longinus Johannes Norbert Koch (ur. 22 marca 1932 w Utrechcie, zm. 7 grudnia 2010 Nieuwegein) – holenderski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Norbert Koch osiągnął w 1959 roku, kiedy zdobył brązowy medal w wyścigu ze startu zatrzymanego zawodowców podczas mistrzostw świata w Amsterdamie. W zawodach tych wyprzedzili go jedynie Hiszpan Guillermo Timoner oraz Szwajcar Walter Bucher. Wynik ten Koch powtórzył na rozgrywanych rok później mistrzostwach świata w Lipsku, tym razem przegrywając tylko z Timonerem i swym rodakiem Martinem Wierstrą. Kilkakrotnie zdobywał medale torowych mistrzostw kraju, w tym trzy złote. Startował również w wyścigach szosowych, wygrywając między innymi kryteria w Goudzie w 1952 roku, Gorredijk w 1953 roku oraz w Tilburgu w 1956 roku. Nigdy nie wystartował na igrzyskach olimpijskich.

</doc>
<doc id="2787218" url="https://pl.wikipedia.org/wiki?curid=2787218" title="Fort Jefferson">
Fort Jefferson

Fort Jefferson – przybrzeżna, niedokończona, opuszczona twierdza w Hrabstwie Monroe na Florydzie. Obszar niemunicypalny zajmujący teren Key Garden, wyspy należącej do Florida Keys, leżącej wewnątrz Parku Narodowego Dry Tortugas.
Największy murowany budynek na półkuli zachodniej, składa się z ponad 16 milionów cegieł.
Historia.
Pięć lat po podpisaniu Traktatu Florydy, na mocy którego Hiszpania sprzedała Florydę Stanom Zjednoczonym, US Navy poszukiwało sposobu na powstrzymanie piractwa na Karaibach.
Pod koniec grudnia 1824 i początku stycznia 1825, Komandor David Porter kontrolował wyspy Dry Tortugas w poszukiwaniu terenu dla stacji marynarki wojennej. Rozczarowany tym, co widział, powiadomił sekretarza marynarki, że Dry Tortugas są niezdatne do jakichkolwiek działań okrętów. Poinformował, że składają się one z małych piaszczystych wysp, wystających niewiele ponad powierzchnię oceanu, niemających dostępu do świeżej wody. Uznał, że wyspy te prawdopodobnie nie są wystarczająco solidne, aby umieścić fortyfikacje.
Chociaż Komandor Porter uznał Dry Tortugas za niezdatne dla marynarki, inni politycy w rządzie USA byli zdania, że wyspy są dobrą lokalizacją dla latarni morskiej, obsługującej statki w obrębie okolicznych raf i małych wysepek.
Mała wyspa o nazwie Bush Key, później przemianowana na Key Garden, została wybrana jako miejsce dla nowej latarni morskiej, nazwanej później Garden Key Light. Budowę rozpoczęto w 1825 roku i ukończono w 1826 r. Latarnia została zbudowana z bielonej z zewnątrz cegły i miała 65 stóp (19,8 m.) wysokości. Obok latarni wybudowano również mały, biały dom dla latarnika.
W maju 1829 roku, Komandor John Rodgers zatrzymał się na Dry Tortugas w celu wyznaczenia miejsca zakotwiczania statków. W przeciwieństwie do komandora Portera, Rogers był zadowolony z tego, co znalazł. Jego raport opisywał obszar składający się z 11 małych wysepek, okolicznych raf oraz piaszczystych ławic, tworzących naturalne falochrony. Opisał zewnętrzną i wewnętrzną zatokę, jako wystarczające do zapewnienia bezpiecznego kotwiczenia we wszystkich porach roku, jak i wystarczająco dużą, aby pozwolić na stacjonowanie dużej liczby statków.
Ponadto wewnętrzny port oferował odpowiedniej głębokości wody dla statków liniowych. Komandor Rogers zaopiniował bezwzględną konieczność przystosowania obszaru dla marynarki, twierdząc, że jeśli wroga flota zajmie Dry Tortugas, Stany Zjednoczone i żegluga w obrębie Zatoki Meksykańskiej będzie w śmiertelnym niebezpieczeństwie i ufortyfikowanie przez USA wysp Dry Tortugas da możliwość bezpiecznego korzystania z zatoki w przyszłości.
Seria badań technicznych i biurokratycznych przeszkód spowodowała opóźnienie budowy Fortu Jefferson (nazwany tak na cześć trzeciego prezydenta Thomasa Jeffersona) na 17 lat.
Budowę na Key Garden rozpoczęto w 1846 roku, prace przerwano w 1875. Fort został zaprojektowany tak, że istniejąca Garden Key Light i dom latarnika zostały zawarte w obrębie murach fortu. Latarnia morska w dalszym ciągu miała pełnić istotną funkcję w prowadzeniu statków przez wody w obrębie Wysp Dry Tortugas aż do 1876 roku, kiedy to zbudowano działającą na prąd, lekką metalową latarnię na szczycie sąsiedniej ściany twierdzy. Oryginalną ceglaną wieżę latarni rozebrano w 1877 roku.
Projekt.
Projekt zakładał budowę trzykondygnacyjnej, sześciościennej budowli. Dwie ściany mają 325 stóp (99,06 m.), pozostałe cztery boki mają wymiary 477 stóp (145.39 m.). Ściany spotykały się narożnymi basztami, które miały umożliwić prowadzenie ostrzału. Ciężkie działa zamontowane były w ścianach w ciągu otwartych kazamatów i skierowane na zewnątrz w kierunku morza przez duże otwory strzelnicze. Fort Jefferson został zaprojektowany aby być maksymalnie odpornym na ataki i jednocześnie być w stanie zniszczyć wszystkie statki wroga na tyle lekkomyślne, aby dostać się w zasięg potężnych dział.
Pomieszczenia mieszkalne dla żołnierzy i oficerów, magazyny prochu oraz inne obiekty wymagane do utrzymania fortu znajdować się miały na wewnętrznym placu.
Do budowy fortu armia zatrudniła cywilnych robotników mechaników, stolarzy, kowali, murarzy, wykorzystała też pracę więźniów i niewolników. Od 1863 roku, w czasie Wojny secesyjnej, liczba żołnierzy skazanych i osadzonych w Fort Jefferson wzrosła tak znacznie, że niewolnicy nie byli już potrzebni.
W szczycie wojskowej świetności Fort Jefferson liczył 1.729 żołnierzy. Wraz z ich rodzinami i personelem, liczba ta wzrosła do blisko 2000 osób.
W celu wsparcia zaopatrzenia w świeżą wodę, w murach twierdzy wprowadzono innowacyjny system kanałów i zbiorników. W serii podziemnych komór miała się zbierać woda deszczowa zebrana z dachu. W wypełnionych piaskiem kolumnach, umieszczonych w regularnych odstępach w ścianach wewnętrznych fortu, sięgających od dachu do fundamentów zbierała się woda, która była następnie filtrowana i przechowywana. System ten nie był jednak nigdy używany w praktyce, ponieważ ogromna masa ścian zewnętrznych powodowała ich osiadanie i spowodowało to pęknięcia zbiorników, pozwalając morskiej wodzie zanieczyszczać świeżą.
Użytkowanie lata 60. XIX wieku – lata 30. XX w..
Fort pozostawał w rękach Unii podczas całej wojny domowej. Wraz z jej końcem w 1865 roku, ludność fortu spadła do 1013, składając się z 486 żołnierzy i cywilów i 527 więźniów. Zdecydowana większość więźniów w Fort Jefferson była szeregowcami osadzonymi za dezercja, w przypadku więźniów cywilnych najczęstszym przestępstwem był rabunek.
Wyjątek stanowił transport czterech specjalnych więźniów w lipcu 1865 roku. Byli to doktor Samuel Mudd, Edmund Spangler, Samuel Arnold i Michael O’Laughlen, którzy zostali skazani za spisek w zabójstwie prezydenta Abrahama Lincolna.
Budowa fortu jeszcze trwała kilka lat, ale nigdy nie został całkowicie zakończony. Do 1888 roku wojskowa przydatność Fortu Jefferson przygasła, a koszt utrzymania ze względu na skutki częstych huraganów i zniszczenia wynikające z tropikalnego klimatu, stał się zbyt wysoki.
W 1874 roku armia całkowicie opuściła fort po serii kilku huraganów i epidemii żółtej gorączki. W 1898 roku marynarka jeszcze korzystała z obiektów w czasie wojny amerykańsko-hiszpańskiej. Fort był również używany w latach 1888-1900 jako stacja kwarantanny oraz ponownie krótko podczas I wojny światowej.
Założenie Parku Narodowego.
W 1908 roku obszar został wyznaczony jako rezerwat ptaków i przeniesiony do Departamentu Rolnictwa. 4 stycznia 1935 roku prezydent Franklin Delano Roosevelt, który odwiedził teren Dry Tortugas statkiem, wyznaczył obszar jako Fort Jefferson National Monument. Był to pierwszy w historii USA teren morski objęty taką ochroną. Wpis do Krajowego Rejestru miejsc o znaczeniu historycznym fort uzyskał w dniu 10 listopada 1970 roku.
W dniu 26 października 1992 roku prezydent George Bush powołał do życia Park Narodowy Dry Tortugas.
Fort w literaturze i filmie.
W Forcie rozgrywa się akcja powieści Nevady Barr pt.: "Flashback".
Na Garden Key zostały nakręcone niektóre sceny filmu pt.: "Assault on Devil’s Island" w reżyserii Jona Cassara.

</doc>
<doc id="2787219" url="https://pl.wikipedia.org/wiki?curid=2787219" title="Lada Chernova">
Lada Chernova



</doc>
<doc id="2787220" url="https://pl.wikipedia.org/wiki?curid=2787220" title="Lada Tchernova">
Lada Tchernova



</doc>
<doc id="2787221" url="https://pl.wikipedia.org/wiki?curid=2787221" title="Hendrik Buis">
Hendrik Buis

Hendrik "Henk" Buis (ur. 1935 w Zwanenburgu) – holenderski kolarz torowy i szosowy, brązowy medalista torowych mistrzostw świata.
Kariera.
Pierwszy sukces w karierze Hendrik Buis osiągnął w 1960 roku, kiedy zdobył brązowy medal w wyścigu ze startu zatrzymanego amatorów podczas mistrzostw świata w Lipsku. W zawodach tych wyprzedzili go jedynie dwaj reprezentanci NRD: Georg Stoltze i Siegfried Wustrow. Był to jedyny medal wywalczony przez Buisa na międzynarodowej imprezie tej rangi. Startował również w wyścigach szosowych, ale bez większych sukcesów. Nigdy nie wystąpił na igrzyskach olimpijskich.

</doc>
<doc id="2787222" url="https://pl.wikipedia.org/wiki?curid=2787222" title="Zwójka (ślimak)">
Zwójka (ślimak)

Zwójka – polska nazwa dwóch osiągających duże rozmiary rodzajów ślimaków morskich: "Voluta" oraz "Busycon". Nie są one ze sobą bliżej spokrewnione (należą do innych nadrodzin).

</doc>
<doc id="2787223" url="https://pl.wikipedia.org/wiki?curid=2787223" title="Zbrodnia w Polichnie">
Zbrodnia w Polichnie

Zbrodnia w Polichnie – seria egzekucji przeprowadzonych przez okupantów niemieckich w pobliżu wsi Polichno pod Nakłem. W październiku 1939 roku członkowie paramilitarnego Selbstschutzu zamordowali tam 27 Polaków – mieszkańców Polichna i Rozwarzyna.
Początek niemieckiej okupacji.
Nakło nad Notecią zostało opanowane przez oddziały Wehrmachtu w nocy z 1 na 2 września 1939. Na terenie gminy błyskawicznie zaczęły powstawać pierwsze struktury Selbstschutzu – paramilitarnej formacji złożonej z przedstawicieli niemieckiej mniejszości narodowej zamieszkującej terytorium przedwojennej Polski. W Nakle ulokował swą siedzibę Werner Köpenick – szef struktur Selbstschutzu w powiecie wyrzyskim. Funkcję dowódcy Selbstschutzu na terenie gminy Nakło objął natomiast 33-letni Martin Rudolf Oehlmann.
Selbstschutz rychło rozpoczął masowe aresztowania Polaków. Był to element szerszej akcji eksterminacyjnej, wymierzonej w pierwszym rzędzie w polską inteligencję, którą narodowi socjaliści obarczali winą za politykę polonizacyjną prowadzoną na Pomorzu Gdańskim w okresie międzywojennym oraz traktowali jako główną przeszkodę na drodze do szybkiego i całkowitego zniemczenia regionu. Miejscowi Niemcy mogli przy okazji uregulować wiele zadawnionych sąsiedzkich sporów i porachunków, jak również korzystali z okazji do zagrabienia mienia mordowanych Polaków.
Zbrodnie Selbstschutzu w Polichnie.
Ze względu na fakt, iż miejscowi volksdeutsche bardzo chętnie zaciągali się w szeregi Selbstschutzu, na terenie powiatu wyrzyskiego powstało wiele lokalnych placówek organizacji, rozsianych po wsiach i mniejszych miejscowościach. Jedna z najaktywniejszych placówek „Samoobrony volksdeutschów” działała we wsi Polichno (ok. 7 kilometrów na południowy zachód od Nakła). Służyli w niej wyłącznie miejscowi Niemcy – w pierwszym rzędzie bracia Helmut i Willi Böelke, Erich Kowal, Erich Manthay oraz Fritz Schwanke.
Ofiarą Selbstschutzmanów padali przede wszystkim polscy rolnicy z Polichna i Rozwarzyna – nierzadko ci, którzy narazili się czymś miejscowym Niemcom w okresie poprzedzającym wybuch wojny. Aresztowanych Polaków osadzano najczęściej w prowizorycznym areszcie zorganizowanym w gmachu szkoły w Polichnie lub po prostu umieszczano w stojącej na pobliskim polu szopie. Większość więźniów po pewnym czasie rozstrzelano w lesie pod Polichnem. W okresie od 8 do 31 października 1939 bojówkarze Selbstschutzu zamordowali tam 27 Polaków, których pochowano w dwóch zbiorowych mogiłach. W gronie zamordowanych znalazło się:
Polichno było największym – po Paterku – miejscem kaźni ludności polskiej na terenie gminy Nakło.
Po wojnie ciała zamordowanych ekshumowano i pochowano na cmentarzu przy ul. Bohaterów w Nakle, gdzie spoczęły we wspólnej mogile wraz z innymi ofiarami niemieckich represji ekshumowanymi z terenów gminy Nakło.

</doc>
<doc id="2787224" url="https://pl.wikipedia.org/wiki?curid=2787224" title="Urszula Guźlecka">
Urszula Guźlecka

Urszula Guźlecka-Rogozińska (ur. 17 stycznia 1954 w Inowrocławiu) – polska dziennikarka, redaktor w Telewizji Polskiej o. w Bydgoszczy, wieloletnia prezenterka programu informacyjnego „Zbliżenia”, autorka setek reportaży i programów, głównie o tematyce kulturalnej, emitowanych na antenach lokalnych i ogólnopolskich.
Zajmuje się głównie tworzeniem reportaży na temat osób i miejsc zasłużonych dla kultury, niekiedy mało znanych. Fascynuje ją pokazywanie dziedzictwa kulturowego regionu kujawsko-pomorskiego. Wydobywa na światło dzienne zapomniane postacie literatów, malarzy, poświęcając im swój cykl telewizyjny „Portrety Twórców”. Jej reportaże mają duży wymiar humanistyczny, są zachętą do uczestnictwa w szeroko rozumianej kulturze.
W swoich programach mówi nie tylko o wielkich wydarzeniach kulturalnych, ale pokazuje też bogactwo życia w małych miejscowościach. Jej cykl telewizyjny „Skarby Prowincji” odkrywa nieznane oblicza małych miejscowości pod kątem architektury, historii, ludzi tworzących „codzienność na prowincji”. 
Urszula Guźlecka jest nie tylko dziennikarką, ale też w dużej mierze współorganizatorką wydarzeń kulturalnych, m.in. festiwalu „Muzyka w świetle księżyca” w pałacu w Lubostroniu.
Obok pracy zawodowej dużo uwagi poświęca działalności społecznej. 
Działa także na rzecz humanitarnego traktowania zwierząt. Od 1994 roku jest aktywnym członkiem Towarzystwa Pomocy Zwierzętom „Animals” w Bydgoszczy.
Entuzjastka i propagatorka Kujaw i Pomorza, działa w Towarzystwie Miłośników Miasta Bydgoszczy, któremu poświęciła wiele ze swoich materiałów.
Od wielu lat zaangażowana w akcję „Cała Polska czyta dzieciom”. Zaangażowana jest również w ratowanie zabytkowego Cmentarza Starofarnego, najstarszej nekropolii w Bydgoszczy.
Popularyzuje sprawy pomocy dla hospicjów, od lat prowadzi charytatywne koncerty, z których dochód przeznaczany jest właśnie na hospicja: im. ks. Jerzego Popiełuszki oraz Domu Sue Ryder w Bydgoszczy.
Członek „Akademii Mistrzów Mowy Polskiej”.
W maju 2013 roku przeszła na emeryturę.
Życiorys.
Ukończyła II Liceum Ogólnokształcące im. Marii Konopnickiej w Inowrocławiu oraz filologię polską na Uniwersytecie Adama Mickiewicza w Poznaniu.
Od 1977 roku dziennikarka Rozgłośni Polskiego Radia i Telewizji w Bydgoszczy. Początkowo regionalna rozgłośnia podlegała pod oddział w Gdańsku, a dziennikarze z Bydgoszczy, w tym m.in. Urszula Guźlecka i Konstanty Dombrowicz – późniejszy prezydent Miasta Bydgoszczy, byli bydgoskimi korespondentami terenowymi dla TVP Gdańsk.
W 1993 roku bydgoski ośrodek stał się samodzielnym oddziałem Telewizji Polskiej. Do tego czasu, poza codzienną działalnością w programach informacyjnych i kulturalnych, zajmowała się także m.in. komentowaniem rozgrywek polskiej ligi żużlowej, przede wszystkim klubu Polonia Bydgoszcz. Po powstaniu redakcji sportowej zajmuje się już przede wszystkim tworzeniem programów informacyjnych. Jest jedną z twarzy lokalnych wiadomości (m.in. „Dzisiaj”, a później „Zbliżenia”).
Głównie jednak poświęca się pracy w redakcji kulturalnej i rozwija swoją pasję w dziedzinie reportażu. Na jej koncie znajdują się m.in.:
W 2009 roku nagrodzona prestiżowym ogólnopolskim tytułem „Mistrza Mowy Polskiej” w IX edycji konkursu. W pokonanym polu znalazły się tak znane postacie jak Marcin Kydryński, Andrzej Person, Beata Tadla i Tomasz Zimoch. 
W IX edycji razem z Urszulą Guźlecką tytuł odebrali Iwona Schymalla (dziennikarka TVP) oraz Ignacy Gogolewski (aktor). Laureatami poprzednich edycji „Mistrza Mowy Polskiej” byli m.in. Hanka Bielicka, Gustaw Holoubek, Jeremi Przybora, Krzysztof Kolberger, Anna Dymna, Krystyna Czubówna, Wojciech Młynarski i Krzysztof Zanussi. 
Konkurs „Mistrz Mowy Polskiej” promuje osoby mówiące poprawnym i pięknym językiem polskim.
W latach 2007–2009 członek VI kadencji Komisji Etyki Telewizji Polskiej.
Wykładowca dla studentów dziennikarstwa.
Zapraszana do prowadzenia koncertów i jury, zarówno tych o charakterze kameralnym, jak i międzynarodowym.

</doc>
<doc id="2787225" url="https://pl.wikipedia.org/wiki?curid=2787225" title="Jameleddine Limam">
Jameleddine Limam

Jameleddine Limam (ur. 11 czerwca 1967 w Tunisie) – tunezyjski piłkarz występujący na pozycji pomocnika. 
Kariera klubowa.
Limam karierę rozpoczynał w 1986 roku w zespole Stade Tunisien. Grał tam przez dwa lata, a w 1988 roku wyjechał do Belgii, by grać w tamtejszym pierwszoligowcu, Standardzie Liège. W 1989 roku dotarł z nim do finału Pucharu Belgii, w którym Standard został pokonany 2:0 przez RSC Anderlecht.
W 1990 roku Limam odszedł do niemieckiego Eintrachtu Brunszwik, grającego w 2. Bundeslidze. W lidze tej zadebiutował 28 września 1990 roku w zremisowanym 0:0 spotkaniu z Rot-Weiss Essen. Przez rok w barwach Eintrachtu rozegrał 19 spotkań. W 1991 roku przeniósł się do saudyjskiego Ittihad FC, którego barwy reprezentował przez dwa kolejne lata.
W 1993 roku Limam wrócił do Stade Tunisien. Tym razem występował tam przez cztery lata. W 1997 roku przeszedł do zespołu Club Africain. W 1998 roku wywalczył z nim wicemistrzostwo Tunezji, a także Puchar Tunezji. W 1999 roku dotarł z klubem do finału Afrykańskiego Pucharu Zdobywców Pucharów. W 2000 roku ponownie zdobył z nim Puchar Tunezji.
W 2001 roku Limam ponownie przeszedł do Stade Tunisien. W 2002 roku wygrał z nim Puchar Ligi Tunezyjskiej. W tym samym roku wrócił do Club Africain. W 2003 roku dotarł z nim do finału Pucharu Tunezji. W tym samym roku zakończył karierę.
Kariera reprezentacyjna.
W reprezentacji Tunezji Limam zadebiutował w 1987 roku. W 1988 roku wziął udział w Letnich Igrzyskach Olimpijskich, które piłkarze Tunezji zakończyli na fazie grupowej. W 1994 roku został powołany do kadry na Puchar Narodów Afryki. Zagrał na nim w meczu z Zairem (1:1), a Tunezja odpadła z turniej po fazie grupowej.
W 1996 roku Limam ponownie znalazł się w drużynie na Puchar Narodów Afryki. Wystąpił na nim w przegranym 1:2 pojedynku z Ghaną. Tamten turniej Tunezja zakończyła na 2. miejscu.
W latach 1987-1998 w drużynie narodowej Limam rozegrał 54 spotkania i zdobył 4 bramki.

</doc>
<doc id="2787226" url="https://pl.wikipedia.org/wiki?curid=2787226" title="Operacja morawsko-ostrawska">
Operacja morawsko-ostrawska

Operacja morawsko-ostrawska (też: operacja ostrawska; ) – operacja wojskowa przeprowadzona przez Armię Czerwoną przeciwko Wehrmachtowi podczas II wojny światowej.
Wojska 4 Frontu Ukraińskiego działania ofensywne rozpoczęły 12 stycznia 1945 r., kiedy jako pierwsza, na terenie Słowacji, rozpoczęła natarcie 18 Armia. Następnie, 15 stycznia, działania na terenie Polski z rejonu Jasła podjęła 38 Armia. Jako ostatnia, 18 stycznia 1945 roku, do operacji zachodniokarpackiej z okolic Preszowa na Słowacji przystąpiła 1 Armia Gwardii.
Niemiecka obrona pękła. 20 stycznia wojska radzieckie zajęły Nowy Sącz, 24 – Kalwaria Zebrzydowska, 25 – Andrychów, 27 – Wadowice. 29 stycznia dowódca frontu rozkazał zatrzymać ofensywę na rubieży rzeki Białej. Na lewym skrzydle jego wojsk powstała luka, ponieważ nacierająca w górskim terenie 1 Armia Gwardii pozostała około 80 km z tyłu.
Na początku 1945 r. ruszyła ofensywa radziecka. 15 stycznia w rejonie Jasła działania rozpoczął 4 Front Ukraiński. Przez Nowy Sącz i Wadowice dotarł on do okolic Pszczyny. Niemcy zdając sobie sprawę ze znaczenia strategicznego Zagłębia Ostrawskiego przystąpili do umacniania tego odcinka frontu. Zadaniem utrzymania Moraw została obciążona 1 Armia Pancerna pod dowództwem gen. Schoernera. Wprawdzie siły niemieckie były słabsze, ale mogły wykorzystać osłaniające Ostrawę żelbetowe umocnienia obronne, które powstały jeszcze w latach 30 XX w. Także dowództwo radzieckie dokonało przegrupowania swoich sił. Przed 38 Armią gen. płk. Kiryła Moskalenki postawiono zadanie zajęcia Strumienia, a następnie kontynuowania ofensywy na Bramę Morawską. Dalej wojska radziecko-czechosłowackie miały nacierać na Ołomuniec i Pragę. Plan przewidywał dotarcie do stolicy w ciągu 45 dni.
I faza operacji.
Walki o Strumień trwały kilka dni i pochłonęły kilka tysięcy poległych żołnierzy po obu stronach. Straty radzieckie były tak duże, że 38 Armia przeszła do obrony. Front ustabilizował się na linii Pawłowice – Bąków – Brenna. Trwało to do połowy marca.
W tym czasie dowództwo radzieckie przygotowywało ponowne uderzenie na Ostrawę. Natarcie wznowiono 10 marca, lecz opór niemiecki i śnieżna pogoda hamowały impet radziecki. W ciągu tygodnia 38 Armia posunęła się o zaledwie kilka kilometrów. Tymczasem 60 Armia była już na przedpolach Raciborza. Dzięki temu Sowieci postanowili obejść umocnienia niemieckie przez Żory, Wodzisław i Tworków, i uderzyć na Ostrawę od północy.
II faza operacji.
24 marca wznowiono ofensywę. Do walki z Niemcami włączyły się 1 Czechosłowacka Samodzielna Brygada Pancerna pod dowództwem płk. Vladimira Janko oraz 1 Mieszana Dywizja Lotnicza (wyposażona w samoloty Ła-5FN i Ił-2).
Pierwszego dnia zdobyto Żory. Następnie zajęto też Świerklany, Szeroką, Jastrzębie, Marklowice i Połomię. Główne natarcie Sowietów i Czechosłowaków kierowało się na Wodzisław Śląski. W dniach 25 i 26 marca trwała bitwa o miasto, które po ciężkich walkach zdobyto 26 marca. Do 31 marca brygada zniszczyła 14 czołgów niemieckich.
Dopiero 2 kwietnia oddziały radzieckie i czechosłowackie przekroczyły Odrę na południe od Wodzisławia. Mimo to opór niemiecki narastał. Hitlerowcy ściągali nawet dodatkowe jednostki z głębi Protektoratu Czech i Moraw i Dolnego Śląska, byle utrzymać Bramę Morawską i Zagłębie Ostrawskie. Generał lejtnant Becker miał powiedzieć do swoich żołnierzy: „Ziemia morawsko-ostrawska to w chwili obecnej 35 proc. całego naszego przemysłu. Jeśli oddacie Morawską Ostrawę – oddacie Niemcy”. W połowie kwietnia Wehrmacht zdołał jeszcze kontratakować na południe od Wodzisławia, ale determinacja wojsk niemieckich nie wystarczyła jednak w konfrontacji z przeważającymi siłami radzieckimi. 22 kwietnia zdobyto Opawę, przy czym miasto zostało w dużej mierze zburzone. Kolejne, trzydniowe walki toczono o Hrabyně. W ciężkiej batalii o tę niewielką miejscowość zginęło 280 żołnierzy sowieckich. 30 kwietnia uderzono na Ostrawę. Walki toczono aż do wieczora. Największy opór stawiali Niemcy w dzielnicy Zábřeh. Poległo tu 177 żołnierzy radzieckich. Koncentryczne uderzenie na miasto zakończyło się jednak powodzeniem. Spokój mąciły tylko pojedyncze wystąpienia zbrojne faszystów ubranych po cywilnemu. Operacja ostrawska zakończyła się dopiero 5 maja, a więc na kilka dni przed kapitulacją III Rzeszy. W trakcie walk poległo 20 tys. żołnierzy radzieckich i 1 tys. czechosłowackich. Operację uznaje się za jedną z największych w ostatnim roku II wojny światowej. 

</doc>
<doc id="2787232" url="https://pl.wikipedia.org/wiki?curid=2787232" title="Spacer w Andaluzji">
Spacer w Andaluzji

Spacer w Andaluzji lub Maja i mężczyźni w pelerynach (hiszp. "El paseo por Andalucía" lub "La maja y los embozados") – obraz olejny hiszpańskiego malarza Francisca Goi.
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776–1778, a większość prac ukończył latem 1777 roku. Oprócz "Spaceru w Andaluzji" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Pijący", "Tańce w San Antonio de la Florida", "Latawiec", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Szkic do tego kartonu o wymiarach 39 x 29 cm znajduje się w prywatnej kolekcji.
Analiza.
Goya przedstawił scenkę rodzajową o ludowym charakterze. Jak wskazuje tytuł ccena rozgrywa się w Andaluzji na otoczonej drzewami drodze poza miastem. Po lewej stronie widać fragment muru. Przedstawione postaci to hiszpańscy "majos" i "majas" – osoby z niższych warstw społecznych, które charakteryzował m.in. oryginalny kolorowy strój. Młoda kobieta nakłania jednego z mężczyzn do dalszej drogi. Jej towarzysz ma na sobie strój typowy dla torreadora z Grenady i tak jak pozostali ma przy sobie długą szablę. Inny mężczyzna skrywając twarz za peleryną złowrogo przygląda się parze, być może jest zazdrosny o wybranka dziewczyny. Siedzący nieopodal kobiety i mężczyźni czekają na rozwój wydarzeń.
Goya namalował stroje przedstawionych postaci z wiernością i dbałością o szegóły. Uwagę przykuwa zwłaszcza kolorowy strój kobiety, oraz hafty na pończochach mężczyzn. Mężczyźni noszą tradycyjne kapelusze i pelerynę, którą zakrywają twarz. Ten zapewniający anonimowość sposób ubierania był szeroko rozpowrzechniony w czasach Goi. Ze względów bezpieczeństwa Karol III próbował zabronić takiego ubioru. Jego zakaz został bardzo źle przyjęty przez społeczeństwo (uznano go za zamach na hiszpańskie tradycje) i w 1766 roku wywołał bunt mieszczan.
Sugerowano, że pierwowzorem kobiety z obrazu mogła być muza Goi księżna de Alba, gdyż znane były jej romanse z dwoma sławnymi torreadorami. W rzeczywistości Goya poznał księżną dopiero 11 lat po namalowaniu tego obrazu.
Podobne sceny, których tematem są miłość i zazdrość pojawią się później w zbiorze rycin Goi zatytułowanym "Kaprysy".
Historia obrazu.
Pierwszy gobelin na jego podstawie tego projektu utkano już w 1777 roku, a następne dwa kolejno w latach 1795 i 1800. Około 1856-1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787234" url="https://pl.wikipedia.org/wiki?curid=2787234" title="Pierwszy chiński lotniskowiec">
Pierwszy chiński lotniskowiec



</doc>
<doc id="2787237" url="https://pl.wikipedia.org/wiki?curid=2787237" title="Siegfried Köhler">
Siegfried Köhler

Siegfried Köhler (ur. 6 października 1935 w Forst) – niemiecki kolarz torowy reprezentujący NRD, srebrny medalista olimpijski oraz brązowy medalista mistrzostw świata.
Kariera.
Największe sukcesy w karierze Siegfried Köhler osiągnął w 1960 roku, kiedy zdobył dwa medale na międzynarodowych imprezach. Najpierw zdobył brązowy medal w indywidualnym wyścigu na dochodzenie podczas mistrzostw świata w Lipsku, gdzie wyprzedzili go jedynie Francuz Marcel Delattre oraz Holender Henk Nijdam. Parę miesięcy później wspólnie z Peterem Gröningiem, Manfredem Klieme i Berndem Barlebenem zdobył srebrny medal w drużynie na igrzyskach olimpijskich w Rzymie. Cztery lata wcześniej wystąpił na igrzyskach olimpijskich w Melbourne, gdzie wraz z kolegami z reprezentacji odpadł w eliminacjach rywalizacji drużynowej. Ponadto Köhler łącznie 15 razy zdobywał złote medale torowych mistrzostw kraju.

</doc>
<doc id="2787240" url="https://pl.wikipedia.org/wiki?curid=2787240" title="SA105">
SA105



</doc>
<doc id="2787243" url="https://pl.wikipedia.org/wiki?curid=2787243" title="Avione Allgood">
Avione Allgood

Avione Allgood (ur. 14 grudnia 1993) – amerykańska lekkoatletka specjalizująca się w rzucie oszczepem. 
Odpadła w eliminacjach mistrzostw świata juniorów w Moncton (2010). W 2011 zwyciężyła w mistrzostwach panamerykańskich juniorów oraz była dziesiąta podczas igrzysk państw obu Ameryk. Medalistka mistrzostw NCAA.
Rekord życiowy: 58,81 (15 maja 2016, Fort Worth).

</doc>
<doc id="2787246" url="https://pl.wikipedia.org/wiki?curid=2787246" title="Borucz">
Borucz

Borucz (805 m), zwany też Ostrym Wierchem – szczyt w Grupie Lipowskiego Wierchu i Romanki w Beskidzie Żywieckim. Wznosi się w bocznym, północno-zachodnim grzbiecie Redykalnego Wierchu, który poprzez Prusów, Borucz i Palenicę ciągnie się do doliny Soły w Węgierskiej Górce. Grzbiet ten oddziela dolinę Soły od doliny jej dopływu – potoku Żabniczanka.
Południowo-zachodnie, opadające do doliny Soły stoki Borucza (miejscowość Milówka) są niemal całkowicie zalesione, natomiast na grzbiecie dawniej znajdowała się hala Borucz. Jeszcze obecnie istnieją tutaj szałasy. Na północno-wschodnich, opadających do doliny Żabnianki stokach Borucza, wysoko wspinają się pola uprawne miejscowości Żabnica. Obecnie na stokach tych i na hali Borucz urządza się narciarski tor zjazdowy.
Przez wierzchołek i grzbiet Borucza prowadzi szlak turystyczny.

</doc>
<doc id="2787249" url="https://pl.wikipedia.org/wiki?curid=2787249" title="AZS Politechnika Radomska">
AZS Politechnika Radomska



</doc>
<doc id="2787250" url="https://pl.wikipedia.org/wiki?curid=2787250" title="Kościół Zielonoświątkowy „Bóg jest Miłością”">
Kościół Zielonoświątkowy „Bóg jest Miłością”

Kościół Zielonoświątkowy „Bóg jest Miłością” (port. "Igreja Pentecostal Deus é Amor", IPDA) – jest brazylijskim kościołem ewangelicznym o charakterze zielonoświątkowym.
Został założony w 1962 roku w São Paulo, przez misjonarza . Według spisu powszechnego w 2010 roku liczył 845 383 członków w 17 584 kościołach w całej Brazylii. Jest dziewiątym co do wielkości protestanckim i czwartym zielonoświątkowym kościołem w tym kraju. Poza Brazylią, obecny jest w 137 krajach.
Kościół posiada bardzo surowy regulamin dotyczący życia społecznego.
W 2004 roku IPDA otworzyło – zbór w São Paulo zdolny pomieścić 60 tys. osób. 

</doc>
<doc id="2787251" url="https://pl.wikipedia.org/wiki?curid=2787251" title="Cmentarz wojenny nr 216 – Sierakowice">
Cmentarz wojenny nr 216 – Sierakowice

Cmentarz wojenny nr 216 – Sierakowice – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie na terenie jego okręgu VIII Brzesko.
Nekropolia znajduje się w północno-wschodniej części Łukanowic, około 500 metrów na wschód od Sierakowic, przysiółka Mikołajowic, kiedyś samodzielnej wsi. Cmentarz przylega bezpośrednio do wału przeciwpowodziowego na Dunajcu, na północ od drogi Tarnów – Kraków, tuż za mostem po prawej stronie.
Zaprojektowany przez Roberta Motkę. Spoczywa tam 7 żołnierzy austro-węgierskich znanych z nazwiska.
Na cmentarzu znajduje się niewielki pomnik ze słabo już czytelną inskrypcją oraz krzyżem wykonanym z odwróconych łusek karabinowych wtopionych w beton. Napis na pomniku brzmi : "FÜR GOTT, KAISER UND VATERLAND" (Dla Boga, Cesarza i Ojczyzny). Cmentarz wykonany przez 28 batalion landszturmu.

</doc>
<doc id="2787259" url="https://pl.wikipedia.org/wiki?curid=2787259" title="Leo Sterckx">
Leo Sterckx

Leo Sterckx (ur. 16 lipca 1936 w Hulshout, zm. 4 marca 2023 ) – belgijski kolarz torowy, wicemistrz olimpijski oraz wicemistrz świata.
Kariera.
Największe sukcesy w karierze Leo Sterckx osiągnął w 1960 roku, kiedy zdobył dwa medale na międzynarodowych imprezach. Najpierw zdobył srebrny medal w sprincie indywidualnym amatorów podczas mistrzostw świata w Lipsku, gdzie wyprzedził go jedynie Włoch Sante Gaiardoni. Wynik ten powtórzył parę miesięcy później, na igrzyskach olimpijskich w Rzymie, ponownie zajmując drugie miejsce za Gaiardonim. Ponadto kilkakrotnie zdobywał medale torowych mistrzostw kraju, w tym trzy złote.

</doc>
<doc id="2787261" url="https://pl.wikipedia.org/wiki?curid=2787261" title="Robert Motka">
Robert Motka

Robert Motka – Austriak, porucznik w stanie spoczynku (Oberleutnant a.D.), architekt. Kierownik artystyczny i główny projektant w VIII Okręgu Cmentarnym Brzesko do 26 kwietnia 1917 roku. Jeden z twórców odkomenderowanych do Oddziału Grobów Wojennych.
Do zrealizowanych przez niego cmentarzy wojennych należą, między innymi: 

</doc>
<doc id="2787263" url="https://pl.wikipedia.org/wiki?curid=2787263" title="Walther Reyer">
Walther Reyer

Walther Reyer (ur. 4 września 1922 w Hall in Tirol, zm. 6 września 1999 w Innsbrucku) – austriacki aktor filmowy, teatralny i telewizyjny.
Walther Reyer był głównie związany z teatrami w Innsbrucku i w Wiedniu.
Życiorys.
Walther Reyer był synem oficera. Po ukończeniu szkoły początkowo studiował medycynę. Następnie studiował aktorstwo wraz z Fredem Liewehrem i pracował jako spiker radiowy w Radio Innsbruck. W 1947 roku, zadebiutował jako aktor na scenie w Bregencji. W latach 1948–1949 występował w teatrze Exl-Bühne w Innsbrucku, w latach 1949–1952 w Tiroler Landestheater Innsbruck, w latach 1951–1952 ponownie w teatrze Exl-Bühne oraz w latach 1952–1954 w Vereinigten Bühnen w Grazu. W 1955 roku, Walther Reyer przybył do Wiednia i grał na przemian w Theater in der Josefstadt i w Burgtheater. W latach 1956–1958 był członkiem Burgtheater, którym pozostał aż do śmierci. Grał głównie w sztukach Williama Szekspira, Friedricha Schillera i innych austriackich dramaturgów.
W filmach Walther Reyer grał w latach 50. zwłaszcza w tych, w których czas akcji to czasy cesarstwa austriackiego i Austro-Węgier. Popularność przyniosła mu rola hrabiego Andrássy w serii filmów "Sissi". W latach 1992–1997 grał postać weterynarza Pankraza Obeymayera w serialu "Doktor z alpejskiej wioski".
Życie prywatne.
Walther Reyer był czterokrotnie żonaty, dwa pierwsze z aktorkami Gretl Elb i Eriką Remberg. Z Käthe Lentsch, byłą subretką miał syna Wolfganga, z małżeństwa z Eriką Remberg miał córkę Veronikę. Z trzecią żoną Claudią miał czwórkę dzieci: Claudię-Marię, Cordulę, Cristinę i Clemensa. Ostatnią żoną była Angela Reyer, która była również jego menedżerką.
Walther Reyer zmarł 6 września 1999 roku w Innsbrucku.

</doc>
<doc id="2787264" url="https://pl.wikipedia.org/wiki?curid=2787264" title="Pomnik 600-lecia Bitwy pod Grunwaldem w Poznaniu">
Pomnik 600-lecia Bitwy pod Grunwaldem w Poznaniu



</doc>
<doc id="2787265" url="https://pl.wikipedia.org/wiki?curid=2787265" title="Dave Handley">
Dave Handley

David Handley (ur. 3 lutego 1932 w Birmingham, zm. 9 marca 2013) – brytyjski kolarz torowy, brązowy medalista mistrzostw świata.
Kariera.
Największy sukces w karierze Dave Handley osiągnął w 1960 roku, kiedy zdobył brązowy medal w sprincie indywidualnym amatorów podczas mistrzostw świata w Lipsku. W zawodach tych wyprzedzili go jedynie Włoch Sante Gaiardoni oraz Belg Leo Sterckx. Był to jedyny medal wywalczony przez Handleya na międzynarodowej imprezie tej rangi. W tym samym roku wystartował na igrzyskach olimpijskich w Rzymie, gdzie zajął piąte miejsce w wyścigu tandemów.

</doc>
<doc id="2787271" url="https://pl.wikipedia.org/wiki?curid=2787271" title="Violette Gouraud-Morris">
Violette Gouraud-Morris



</doc>
<doc id="2787275" url="https://pl.wikipedia.org/wiki?curid=2787275" title="Marie-Therese Naessens">
Marie-Therese Naessens



</doc>
<doc id="2787279" url="https://pl.wikipedia.org/wiki?curid=2787279" title="Ryszard Żołędziowski">
Ryszard Żołędziowski

Ryszard Żołędziowski (ur. w Murafie, zm. w kwietniu 1940 w Charkowie) – podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Syn Aleksandra i Franciszki z Jędryczkowskich. Absolwent szkoły powszechnej i gimnazjum w Żytomierzu. 
Od 1907 służył w armii rosyjskiej. Po ukończeniu zasadniczej służby wojskowej, wstąpił do Oficerskiej Szkoły Piechoty w Irkucku. Od 1913 podporucznik, od 1916 porucznik. Od końca 1917 służył w I Korpusie Polskim. Dowodził kompanią szkoleniową 11 pułku strzelców. Po rozbrojeniu Korpusu przez Niemców w maju 1918 zamieszkał w Żytomierzu. W 1918 roku wstąpił do Wojska Polskiego. Brał udział w wojnie polsko-bolszewickiej w szeregach 25 pułku piechoty, pełniąc obowiązki dowódcy kompanii i batalionu. W 1920 awansował do stopnia kapitana.
Po zakończeniu działań wojennych pozostał w wojsku i został zweryfikowany do stopnia majora piechoty ze starszeństwem z dniem 1 czerwca 1919 roku. W 1921 roku pozostał w 25 pułku piechoty. W pułku pełnił obowiązki dowódcy baonu sztabowego, a następnie kwatermistrza. W grudniu 1924 roku został przydzielony do Centralnej Szkoły Podoficerów Zawodowych Piechoty Nr 1 w Chełmie na stanowisko dowódcy 2 kompanii szkolnej kursu doszkolenia dla młodszych oficerów piechoty. Następnie służył w Komendzie Miasta Warszawa jako oficer ds. bezpieczeństwa i dyscypliny, 61 pułku piechoty w Bydgoszczy. 5 maja 1927 roku został przeniesiony do 70 pułku piechoty w Pleszewie na stanowisko zastępcy dowódcy pułku. W 1928 roku został awansowany na podpułkownika piechoty ze starszeństwem z dniem 1 stycznia 1928 roku. 28 stycznia 1931 roku został przeniesiony do 9 Okręgowego Urzędu Wychowania Fizycznego i Przysposobienia Wojskowego w Brześciu na stanowisko kierownika. Przed przejściem w stan spoczynku w 1935 roku był komendantem placu Modlin. Przydzielony do kadry OK IX.
W kampanii wrześniowej po agresji ZSRR na Polskę wzięty do niewoli sowieckiej i przewieziony do obozu w Starobielsku. Zamordowany wiosną 1940 przez NKWD w Charkowie i pochowany w bezimiennej mogile zbiorowej. Obecnie spoczywa w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 1151.
5 października 2007 Minister Obrony Narodowej awansował go pośmiertnie do stopnia pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2787281" url="https://pl.wikipedia.org/wiki?curid=2787281" title="Sokoł Krasnojarsk">
Sokoł Krasnojarsk

Sokoł Krasnojarsk (ros. Сокол Красноярск) – rosyjski klub hokeja na lodzie z siedzibą w Krasnojarsku.
Historia.
Od 2011 występuje w rozgrywkach WHL.
Drużyną stowarzyszoną zostały Krasnojarskie Rysi występujące od 2011 w juniorskich rozgrywkach MHL-B (potem NMHL), a od 2018 w seniorskich WHL-B.
W 2013 Sokoł został klubem farmerskim dla Spartaka Moskwa.
Od marca 2013 do marca 2015 szkoleniowcem Sokoła był Andriej Martiemjanow. W maju 2015 trenerami klubu zostali Ukraińcy Ołeksandr Hodyniuk (I trener) i Ihor Czybiriew (asystent)
Na początku września 2022 ogłoszono, że nowym został prezydentem klubu został wychowanek klubu Aleksandr Siomin.
Zawodnicy.
Wychowankami klubu są m.in. Aleksandr Siomin, Ilja Fiedin, Aleksandr Sudnicyn.

</doc>
<doc id="2787285" url="https://pl.wikipedia.org/wiki?curid=2787285" title="Elsy Jacobs">
Elsy Jacobs

Elsy Jacobs (ur. 4 marca 1933 w Garnich, zm. 28 lutego 1998 w Guémené-sur-Scorff) – luksemburska kolarka torowa i szosowa, dwukrotna medalistka szosowych i srebrna medalistka torowych mistrzostw świata.
Kariera.
Pierwszy sukces w karierze Elsy Jacobs osiągnęła w 1958 roku, kiedy na szosowych mistrzostwach świata w Reims zdobyła złoty medal w wyścigu ze startu wspólnego. Konkurencje kobiet debiutowały wtedy na mistrzostwach świata, tym samym Jacobs została pierwszą w historii mistrzynią świata w tej konkurencji. Na rozgrywanych rok później torowych mistrzostwach świata w Amsterdamie zdobyła srebrny medal w indywidualnym wyścigu na dochodzenie, ulegając jedynie Brytyjce Beryl Burton, a wyprzedzając broniąca tytułu z 1958 roku Lubow Koczetową z ZSRR. Ostatni medal wywalczyła podczas szosowych mistrzostw świata w Douglas, gdzie w wyścigu ze startu wspólnego była trzecia za Belgijką Yvonne Reynders oraz Beryl Burton. Na arenie krajowej Jacobs zdobyła łącznie piętnaście złotych medali w kolarstwie szosowym. W wyścigach szosowych startowała głównie w Belgii, wygrywając między innymi kryteria w Genappe i Marneffe w 1966 roku. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku). W 1958 oku ustanowiła nowy kolarski rekord świata w jeździe godzinnej, który pozostał niepobity do 1972 roku. Do dziś pozostaje najbardziej utytułowaną zawodniczką pochodzącą z Luksemburga. Od 2008 roku w jej rodzinnym Garnich organizowany jej wyścig szosowy "Grand Prix Elsy Jacobs".

</doc>
<doc id="2787291" url="https://pl.wikipedia.org/wiki?curid=2787291" title="Dinamo Bendery">
Dinamo Bendery



</doc>
