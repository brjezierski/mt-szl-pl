<doc id="2787292" url="https://pl.wikipedia.org/wiki?curid=2787292" title="Aleksandr Switicz">
Aleksandr Switicz

Aleksandr Kallinikowicz Switicz, ros. Александр Каллиникович Свитич (ur. 13 lub 15 marca 1890 r. w Wilnie, zm. 17 sierpnia 1963 r. w Denver) – rosyjski emigracyjny działacz prawosławny, publicysta, szef oddziału religijnego Komitetu Rosyjskiego w okupowanej Warszawie, a następnie zastępca przewodniczącego Rady do Spraw Wyznań Relegijnych Głównego Zarządu Cywilnego Komitetu Wyzwolenia Narodów Rosji podczas II wojny światowej
Życiorys.
Po rewolucji bolszewickiej 1917 r. jego rodzina przybyła do Warszawy. Aleksandr K. Switicz w 1930 r. ukończył studia teologiczne na uniwersytecie w Warszawie. Następnie uczył teologii prawosławnej w seminarium duchownym w Wilnie. Jednocześnie do 1933 r. pełnił funkcję redaktora naczelnego tygodnika religijnego "W ogradie cerkownoj", który wychodził w Warszawie. Współpracował też z redakcją gazety "Za swobodu!", prowadząc jej dział religijny. Pisał artykuły do pism "Rul", "Russkij gołos", "Nasze wriemia". Używał pseudonimu "Tubierozow". Pełnił funkcję konsultanta prawnego przy Polskim Autokefalicznym Kościele Prawosławnym. Zajmował się reprezentowaniem jego interesów w kontaktach z Kościołem Katolickim. Był członkiem Zjazdu Przedsoborowego jako delegat eparchii warszawsko-chełmskiej. W okresie okupacji niemieckiej przebywał w Warszawie, gdzie pełnił funkcję szefa oddziału religijnego Komitetu Rosyjskiego. W lipcu 1944 r. wyjechał do Niemiec. Od stycznia 1945 r. pełnił funkcję zastępcy przewodniczącego Rady do Spraw Wyznań Relegijnych Głównego Zarządu Cywilnego Komitetu Wyzwolenia Narodów Rosji (KONR). Po zakończeniu wojny przebywał w obozach dla uchodźców cywilnych. W 1950 r. wyemigrował do USA. W 1959 r. napisał książkę pt. "Prawosławnaja Cerkow w Polsze i jejo awtokiefalija". Prywatne archiwum A. K. Switicza zostało umieszczone w monastyrze Św. Trójcy w Jordanville.

</doc>
<doc id="2787293" url="https://pl.wikipedia.org/wiki?curid=2787293" title="Zauralje Kurgan">
Zauralje Kurgan

Zauralje Kurgan (ros. Зауралье Курган) – rosyjski klub hokejowy z siedzibą w Kurganie.
Historia.
Do 2012 i ponownie od 2013 drużyna Zauralje była klubem farmerskim Sibiru Nowosybirsk. W międzyczasie pełnił tę rolę wobec Awangardu Omsk.
Drużyna rezerwowa podjęła występy w RHL. Drużyna juniorska Junior występowała w rozgrywkach MHL-B od 2018 do 2021.
W sezonie 2008/2009 trenerem zespołu był Igor Żylinski. W listopadzie 2020 szkoleniowcem drużyny został Aleksandr Prokopjew.
Zawodnicy.
W klubie występowali m.in. Anton Kurjanow, Aleksandr Pierieżogin, Andriej Taratuchin (Mostowik) oraz Jewgienij Afonin, Aleksandr Fomiczow, Dmitrij Makarow, Jurij Bucajew, Wadim Krasnosłobodcew, Nikita Zajcew, a obecnie jest nim m.in. Anton Gołubiew

</doc>
<doc id="2787297" url="https://pl.wikipedia.org/wiki?curid=2787297" title="Jużnyj Urał Orsk">
Jużnyj Urał Orsk

Jużnyj Urał Orsk (ros. Южный Урал Орск) – rosyjski klub hokeja na lodzie z siedzibą w Orsku.
Historia.
W grudniu 2013 potwierdzono zawarcie umowy o współpracy pomiędzy Jużnyjem Urałem Orsk i klubem Kiedr Nowouralsk, istniejącym do połowy 2014. Jużnyj Urał Orsk został klubem farmerskim dla Mietałłurga Magnitogorsk.
Od kwietnia do końca września 2015 szkoleniowcem Sokoła był Andriej Martiemjanow.
Drużynami juniorskimi zostały Mietałłurg Miednogorsk (MHL-B), od 2015 Sarmaty Orenburg.
W sezonie 2018/2019 w rozgrywkach WHL-B uczestniczyła drużyna Mietałłurg Jużnyj Ural Orsk.

</doc>
<doc id="2787299" url="https://pl.wikipedia.org/wiki?curid=2787299" title="Lubow Koczetowa">
Lubow Koczetowa

Lubow Kuźminiczna Koczetowa (ros. Любовь Кузьминична Кочетова, ur. 12 lipca 1929 w Borysowie, zm. 4 listopada 2010 w Tule) – radziecka kolarka torowa i szosowa, dwukrotna medalistka mistrzostw świata.
Kariera.
Pierwszy sukces w karierze Lubow Koczetowa osiągnęła w 1958 roku, kiedy na torowych mistrzostwach świata w Paryżu zdobyła złoty medal w indywidualnym wyścigu na dochodzenie. Została tym samym pierwszą w historii mistrzynią świata, bowiem w tym roku kobiety po raz pierwszy rywalizowały na mistrzostwach świata. W tej samej konkurencji radziecka kolarka zdobyła brązowy medal podczas mistrzostw świata w Amsterdamie w 1959 roku, ulegając jedynie Brytyjce Beryl Burton i Elsy Jacobs z Luksemburga. Ponadto wielokrotnie zdobywała medale torowych mistrzostw ZSRR, w tym w latach 1954-1956 i 1958 zwyciężała w indywidualnym wyścigu na dochodzenie, w latach 1950-1952, 1954, 1960 i 1962 zwyciężała w drużynie, a w 1952 i 1955 roku była najlepsza w szosowym wyścigu ze startu wspólnego. Nigdy nie wystartowała na igrzyskach olimpijskich.

</doc>
<doc id="2787300" url="https://pl.wikipedia.org/wiki?curid=2787300" title="Taoufik Hichri">
Taoufik Hichri



</doc>
<doc id="2787302" url="https://pl.wikipedia.org/wiki?curid=2787302" title="Synanceja">
Synanceja



</doc>
<doc id="2787305" url="https://pl.wikipedia.org/wiki?curid=2787305" title="Zielenokumsk">
Zielenokumsk

Zielenokumsk, Zielonokumsk (ros. Зеленокумск) – miasto w Rosji, w Kraju Stawropolskim, nad Kumą, siedziba administracyjna rejonu sowieckiego. W 2010 roku liczyło ok. 35,8 tys. mieszkańców. Ośrodek przemysłu elektromaszynowego, lekkiego i spożywczego.
Historia.
Miejscowość została założona w 1762 roku na ziemiach należących do Aleksandra Woroncowa i nosiła początkowo nazwę Woroncowo-Aleksandrowskoje. Pierwszymi osadnikami byli chłopi przesiedleni ze wsi Woroncowka i słobody Aleksandrowka w guberni woroneskiej. W 1963 roku wieś przekształcono w osiedle robotnicze pod nazwą Sowietskoje, które w 1965 roku otrzymało prawa miejskie i zostało przemianowane na Zielenokumsk.

</doc>
<doc id="2787307" url="https://pl.wikipedia.org/wiki?curid=2787307" title="Jermak Angarsk">
Jermak Angarsk

Jermak Angarsk (ros. Ермак Ангарск) – rosyjski klub hokejowy z siedzibą w Angarsku.
Historia.
Od 2008 Jermak był klubem farmerskim Amuur Chabarowsk, a następnie Mietałłurga Nowokuźnieck.
Drużyną juniorską został Angarski Jermak występujący w rozgrywkach MHL-B.
Zawodnicy.
Wychowankami klubu są Siergiej Kriwokrasow, Andriej Baszkirow, Aleksandr Popow, Piotr Sczastliwy.

</doc>
<doc id="2787311" url="https://pl.wikipedia.org/wiki?curid=2787311" title="Ziad Tlemçani">
Ziad Tlemçani

Ziad Tlemçani (ur. 10 maja 1963 w Tunisie) – tunezyjski piłkarz występujący na pozycji napastnika. 
Kariera klubowa.
Tlemçani karierę rozpoczynał w 1984 roku w zespole ES Tunis. Przez sześć lat gry dla tego klubu, zdobył z nim trzy mistrzostwa Tunezji (1985, 1988, 1989,) oraz dwa Puchary Tunezji (1986, 1989). W sezonie 1997/1998 z 15 golami na koncie został także królem strzelców Championnat la Ligue Professionnelle 1. W 1990 roku wyjechał do Portugalii, by grać tamtejszym pierwszoligowym klubie Vitória SC. Przez pięć lat rozegrał tam 119 spotkań i zdobył 45 bramek.
W 1995 roku Tlemçani przeszedł do japońskiego zespołu Vissel Kobe z J. League. Jego barwy reprezentował w sezonach 1995-1997. W 1997 roku wrócił do ES Tunis. W 1998 roku zdobył z nim mistrzostwo Tunezji oraz Afrykański Puchar Zdobywców Pucharów, a w 1999 roku mistrzostwo Tunezji oraz Puchar Tunezji. W tym samym roku zakończył karierę.
Kariera reprezentacyjna.
W reprezentacji Tunezji Tlemçani zadebiutował w 1989 roku. W 1994 roku został powołany do kadry na Puchar Narodów Afryki. Zagrał na nim w meczach z Mali (0:2) i Zairem (1:1), a Tunezja odpadła z turniej po fazie grupowej.
W 1998 roku ponownie znalazł się w zespole na Puchar Narodów Afryki. Wystąpił na nim w pojedynkach z Ghaną (0:2), Demokratyczną Republiką Konga (2:1, gol), Togo (3:1, gol) oraz Burkina Faso (1:1, 7:8 w rzutach karnych), a Tunezja zakończyła turniej na ćwierćfinale.
W latach 1990-1998 w drużynie narodowej Tlemçani rozegrał 20 spotkań i zdobył 4 bramki.

</doc>
<doc id="2787312" url="https://pl.wikipedia.org/wiki?curid=2787312" title="Ziad Tlemcani">
Ziad Tlemcani



</doc>
<doc id="2787318" url="https://pl.wikipedia.org/wiki?curid=2787318" title="Iżstal Iżewsk">
Iżstal Iżewsk

Iżstal Iżewsk (ros. Ижсталь Ижевск) – rosyjski klub hokeja na lodzie z siedzibą w Iżewsku.
Historia.
Klub powstał w 1958 przy fabryce zakładów metalurgicznych Iżstal i początkowo działał pod nazwą Trud.
W 2008 zespołem farmerskim Iżstali został Progriess Głazow.
Drużynami juniorskimi zostały zespoły występujące w rozgrywkach MHL-B: w sezonie 2011/2012 pod nazwą Stalnyje Iży, w sezonie 2013/2014 Iżewskaja Stal, a od sezonu 2014/2015 Progriess Głazow (od 2016 liga została przemianowana na NMHL).
Szkoleniowcy.
Trenerem Iżstali był m.in. Andriej Razin.
Zawodnicy.
Wychowankami i byłymi zawodnikami klubu byli Walerij Gudożnikow, Kiriłł Kniaziew, Dienis Kazionow, Dmitrij Bykow. W klubie występowali m.in. Andrej Sidorenko, Andriej Koszkin, Ilja Fiedin, Fiodor Tiutin.
W 2013 założoną klubową galerę sław.

</doc>
<doc id="2787319" url="https://pl.wikipedia.org/wiki?curid=2787319" title="Emil Caras">
Emil Caras

Emil Caras, ros. Эмилиан Евгеньевич Карас, "Emilian Jewgienjewicz Karas" (ur. 21 grudnia 1967, Mołdawska SRR) – mołdawski piłkarz, grający na pozycji obrońcy, reprezentant Mołdawii, trener piłkarski.
Kariera piłkarska.
Kariera klubowa.
Wychowanek Internatu Sportowego w Kiszyniowie. W 1985 rozpoczął karierę zawodniczą w klubie Zaria Bielce. W 1986 przeszedł do Nistru Kiszyniów, a potem występował w klubach Tighina Bendery i Spumante Cricova. Również grał ponownie w Zarii Bielce i Nistru Kiszyniów, który zmienił nazwę na Zimbru. W 1997 wyjechał do Rosji, gdzie bronił barw FK Tiumeń. Po 2 rozegranych meczach powrócił do ojczyzny, gdzie zasilił skład Moldova-Gaz Kiszyniów. W 1999 przeszedł do Constructorul Kiszyniów. Karierę piłkarską zakończył w składzie Moldova-Gaz Kiszyniów w 2000 roku.
Kariera reprezentacyjna.
W 1991 zadebiutował w narodowej reprezentacji Mołdawii. Łącznie rozegrał 6 meczów.
Kariera trenerska.
Po zakończeniu kariery piłkarskiej rozpoczął pracę szkoleniową. Od 2000 pomagał trenować Dacię Kiszyniów, przez dwa lata jako grający trener, potem przez kolejne dwa lata jako asystent, a następnie do grudnia 2008 prowadził kiszynowski klub. Przez pół roku trenował FC Tiraspol, a w końcu lipcu 2009 przeszedł do Olimpii Bielce. Kierował Olimpią tylko w jednym oficjalnym meczu, po czym przeniósł się do sztabu szkoleniowego rosyjskiej Ałanii Władykaukaz. Od 2010 do 2012 pomagał trenować Kubań Krasnodar. W sierpniu 2012 razem ze sztabem Dan Petrescu przeszedł do Dinama Moskwa.

</doc>
<doc id="2787324" url="https://pl.wikipedia.org/wiki?curid=2787324" title="Jerwasios Filipidis">
Jerwasios Filipidis

Jerwasios Filipidis (; ur. 24 lipca 1987) – grecki lekkoatleta specjalizujący się w rzucie oszczepem.
Podczas mistrzostw świata juniorów w 2004 był piąty, a na juniorskich mistrzostwach krajów bałkańskich w tym samym sezonie zdobył złoty medal. Dwa sezony później w Pekinie zajął szóstą lokatę w mistrzostw świata juniorów, a w 2007 był piąty na mistrzostwach Europy do lat 23. W 2011 zwyciężył w mistrzostwach krajów bałkańskich i odpadł w eliminacjach mistrzostw świata, a w 2012 nie awansował do finału na mistrzostwach Europy.
Medalista mistrzostw Grecji oraz reprezentant kraju w meczach międzypaństwowych (juniorów) oraz drużynowych mistrzostwach Europy.
Rekord życiowy: 82,38 (4 czerwca 2011, Kalamata).
Testy antydopingowe przeprowadzone 14 czerwca 2012 (poza zawodami) wykazały obecność u Filipidisa niedozwolonego środka (stanozololu), za co otrzymał karę dwuletniej dyskwalifikacji (do 13 czerwca 2014).

</doc>
<doc id="2787326" url="https://pl.wikipedia.org/wiki?curid=2787326" title="Mariusz Flasiński">
Mariusz Flasiński

Mariusz Flasiński (ur. 20 maja 1960) – polski informatyk (specjalności: rozpoznawanie i przetwarzanie obrazów, sztuczna inteligencja, informatyka w zarządzaniu, teoria języków formalnych i automatów, inżynieria oprogramowania, zarządzanie projektami informatycznymi), wykładowca akademicki, prof. dr hab., od 2006 roku kierownik Katedry Systemów Informatycznych Uniwersytetu Jagiellońskiego, członek Komisji Geoinformatyki Polskiej Akademii Umiejętności; przedsiębiorca.
Kariera naukowa.
W 1984 roku ukończył studia informatyczne na Uniwersytecie Jagiellońskim. W 1989 roku obronił dysertację „Rozpoznawanie obrazów dwuwymiarowych metodą parsingu dla gramatyki grafowej klasy edNLC” i uzyskał stopień naukowy doktora nauk technicznych w zakresie informatyki na Akademii Górniczo-Hutniczej im. Stanisława Staszica w Krakowie. W 1993 roku na tejże uczelni uzyskał również habilitację z nauk technicznych w zakresie informatyki na podstawie pracy „Strukturalna analiza obrazów za pomocą gramatyk grafowych klasy ETPL/k/”. W 2000 roku uzyskał tytuł profesora nauk technicznych (informatyka).
Pracował na stanowiskach: kierownika Zakładu Systemów AI (sztucznej inteligencji) w Instytucie Informatyki Uniwersytetu Jagiellońskiego w Krakowie, profesora Wyższej Szkoły Biznesu – National Louis University w Nowym Sączu (gdzie wykładał m.in. „Zarządzanie Produkcją (MRP II)”), kierownika projektów informatycznych w Deutsches Elektronen-Synchrotron w Hamburgu (1992–1997), Associate Professor w University of Illinois at Chicago (wykładał kurs „Inżynieria Oprogramowania” dla kadr międzynarodowego koncernu Motorola 1998–1999) i koordynatora zagranicznych projektów informatycznych finansowanych przez Komisję Europejską w Brukseli oraz European Organization for Nuclear Research – CERN w Genewie (1997–2000).
Od 2003 roku jest profesorem zwyczajnym w zakresie informatyki Akademii Górniczo-Hutniczej im. St. Staszica w Krakowie, a od 2007 roku – profesorem zwyczajnym w zakresie informatyki Uniwersytetu Jagiellońskiego w Krakowie. Członek Komisji Geoinformatyki na Wydziale IV Przyrodniczym Polskiej Akademii Umiejętności.
Mariusz Flasiński jest autorem 6 książek i monografii, ok. 130 artykułów w recenzowanych czasopismach, był kierownikiem 7 projektów badawczo-naukowych, promotorem 8 doktoratów, zasiada w kilkunastu komisjach i komitetach naukowych.
Swoje prace publikował w takich czasopismach jak m.in. „Pattern Recognition”, „The Computer Journal”, „Computer-Aided Design”, „Computer Vision, Graphics and Image Processing”, „Theoretical Computer Science”, „Pattern Analysis and Applications”, „IEEE Transactions on Nuclear Science” oraz „Fundamenta Informaticae”.
Monografia Mariusza Flasińskiego „Introduction to Artificial Intelligence” (Springer International 2016) jest wykorzystywana jako podręcznik akademicki na wielu uniwersytetach na całym świecie, m.in. na najstarszym uniwersytecie cywilizacji łacińskiej – Uniwersytecie Bolońskim do wykładu „Teorie i systemy sztucznej inteligencji”. Monografia ta znalazła się w 2019 roku na 19. pozycji listy 100. najlepszych książek informatycznych wszech czasów  (100 Best Computer Science Books of All Time) przygotowanej przez prestiżowe BookAuthority (rekomendujący sekcji "Computer Science" – m.in. Satya Nadella - CEO of Microsoft, Kirk Borne - The Principal Data Scientist at Booz Allen Hamilton, Jakob Nielsen - Principal at Nielsen Norman Group).
Działalność biznesowa.
W latach 1994–1996 Mariusz Flasiński pracował jako dyrektor działu MRP II w polsko-amerykańskiej firmie Qumak International, będąc odpowiedzialnym za wdrożenia zintegrowanych systemów zarządzania. Następnie, w latach 1997–1998 był dyrektorem działu konsultingowo-szkoleniowego w Qumak International odpowiedzialnym za: analizy przedwdrożeniowe, audyty (nadzór) wdrożeń MRP II prowadzonych przez inne firmy oraz doradztwo w zakresie: wyboru systemów MRP II, Business Process Reengineeringu, wdrożeń systemów MRP II / ERP i zarządzania projektami.
W grudniu 1998 roku Mariusz Flasiński wraz z Tomaszem Chlebowskim założyli – w ramach grupy TCH – TCH Consulting Sp. z o.o. TCH Systems SA posiadała 90% udziałów, a 10% udziałów należało do Mariusza Flasińskiego. Tomasz Chlebowski został jej prezesem zarządu, natomiast Mariusz Flasiński pełnił funkcję wiceprezesa.
W grudniu 2001 roku grupa Optimus ogłosiła w komunikacie giełdowym, że w związku ze „strategią rozwijania wysokomarżowych obszarów działania” jako wyraz „zaufania do zasobów wiedzy i umiejętności skumulowanych” odkupiła od grupy TCH większościowy pakiet udziałów TCH Consulting. Po transakcji 85% udziałów należało do Grupy Optimus, a 15% – do Mariusza Flasińskiego. Spółka zmieniła nazwę na Optimus Consulting Sp z o.o. Prezesem jej zarządu został Piotr Oleś.
W maju 2004 roku, po przejęciu wszystkich udziałów przez Mariusza Flasińskiego wraz ze współpracownikami, spółka zmieniła nazwę na "MF&amp;Partners Consulting. Firma Doradcza „Flasiński i Wspólnicy”". Na stanowisku prezesa zarządu pozostawał do likwidacji spółki w 2019 roku Piotr Oleś.

</doc>
<doc id="2787328" url="https://pl.wikipedia.org/wiki?curid=2787328" title="Stanisław Rużyczka de Rosenwerth">
Stanisław Rużyczka de Rosenwerth

Stanisław Rużyczka de Rosenwerth, Stanisław Rosenwerth-Rużyczka (ur. 1885, zm. 26 grudnia 1955 w Warszawie) – działacz społeczno-gospodarczy Południowego Podlasia, ziemianin.
Jako młody chłopiec został relegowany z ostatniej klasy rosyjskiego wówczas gimnazjum w Białej Podlaskiej za sprzeciw wobec przedstawienia przez nauczyciela przyczyn i przebiegu powstania listopadowego. Na dalsze nauki wyjechał do Belgii i Niemiec, skąd wrócił z tytułem doktora inżyniera po ukończeniu wyższych studiów na kierunkach ekonomia i rolnictwo. W roku 1919 ożenił się z Julią Mirską. Po ślubie państwo młodzi wyjechali w podróż do Chin przez Syberię i Mongolię, a następnie osiedli rodzinnym majątku w Cieleśnicy (w roku 1935 poszerzonym o folwark Klonownica).
W czasie wojny polsko-bolszewickiej służył jako ochotnik w 15 pułku ułanów pod dowództwem płk. Andersa.
Po powrocie z wojny rozwinął nowoczesne metody gospodarki rolnej, oprócz hodowli bydła prowadził m.in. hodowle bażantów oraz ryb. W majątku funkcjonowały także olejarnia, młyn parowy, gorzelnia z destylarnią spirytusu, a także elektrownia zaopatrująca w prąd całe gospodarstwo. Do majątku doprowadzona była prywatna bocznica lokalnej kolei wąskotorowej.
W roku 1921 założył «Hurtownię Podlaską S.A.» (później «Syndykat Rolniczy S.A.») i był jej głównym udziałowcem. Firma ta wybudowała m.in. młyn „obywatelski” w Białej Podlaskiej – budynek przeznaczony na młyn i fabrykę makaronów. Niestety – tuż przed rozruchem okazało się, że konstrukcja budynku jest zbyt słaba, by wytrzymać drgania podczas pracy mechanizmów. W konsekwencji nie zmielono tam ani kilograma mąki, ale budynek przy obecnej ul. Handlowej pełni różne funkcje magazynowe do dziś.
W roku 1923 Stanisław Rosenwerth był jednym z czterech założycieli Podlaskiej Wytwórni Samolotów Sp. z o.o.; do majątku Spółki wniósł m.in. grunty, zabudowania browaru, magazyn i gotówkę.
W latach II wojny światowej w majątku Cieleśnica miała siedzibę komórka Sądu Specjalnego Armii Krajowej. Ponadto małżonka Julia Rosenwerth organizowała akcje wysyłania paczek do obozów jenieckich i jako lekarz niosła pomoc medyczną. Sprzedaż wyrobów gorzelni zasilała kasę AK.
Po wojnie majątek Rosewerthów został przejęty przez państwo, a oni sami zamieszkali w Warszawie. Stanisław Rosenwerth został przez władzę ludową oskarżony o współpracę z okupantem, a następnie skazany na karę 15 lat pozbawienia wolności i osadzony w Zakładzie Karnym we Wronkach. Więzienie opuścił w roku 1954, lecz rok później zmarł. Został pochowany w rodzinnym grobowcu na Powązkach. Został zrehabilitowany w roku 1960.
Rodzina – żona i czterech synów (Andrzej, Jerzy, Henryk i Włodzimierz) wyemigrowali do Republiki Południowej Afryki.

</doc>
<doc id="2787330" url="https://pl.wikipedia.org/wiki?curid=2787330" title="Titan Klin">
Titan Klin

Titan Klin (ros. Титан Клин) – rosyjski klub hokejowy z siedzibą w Klinie.
Historia.
Lodowisko klubu nosi imię i nazwisko wybitnego radzieckiego hokeisty, Walerija Charłamowa.
W przeszłości zespół Titana występował we Wschodnioeuropejskiej Lidze Hokejowej (w 2004 zdobył w niej puchar).
Był klubem farmerskim Atłanta Mytiszczi, a od czerwca 2013 pełni tę funkcję wobec Witiazia Podolsk.
Drużyną juniorską jest HK Klin występująca w rozgrywkach Mołodiożnaja Chokkiejnaja Liga B.
Po sezonie Wysszaja Chokkiejnaja Liga (2013/2014) klub opuścił ligę WHL wskutek problemów finansowych. Zdecydowano, że drużyna juniorska będzie występował w lidze MHL.
Zawodnicy.
W klubie występowali m.in. Andriej Dołgow, Pawieł Zdunow, Ilja Fiedin, Dmitrij Kagarlicki. Od 2013 graczem jest Ołeksandr Pobiedonoscew.

</doc>
<doc id="2787332" url="https://pl.wikipedia.org/wiki?curid=2787332" title="Granit rumburski">
Granit rumburski

Granit rumburski – skała magmowa głębinowa (plutoniczna) typu granitu, o budowie zbitej i bezładnej. Struktura od gruboziarnistej do drobnoziarnistej, porfirowa z dużymi kryształami skaleni alkalicznych (sodowo-potasowych).
Składa się głównie z kwarcu, skaleni i łyszczyków. Skalenie reprezentowane są przez skalenie potasowe i plagioklazy, łyszczyki reprezentuje muskowit, serycyt oraz biotyt. Do składników akcesorycznych należą głównie apatyt, tytanit i tlenki żelaza, lokalnie pojawia się cyrkon. W masie podstawowej występuje biotyt, muskowit, kordieryt. Często obok mlecznych lub jasnoszarych kryształów kwarcu występują kryształy jasnofioletowe lub jasnoniebieskie. Granity rumburskie są skałami magmowymi, w których ślady deformacji tektonicznych zostały w dużej mierze zatarte przez późniejsze procesy prowadzące do ich pegmatytyzacji głównie wskutek rekrystalizacji kwarcu oraz mikroklinizacji.
Granit rumburski powstał w proterozoiku w wyniku granityzacji gnejsów izerskich. Alternatywną teorią jest, że to gnejsy izerskie powstały w wyniku metamorfizmu i tektonicznej przebudowy granitu rumburskiego.
Występuje w postaci soczew tkwiących w gnejsach słojowo-oczkowych, gnejsach drobnoziarnistych oraz gnejsach drobnolaminowanych.
Nazwa granitu pochodzi od czeskiej miejscowości Rumburk w Czechach, położonej w Górach Łużyckich. Poza okolicami Rumburka granit rumburski występuje w południowo-zachodniej Polsce w okolicy Bogatyni i Wigancic Żytawskich oraz w przylegającej części Niemiec (Saksonii).

</doc>
<doc id="2787334" url="https://pl.wikipedia.org/wiki?curid=2787334" title="Faouzi Rouissi">
Faouzi Rouissi

Faouzi Rouissi (ur. 20 marca 1971 w Tunisie) – tunezyjski piłkarz występujący na pozycji napastnika. 
Kariera klubowa.
Rouissi karierę rozpoczynał w 1988 roku w zespole Club Africain. W 1990 roku zdobył z nim mistrzostwo Tunezji, w 1991 roku wygrał Afrykańską Ligę Mistrzów, a w 1992 roku wywalczył Puchary Tunezji oraz ponownie mistrzostwo Tunezji. W sezonie 1989/1990 z 18 golami na koncie został także królem strzelców Championnat la Ligue Professionnelle 1.
W 1992 roku Rouissi przeszedł do francuskiego SM Caen z Division 1. Przez dwa lata rozegrał tam 57 spotkań i zdobył 6 bramek. W 1994 roku odszedł do saudyjskiego Al-Rijad SC. W 1995 roku dotarł z nim do finału Pucharu Arabii Saudyjskiej.
W tym samym roku wrócił do Club Africain. W 1996 roku wywalczył z nim mistrzostwo Tunezji, w 1997 roku wygrał Afrykańską Ligę Mistrzów, a w 1998 roku zdobył Puchar Tunezji. Na początku 2000 roku został graczem niemieckiego drugoligowca, SpVgg Greuther Fürth. W 2. Bundeslidze zadebiutował 7 lutego 2000 roku w zremisowanym 1:1 pojedynku z Alemannią Akwizgran. Graczem Greuther Fürth był przez półtora roku.
W połowie 2001 roku Rouissi odszedł do klubu Al-Wahda ze Zjednoczonych Emiratów Arabskich. W 2002 roku zdobył z nim Superpuchar Zjednoczonych Emiratów Arabskich. W 2003 roku zakończył karierę.
Kariera reprezentacyjna.
W reprezentacji Tunezji Rouissi zadebiutował w 1989 roku. W 1994 roku został powołany do kadry na Puchar Narodów Afryki. Zagrał na nim w meczach z Mali (0:2) i Zairem (1:1, gol), a Tunezja odpadła z turniej po fazie grupowej.
W 1998 roku ponownie znalazł się w zespole na Puchar Narodów Afryki. Wystąpił na nim w pojedynkach z Ghaną (0:2), Demokratyczną Republiką Konga (2:1), oraz Burkina Faso (1:1, 7:8 w rzutach karnych), a Tunezja zakończyła turniej na ćwierćfinale.
W latach 1989-2001 w drużynie narodowej Rouissi rozegrał 49 spotkań i zdobył 13 bramek.

</doc>
<doc id="2787335" url="https://pl.wikipedia.org/wiki?curid=2787335" title="Krzysztof Ożóg">
Krzysztof Ożóg

Krzysztof Józef Ożóg (ur. 1956) – polski historyk mediewista, profesor nauk humanistycznych, członek Polskiej Akademii Umiejętności. Specjalizuje się w historii średniowiecznej Polski i Europy. Prowadzi badania nad środowiskami intelektualnymi w Polsce i Europie średniowiecznej, dziejopisarstwem, historią polskiego Kościoła oraz monarchią Piastów, Andegawenów i Jagiellonów. Zajmuje się także dziejami duchowości, dziejami regionalnymi i edycją źródeł średniowiecznych.
Życiorys.
W 1996 na podstawie dorobku naukowego oraz rozprawy pt. "Intelektualiści w służbie Królestwa Polskiego w latach 1306-1382" otrzymał na Wydziale Historycznym Uniwersytetu Jagiellońskiego stopień doktora habilitowanego nauk humanistycznych w zakresie historii, specjalność: historia średniowiecza. W 2005 uzyskał tytuł profesora nauk humanistycznych.
Od 2012 pełni funkcje dyrektora Archiwum Uniwersytetu Jagiellońskiego, a od 2006 kierownika Zakładu Historii Średniowiecznej w Instytucie Historii UJ.
Wiele lat uczestniczył w pracach nad krytyczną edycją Roczników Jana Długosza.
Współpracuje z Redakcją Polskiego Słownika Biograficznego. Od 1995 r. jest członkiem komitetu redakcyjnego czasopisma naukowego w językach obcych o zasięgu międzynarodowym „Questiones Medii Aevi Novae”.
Jest członkiem Komitetu Redakcyjnego „Czasopisma Prawno-Historycznego”.
Ma w dorobku ponad 300 prac naukowych. Z okazji 1050-lecia Chrztu Polski napisał obszerną monografię o początkach państwa polskiego pt. "966. Chrzest Polski", za którą otrzymał nagrodę "Książki Roku".
Został odznaczony Krzyżem Kawalerskim Orderu Odrodzenia Polski (2022).

</doc>
<doc id="2787336" url="https://pl.wikipedia.org/wiki?curid=2787336" title="HK Sarow">
HK Sarow

HK Sarow (ros. ХК Саров) – rosyjski klub hokeja na lodzie z siedzibą w Sarowie.
Był klubem farmerskim Torpedo Niżny Nowogród.
Drużyną juniorską była Rakieta występująca w rozgrywkach MHL–B.
Drużyna występowała w rozgrywkach WHL. Po sezonie 2018/2019 została wycofana z ligi, a jej miejsce zajął Torpedo-Gorki.

</doc>
<doc id="2787338" url="https://pl.wikipedia.org/wiki?curid=2787338" title="Agostino Steffani">
Agostino Steffani

Agostino Steffani (ur. 25 lipca 1654 w Castelfranco Veneto, zm. 12 lutego 1728 we Frankfurcie) – włoski kompozytor, kapłan katolicki i biskup, dyplomata.
Steffani był muzykiem barokowym z pokolenia poprzedzającego pokolenie wielkich mistrzów dojrzałego baroku (Antonio Vivaldi, Georg Philipp Telemann, Georg Friedrich Händel, Johann Sebastian Bach etc.); współczesnymi Steffaniemu byli m.in. Arcangelo Corelli, Johann Pachelbel, Henry Purcell i Alessandro Scarlatti. Steffani stworzył formę włoskiego duetu kameralnego (kantaty kameralnej), zajmującą miejsce pośrednie pomiędzy ścisłą polifonią pochodzącą od Giovanni Palestriny i rozwijaną przez kompozytorów barokowych, a nowym stylem harmonicznym z basso continuo. Salonowe duety odznaczały się techniką kontrapunktyczną i wyrafinowanym warsztatem wokalnym. Pod wpływem muzyki Steffaniego tworzyli wszyscy kompozytorzy włoskiego i niemieckiego baroku.
Agostino Steffani od wczesnej młodości żył i działał w Niemczech, gdzie był uczniem Johanna Kaspara Kerlla. Steffani napisał 18 oper w stylu wywodzącym się od przedstawicieli opery weneckiej (Giovanni Legrenzi i Carlo Pallavicino), który rozwinął muzycznie i tematycznie; w Paryżu zapoznał się też z operami Jean-Baptiste Lully. Oprócz tematyki antycznej Steffani posługiwał się historycznymi tradycjami germańskimi, a w sferze muzycznej dokonał syntezy osiągnięć włoskich, francuskich i niemieckich. Przykładami oper są "Marco Aurelio" (1681), "Alarico il Baltha" (1687), "Niobe" (1688), "Henrico Leone" (1689), "La superbia d’Alessandro" (1690), "Orlando generoso" (1696), "Arminio" (1707), "Amor vien dal destino" i "Tassilone" (1709). W operach Steffaniego, zgodnie z włoską tradycją, eksponowana jest liryczna melodyka, a w technicznie karkołomnych popisowych ariach wokalista konkuruje nieraz z solistami instrumentalnymi. Steffani był głównym w Niemczech kompozytorem oper; w szeregu przypadków libretta były współcześnie tłumaczone na język niemiecki i opery były lokalnie wystawiane w tym języku. Concerto grosso jest jedną z form instrumentalnych stosowanych przez tego kompozytora. W latach 1681–1688 Steffani był zatrudniony jako kapelmistrz na dworze bawarskim w Monachium, gdzie skomponował pięć oper, wśród nich "Servio Tullio" (1686) na okazję ślubu Maksymiliana II Emanuela i Marii Antoniny. Wiele istotnych dzieł, w tym osiem oper (libretta napisał Ortensio Mauro) powstało, kiedy Steffani pełnił funkcję kapelmistrza na dworze elektora w Hanowerze (1688–1703), gdzie książę Ernest August założył stałą operę włoską. W tym czasie Steffani również sfinalizował formę duetu kameralnego i tworzył popularne dawniej madrygały bez akompaniamentu. Działalność polityczno-dyplomatyczna zawsze zakłócała pracę Steffaniego jako kompozytora; nie pisał z tego powodu oper w okresie 1696–1707. Muzyczne innowacje i synteza stylów dokonane przez Steffaniego miały szczególne znaczenie jako punkt wyjściowy dla twórczości Georga Friedricha Händla, który naśladował m.in. kilkuczęściowe duety-kantaty liryczne i rozwijał technikę polifoniczną włosko-niemieckiego poprzednika.

</doc>
<doc id="2787340" url="https://pl.wikipedia.org/wiki?curid=2787340" title="Bogdan Grzeszczak (pilot)">
Bogdan Grzeszczak (pilot)

Bohdan Grzeszczak (ur. 10 sierpnia 1908 w Warszawie, zm. 28 sierpnia 1941 w Anglii) – kapitan pilot Polskich Sił Powietrznych w Wielkiej Brytanii.
Życiorys.
W 1931 roku wstąpił do Szkoły Podchorążych Lotnictwa w Dęblinie, którą ukończył wraz z VII promocją w 1933 roku (26. lokata). Został wcielony do 1 pułku lotniczego w Warszawie i przydzielony do 13 eskadry towarzyszącej. Następnie ukończył kurs wyższego pilotażu w Dęblinie i Grudziądzu. Na stopień porucznika został mianowany ze starszeństwem z 1 stycznia 1936 w korpusie oficerów aeronautyki. W marcu 1939 pełnił służbę na stanowisku adiutanta 1 pułku lotniczego.
Wybuch wojny zastał go we Francji, gdzie testował samoloty Morane MS 406, które miały być przekazane Polsce. Po upadku Francji ewakuował się do Anglii, gdzie 21 sierpnia 1940 został przydzielony do dywizjonu 303 i otrzymał numer służbowy P-1391. Od 21 kwietnia 1941 w 58. OTU. Zginął 28 sierpnia 1941 w samolocie szkolnym jako instruktor szkolący nowego pilota.
Pochowany jest na cmentarzu Northwood w Londynie.
Zestrzelenia.
Na liście Bajana sklasyfikowany został na 167. pozycji z 2 pewnymi zestrzeleniami samolotów Luftwaffe.
Zestrzelenia pewne:

</doc>
<doc id="2787343" url="https://pl.wikipedia.org/wiki?curid=2787343" title="Pogrom w Trypolisie (1945)">
Pogrom w Trypolisie (1945)

Pogrom w Trypolisie (1945) – masakra ludności żydowskiej w kontrolowanym przez aliantów Trypolisie (stolica Libii), dokonana przez arabskich napastników w dniach 5–7 listopada 1945. W pogromie zginęło 130–140 osób, a kilkaset zostało rannych. Do ataku doszło w kontekście rozruchów po 28. rocznicy deklaracji Balfoura. Towarzyszyły mu również zajścia w czterech sąsiednich miejscowościach.
Łącznie z poprzednimi prześladowaniami Żydów libijskich przez Państwa Osi, zamieszki w Trypolisie stanowiły punkt zwrotny w historii Żydów w Libii. W ciągu kilku lat większość członków diaspory żydowskiej w tym kraju wyemigrowało, głównie do Izraela i Włoch.
Tło.
W późnych latach 30. włoskie władze faszystowskie w Libii nałożyły szereg ustaw antysemickich. Żydzi zostali wykluczeni z posad państwowych, a niektórych zwolniono z państwowych szkół. Dowody osobiste oznaczono pieczątką „rasa żydowska”. Pomimo tych represji w 1941 nadal około 1/4 ludności Trypolisu stanowili Żydzi, zaś we wspólnocie działały 44 synagogi.
W lutym 1942 wojska niemieckie odniosły sukcesy, walcząc w Afryce Północnej z Aliantami. Zajmując dzielnicę żydowską w Bengazi, splądrowały w niej sklepy. Ponad 2000 mieszkańców zostało osadzonych w obozach pracy przymusowej na pustyni. Ponad 1/5 z nich zginęła.
2 listopada 1945, w 28. rocznicę deklaracji Balfoura, fala antyżydowskich zamieszek rozlała się po syryjskim Aleppo, egipskim Kairze i libijskim Trypolisie, gdzie zebrała największe żniwo.
Pogrom.
Do jednych z najpoważniejszych antyżydowskich rozruchów doszło po wyzwoleniu Afryki Północnej przez wojska alianckie. Pomiędzy 5 a 7 listopada 1945 w Trypolisie oraz czterech sąsiednich miejscowościach: Zanzur, Zawiya, Cussabat i Zitlin doszło do masakr. Napastnicy zamordowali między 130 a ponad 140 osób (w tym 36 dzieci), a 400–450 Żydów zostało ciężko rannych. Splądrowano niemal wszystkie miejskie synagogi, a pięć z nich zniszczono. Od kilkuset do ponad tysiąca domów i warsztatów zostało zdewastowanych. Na skutek napaści około 2000 Żydów straciło dach nad głową, a stan 2400 zredukował się do poziomu ubóstwa. Część Żydów nawracano siłą na islam.
Stacjonujący w Trypolisie żołnierze brytyjscy przez kilka dni wykazywali się bezczynnością.
Następstwa.
Sytuacja społeczności libijskich Żydów pogorszyła się ponownie w następstwie wybuchu wojny izraelsko-arabskiej w 1948 roku. W czerwcu 1948 doszło do kolejnego pogromu, w którym antyżydowscy napastnicy zabili 12 osób i zniszczyli 280 domów. Jednak tym razem społeczność była przygotowana do samoobrony, której oddziały odparły atak i nie dopuściły do większej liczby ofiar.
Powyższe wydarzenia przyczyniły się do erozji poczucia bezpieczeństwa wśród społeczności żydowskiej. To oraz powstanie Izraela w 1948 popchnęło większość z nich do emigracji. W latach 1948–1951, a zwłaszcza po zalegalizowaniu emigracji w 1949 roku, 30 972 Żydów wyemigrowało z Libii do Izraela.

</doc>
<doc id="2787344" url="https://pl.wikipedia.org/wiki?curid=2787344" title="Kubań Krasnodar (hokej na lodzie)">
Kubań Krasnodar (hokej na lodzie)

Kubań Krasnodar (ros. Кубань Краснодар) – były rosyjski klub hokejowy z siedzibą w Krasnodarze.
Klub przejął barwy flagi Kraju Krasnodarskiego.
Był klubem farmerskim Witiazia Podolsk.
Trenerem w klubie był Anatolij Stepanyszczew. W sezonie 2012/2013 menedżerem generalnym klubu był Jewgienij Chacej.
Po sezonie Wysszaja Chokkiejnaja Liga (2014/2015) klub został wycofany z ligi WHL.

</doc>
<doc id="2787347" url="https://pl.wikipedia.org/wiki?curid=2787347" title="Buran Woroneż">
Buran Woroneż

Buran Woroneż (ros. Буран Воронеж) – rosyjski klub hokeja na lodzie z siedzibą w Woroneżu.
Historia.
Buran założono w 1977. Do 2012 występował w rozgrywkach RHL. Od 2012 klub przyjęto do rozgrywek WHL. Drużynami juniorskimi są MHK Buran występująca w MHL i MHK Rossosz w MHL-B.
W przeszłości Buran funkcjonował jako klub farmerski dla Spartaka Moskwa. Od 2013 pełnił tę rolę dla Atłanta Mytiszczi.
W czerwcu 2015 szkoleniowcem został Aleksandr Titow. W marcu 2021 nowym trenerem został wyznaczony Michaił Biriukow. Głównym trenerem zostawał Michaił Biriukow od października 2019 do maja 2020, ponownie od listopada 2020 i od marca 2021. W sierpniu 2021 do sztabu wszedł Aleksiej Piepielajew. We wrześniu 2022 Biriukow odszedł ze stanowiska, a jego miejsce zajął Anatolij Jemielin.
Zawodnicy i trenerzy.
Trenerem w klubie był Walerij Woronin.

</doc>
<doc id="2787348" url="https://pl.wikipedia.org/wiki?curid=2787348" title="Ariada Wołżsk">
Ariada Wołżsk

Ariada Wołżsk (ros. Ариада-Акпарс Волжск) – rosyjski klub hokeja na lodzie z siedzibą w Wołżsku.
Historia.
Zespół został klubem farmerskim Nieftiechimika Niżniekamsk, później Mietałłurga Nowokuźnieck, następnie ponownie Nieftiechimika.
W 2014 trenerem klubu był Igor Żylinski.

</doc>
<doc id="2787349" url="https://pl.wikipedia.org/wiki?curid=2787349" title="Nowoaleksandrowsk">
Nowoaleksandrowsk

Nowoaleksandrowsk (ros. Новоалександровск) – miasto w Rosji, w Kraju Stawropolskim, siedziba administracyjna rejonu nowoaleksandrowskiego. W 2010 roku liczyło ok. 26,8 tys. mieszkańców. Ośrodek przemysłu spożywczego i materiałów budowlanych.
Historia.
Wieś Nowo-Aleksandrowskoje została założona w 1804 roku przez przesiedleńców z guberni centralnych. W 1832 roku wieś przekształcono w stanicę kozacką. W 1971 roku miejscowość otrzymała prawa miejskie i została przemianowana na Nowoaleksandrowsk.

</doc>
<doc id="2787354" url="https://pl.wikipedia.org/wiki?curid=2787354" title="Zbigniew Makowski (pilot)">
Zbigniew Makowski (pilot)

Zbigniew Makowski (ur. 14 grudnia 1921 w Wilnie, zm. 3 sierpnia 1943 w Brest we Francji) – podporucznik pilot Polskich Sił Powietrznych w Wielkiej Brytanii.
Życiorys.
Po kampanii wrześniowej przez Rumunię i Francję dotarł do Wielkiej Brytanii. Dostał przydział do Polskich Sił Powietrznych i otrzymał numer służbowy P-2206. Od września 1942 latał w dywizjonie 317.
3 sierpnia 1943 roku pilotując Spitfire'a EE717 został strącony przez niemiecką artylerię przeciwlotniczą niedaleko Brestu we Francji. Pochowany na cmentarzu komunalnym w Brest Kerfautras (Plot XLVI, Row 6, Grave 15)
Zwycięstwa powietrzne.
Na liście Bajana został sklasyfikowany na 308. pozycji. Zaliczono mu zniszczenie 1 samolotu nieprzyjaciela zestrzelonego na pewno.

</doc>
<doc id="2787356" url="https://pl.wikipedia.org/wiki?curid=2787356" title="Nowoaleksandrowsk (ujednoznacznienie)">
Nowoaleksandrowsk (ujednoznacznienie)



</doc>
<doc id="2787358" url="https://pl.wikipedia.org/wiki?curid=2787358" title="Teoria kaloryczna">
Teoria kaloryczna



</doc>
<doc id="2787359" url="https://pl.wikipedia.org/wiki?curid=2787359" title="HK Lipieck">
HK Lipieck

HK Lipieck (ros. ХК Липецк) – rosyjski klub hokejowy z siedzibą w Lipiecku.
Do końca sezonu 2009/2010 drużyna występowała w Wysszaja Liga. Do 2013 występowała w rozgrywkach Rossijskaja Chokkiejnaja Liga (RHL). 30 maja 2013 został przyjęty do rozgrywek Wysszaja Chokkiejnaja Liga.
HK Lipieck został klubem farmerskim Siewierstali Czerepowiec.
Drużyną juniorską klubu został MHK Elta, której trenerami zostali Władisław Jakowienko i Michaił Biełobragin.
Po sezonie Wysszaja Chokkiejnaja Liga (2014/2015) klub został wycofany z ligi WHL.
Zawodnicy.
Wychowankami klubu był Michaił Bałandin (zmarły) i Dienis Tiurin. Ponadto w zespole występowali m.in. Andriej Koszkin, Aleksandr Kuklin, Andriej Gawrilin, Aleksiej Miedwiediew, Gleb Klimienko, Jewgienij Dubrowin, Siergiej Pajor, Dzianis Hrot, Michaił Biełobragin, Igor Skorochodow, Andriej Gawriłow.

</doc>
<doc id="2787362" url="https://pl.wikipedia.org/wiki?curid=2787362" title="Celestyn Adam Kaliszewski">
Celestyn Adam Kaliszewski

Celestyn Adam Kaliszewski krypt.: "C. K.; X. C. K. S. P.", (ur. 26 lutego 1725 w Malczycach, zm. 14 kwietnia 1767 w Łukowie) – polski pedagog, historyk prawa, leksykograf i tłumacz.
Życiorys.
Urodził się w roku 1725 w Malczycach (woj. ruskie). W drugiej połowie czerwca roku 1739 wstąpił do zakonu pijarów, przyjmując imię Celestyn (imię chrzestne: Adam). Zimą roku 1741/1742 rozpoczął studia skupiając się na "humaniorze" (naukach humanistycznych), a w latach 1742-1744 zgłębiając filozofię w Rzeszowie. Wkrótce potem przeniósł się do Warszawy, gdzie prowadził infimę (rok szkolny 1744/1745), gramatykę (1745/1746), a jednocześnie jako podprefekt tamtejszego Collegium Nobilium studiował teologię (1746/1747). W roku szkolnym 1748/1749 pełnił funkcję katechety w Radomiu, rok później był nauczycielem poezji w Warszawie. W latach 1750-1751 był wychowawcą wojewodzica sandomierskiego, Jana Józefa Wielopolskiego. W roku 1752 zastępował chorego Jana Obertyna wykładając retorykę w Łowiczu, kilka miesięcy później trafił do Rzeszowa na stanowisko profesora retoryki, które piastował do roku 1755. W tym okresie (1753) najprawdopodobniej nauczał także w Warężu. Przez 11 lat był wykładowcą warszawskiego Collegium Nobilium: w latach 1755-1758 nauczał retoryki, nieco później (1758-1765) wykładał historię i geografię. Brał aktywny udział w organizowanych na nowo (za namową i zachętą Stanisława Konarskiego) "sejmikach" uczniowskich. W roku 1766 sprawował funkcję wicerektora Collegium Nobilium, a zimą roku 1766/1767 przeniesiono go na stanowisko regenta Konwiktu Szaniawskiego w Łukowie. Tam też zmarł w wieku 42 lat, na "złośliwą gorączkę", 14 kwietnia roku 1767.

</doc>
<doc id="2787364" url="https://pl.wikipedia.org/wiki?curid=2787364" title="Kazimierz Wunsche">
Kazimierz Wunsche



</doc>
<doc id="2787367" url="https://pl.wikipedia.org/wiki?curid=2787367" title="John Salako">
John Salako

John Salako (ur. 11 lutego 1969 roku w Ibadan, Nigeria) – angielski piłkarz występujący na pozycji pomocnika. W 1991 roku rozegrał 5 spotkań w reprezentacji Anglii.
Salako najlepsze lata kariery spędził w Crystal Palace. W 1990 roku był członkiem drużyny, która awansowała do finału Pucharu Anglii. Jako zawodnik Palace 5 razy wystąpił w reprezentacji Anglii, debiutując 1 czerwca 1991 roku w wygranym 1-0 towarzyskim meczu z Australią.
Po zakończeniu piłkarskiej kariery Salako rozpoczął pracę jako komentator w stacji Sky Sports, a w 2009 roku został trenerem drużyny do lat 16 Crystal Palace.
W 2005 roku z okazji 100-lecia Crystal Palace wybrany w głosowaniu kibiców do najlepszej XI w historii klubu.

</doc>
<doc id="2787368" url="https://pl.wikipedia.org/wiki?curid=2787368" title="Chimaltenango (departament)">
Chimaltenango (departament)

Chimaltenango – jeden z 22 departamentów Gwatemali, położony na południu kraju. Stolicą departamentu jest miasto Chimaltenango. W skład departamentu wchodzi 16 gmin (municipios). Departament graniczy na północy z departamentem El Quiché i Baja Verapaz, na wschodzie z Gwatemala i Sacatepéquez, na południu z Escuintla i Suchitepéquez oraz na zachodzie z Sololá.
Najważniejszymi miastami w departamencie oprócz stołecznego są Patzún, Comalapa i San José Poaquíl. Departament ma charakter górzysty obejmujący centralną część Sierra Madre de Chiapas, o średnim wyniesieniu 1 800 m n.p.m. i umiarkowanym klimacie. 
Podział departamentu.
W skład departamentu wchodzi 16 gmin (municipios).

</doc>
<doc id="2787371" url="https://pl.wikipedia.org/wiki?curid=2787371" title="Mohamed Ali Mahjoubi">
Mohamed Ali Mahjoubi

Mohamed Ali Mahjoubi (ur. 28 grudnia 1966) – tunezyjski piłkarz występujący na pozycji obrońcy. 
Kariera klubowa.
Mahjoubi karierę rozpoczynał w 1984 roku w zespole AS Marsa. W 1990 roku zdobył z nim Puchar Tunezji. Graczem Marsy był przez siedem lat. W 1991 roku przeszedł do niemieckiego Eintrachtu Brunszwik, grającego w 2. Bundeslidze. W lidze tej zadebiutował 5 sierpnia 1991 roku w zremisowanym 1:1 pojedynku z Herthą BSC. Przez dwa lata w barwach Eintrachtu rozegrał 66 spotkań i zdobył 9 bramek.
W 1993 roku Mahjoubi wrócił do Tunezji, gdzie został graczem klubu ES Tunis. W 1994 roku zdobył z nim mistrzostwo Tunezji, a także wygrał Afrykańską Ligę Mistrzów. W 1995 roku zdobył z nim natomiast Superpuchar Afryki. W 1996 roku zakończył karierę.
Kariera reprezentacyjna.
W reprezentacji Tunezji Mahjoubi zadebiutował w 1985 roku. W 1988 roku wziął udział w Letnich Igrzyskach Olimpijskich, które piłkarze Tunezji zakończyli na fazie grupowej. W 1994 roku został powołany do kadry na Puchar Narodów Afryki. Zagrał na nim w meczach z Mali (0:2) oraz Zairem (1:1), a Tunezja odpadła z turniej po fazie grupowej.
W latach 1985-1995 w drużynie narodowej Mahjoubi rozegrał 82 spotkania i zdobył 15 bramek.

</doc>
<doc id="2787374" url="https://pl.wikipedia.org/wiki?curid=2787374" title="Lassaad Abdelli">
Lassaad Abdelli

Lassaad Abdelli (ur. 18 września 1960) – tunezyjski piłkarz występujący na pozycji napastnika. 
Kariera klubowa.
Abedlli karierę rozpoczynał w 1990 roku w zespole Club Africain. Przez sześć lat gry dla tego klubu, wywalczył z nim cztery wicemistrzostwa Tunezji (1981, 1982, 1983, 1985). Trzykrotnie wystąpił też w finale Pucharu Tunezji (1982, 1985, 1986). W 1986 roku wyjechał do Belgii, by grać w tamtejszym K. Berchem Sport.
W 1987 roku Abdelli odszedł do niemieckiej Alemannii Akwizgran, grającej w 2. Bundeslidze. W lidze tej zadebiutował 1 sierpnia 1987 roku w zremisowanym 1:1 pojedynku z SV Darmstadt 98. Przez rok w barwach Alemannii rozegrał 15 spotkań. W 1988 roku wrócił do Belgii, gdzie został graczem klubu RFC Bressoux. W 1989 roku zakończył karierę.
Kariera reprezentacyjna.
W reprezentacji Tunezji Abdelli grał w latach 1981-1989.

</doc>
<doc id="2787376" url="https://pl.wikipedia.org/wiki?curid=2787376" title="Idiopatyczne nadciśnienie śródczaszkowe">
Idiopatyczne nadciśnienie śródczaszkowe

Idiopatyczne nadciśnienie śródczaszkowe, idiopatyczne nadciśnienie wewnątrzczaszkowe, dawniej: guz rzekomy mózgu, łagodne nadciśnienie śródczaszkowe/wewnątrzczaszkowe – zespół objawowy charakteryzujący się przewlekle wzmożonym ciśnieniem śródczaszkowym, które nie jest związane z wewnątrzczaszkowym procesem rozrostowym, zapalnym ani urazem czaszkowo-mózgowym.
Zapadalność wynosi 1 lub 2 przypadki na 100 000 osób rocznie; częściej chorują młode kobiety, które wcześniej szybko przybrały na wadze. Etiopatogeneza jest prawdopodobnie zróżnicowana. Wśród możliwych przyczyn wymienia się m.in. niedoczynność i nadczynność tarczycy, choroby Cushinga i Addisona, niedoczynność przytarczyc, zapalenie ucha środkowego, zakrzepicę zatok żylnych mózgu, działanie uboczne leków i trombofilie.
Do objawów zalicza się: bóle głowy, nudności, wymioty i tarczę zastoinową. Może też dojść do przemijającego zaniewidzenia jedno- lub obuocznego. Na pierwszy plan wysuwają się bóle głowy, które mają średnie nasilenie, charakter tępy, niekiedy pulsujący, obejmują całą głowę i wzmagają się w okolicznościach podnoszących ciśnienie śródczaszkowe (kaszel, kichanie, dźwiganie ciężarów, parcie na stolec, próba Valsalvy).
Przy kwalifikacji do leczenia, ocenie leczenia oraz monitorowaniu wyników u pacjentów z idiopatycznym nadciśnieniem śródczaszkowym kluczowe jest badanie okulistyczne, w tym badanie pola widzenia.
Rokowanie jest na ogół pomyślne. U około 10% chorych nieleczona choroba może prowadzić do zaniku nerwu wzrokowego, a w konsekwencji do ślepoty.

</doc>
<doc id="2787377" url="https://pl.wikipedia.org/wiki?curid=2787377" title="Walentin Bratojew">
Walentin Bratojew



</doc>
<doc id="2787379" url="https://pl.wikipedia.org/wiki?curid=2787379" title="Georgi Bratojew">
Georgi Bratojew



</doc>
<doc id="2787382" url="https://pl.wikipedia.org/wiki?curid=2787382" title="Chiquimula (departament)">
Chiquimula (departament)

Chiquimula – jeden z 22 departamentów Gwatemali, położony na południu kraju. Stolicą departamentu jest miasto Chiquimula. W skład departamentu wchodzi 11 gmin (municipios). Departament graniczy na północy z departamentem Zacapa, na wschodzie granicą państwową z Hondurasem, na południu z Salwadorem i z departamentem Jutiapa oraz na zachodzie z departamentami Jalapa i Zacapa.
Najważniejszymi miastami w departamencie oprócz stołecznego są Jocotán, Camotán i Esquipulas. Departament ma charakter górzysty o średnim wyniesieniu 424 m n.p.m. i ciepłym klimacie. 
Podział departamentu.
W skład departamentu wchodzi 11 gmin (municipios).

</doc>
<doc id="2787386" url="https://pl.wikipedia.org/wiki?curid=2787386" title="Ipatowo">
Ipatowo

Ipatowo (ros. Ипатово) – miasto w Rosji, w Kraju Stawropolskim, nad Kałausem, siedziba administracyjna rejonu ipatowskiego. W 2010 roku liczyło ok. 26,1 tys. mieszkańców. Ośrodek przemysłu spożywczego i odzieżowego
Historia.
Miejscowość została zołożona w 1860 roku, a w 1979 roku otrzymała prawa miejskie.

</doc>
<doc id="2787388" url="https://pl.wikipedia.org/wiki?curid=2787388" title="Gieorgijewsk">
Gieorgijewsk

Gieorgijewsk, Georgijewsk () – miasto w Rosji, w Kraju Stawropolskim, nad rzeką Podkumok, siedziba administracyjna rejonu gieorgijewskiego. Ośrodek przemysłu metalowego, elektronicznego, biochemicznego, lekkiego i spożywczego; węzeł kolejowy. W mieście znajdują się m.in. zabytkowe budynki Gieorgijewskiego Towarzystwa Kredytowego, filii Azowsko-Czarnomorskiego Banku Handlowego, rady miasta (XIX w.), a także cerkiew św. Mikołaja z 1780 roku, ogród botaniczny i muzeum krajoznawcze.
Demografia.
W 2010 roku liczyło ok. 72,1 tys. mieszkańców.
W 2021 roku liczyło ok. 65 tys. mieszkańców.
Historia.
Miejscowość została założona w 1777 roku jako twierdza św. Jerzego ("kriepost' Swiatogo Gieorgija"). W 1783 roku podpisano w twierdzy traktat gieorgijewski o przekazaniu Gruzji Wschodniej pod protektorat rosyjski. W 1786 roku miejscowość otrzymała prawa miejskie. W latach 1802–22 była centrum guberni kaukaskiej.

</doc>
<doc id="2787397" url="https://pl.wikipedia.org/wiki?curid=2787397" title="Wyznawca">
Wyznawca

Wyznawca (łac. "confessor", gr. ὁμολογητής, "homologētēs") – termin stosowany w chrześcijaństwie dla określenia postaci otoczonej pośmiertnym kultem (łac. "cultus inferior relativus"), która zmarła śmiercią naturalną.
Ewolucję semantyczną określenia „wyznawca” poznać można dzięki analizom historii kultu, dziejom literatury chrześcijańskiej i na koniec filologii. Określenie "Confessor" odnosiło się do świadków występujących przed sądami. U zarania chrześcijaństwa męczenników traktowanych jako „świadków” wiary nazywano Wyznawcami. Po pierwszej fali prześladowań chrześcijan, powstała w II wieku koncepcja potwierdzenia świętości bez ofiary krwi – męczeństwa, której świadectwo znajdujemy później u Cypriana z Kartaginy w jego powiedzeniu: „i pokój ma swoje wieńce”. Zaczęto upatrywać wzorów w bohaterach wiary realizujących biblijną doskonałość moralną „Bądźcie więc wy doskonali, jak doskonały jest Ojciec wasz niebieski.” (Mt 5, 48 BT) przez aktywną działalność apostolską łac. "militia Christi". Rozróżnienie między męczennikami a tymi którzy znosili prześladowania za wiarę w Jezusa Chrystusa, ale nie ponieśli męczeńskiej śmierci wprowadził Tertulian określając ich jako „męczenników przyszłości” łac. "benedicti martyres designati", zaś przeciwstawienie tytułów po raz pierwszy pojawiło się w liście gmin starożytnego Lugdunum i Vienne. Klemens Aleksandryjski określił cnotliwe życie zgodne z przykazaniami jako męczeństwo duchowe. Podział dotyczył uznanych za świętych, którzy byli przykładem powołania do świętości i określano ich mianem łac. "confessores". Szczególny szacunek wzbudzał celibat z pobudek religijnych (na przykład u "monachoi", "monachi" – ascetów z okresu między 250 a 350 r.), przyrównywany przez Metodego z Olimpu z męczeństwem. Przykłady żywotów opiewających męstwo ascetów wyszły spod piór Hieronima ze Strydonu, Kasjana z Imoli i anonimowego autora żywotów świętych Pachomiusza i Teodora z Tabenissi. W dziele Atanazego Wielkiego „Żywot Antoniego Pustelnika” nakreślony został ideał życia chrześcijańskiego z modlitwą, pokutą za bliźnich i opieką nad nimi – kwintesencją chrześcijańskiej solidarności.
Wśród świętych „wyznawców” znajdujemy osoby o różnym pochodzeniu, ojców apostolskich, ojców Kościoła, eremitów, dziewice, wdowy i pokutnice, ascetów, realizujących śluby czystości, biskupów i mnichów. Tytuł „wyznawcy” pojawia się w łac. "Sacramentarium Veronese" i wszedł do liturgii w późniejszych czasach w odniesieniu do świętych nie męczenników, zaś w mszałach i brewiarzach stosowano między innymi tytuły: "confessores pontifices", "confessores non pontifices", które to tytuły Kościół katolicki wycofał na mocy reformy liturgicznej wprowadzonej przez II sobór watykański. Przykładem pierwszego czczonego wyznawcy był Grzegorz Cudotwórca, kolejnymi otoczonymi kultem byli Bazyli Wielki, Piotr z Sebasty, Ambroży z Mediolanu, Marcin z Tours, Delfin z Bordeaux, a z powodu ascetycznego trybu życia: Hieronim ze Strydonu, Efrem Syryjczyk, na zachodzie najsłynniejszymi byli pierwszy w Rzymie, papież Sylwester I, oraz Rufin, Kasjan z Imoli, Sulpicjusz Sewer, Paulin z Noli i Kasjodor.
Współcześnie doskonałość moralna świętego wynikająca z wiary, udokumentowana w stopniu kwalifikującym do określenia jego przymiotów jako cnoty heroiczne opisywana jest terminem wyznawca.

</doc>
<doc id="2787398" url="https://pl.wikipedia.org/wiki?curid=2787398" title="Luigi Priuli">
Luigi Priuli

Luigi Priuli (ur. 15 września 1650 w Wenecji, zm. 15 marca 1720 w Rzymie), włoski duchowny katolicki, kardynał.
Pochodził z senatorskiej rodziny weneckiej, był synem Marcantonia i Eleny Basadonna. Był bratankiem kardynała Pietro Basadonny, a dalszym krewnym kardynałów Lorenzo, Matteo, Pietro i Antonio Priulich. Jego brat Pietro był senatorem w Wenecji, drugi brat Giovanni – ambasadorem na dworze w Wiedniu.
Od października 1684 był opatem w Weronie, w 1689 otrzymał godność audytora Roty Rzymskiej. 18 maja 1712 papież Klemens XI wyniósł go do godności kardynalskiej, nadając rangę prezbitera i kościół tytularny S. Marcello. 28 maja 1714 Priuli otrzymał kościół tytularny S. Marci. Od 4 marca 1720 był kamerlingiem kolegium kardynalskiego, zmarł jednak już 15 marca tegoż roku w swoim rzymskim pałacu. Został pochowany w kościele S. Marco.

</doc>
<doc id="2787401" url="https://pl.wikipedia.org/wiki?curid=2787401" title="Ołena Howorowa">
Ołena Howorowa

Ołena Howorowa (ukr. Олена Іванівна Говорова; ros. Алёна Ивановна Говорова; ur. 18 września 1973 w Izmaile) – ukraińska lekkoatletka, specjalizująca się w trójskoku, trzykrotna uczestniczka letnich igrzysk olimpijskich (Atlanta 1996, Sydney 2000, Ateny 2004), brązowa medalistka olimpijska z Sydney.
Sukcesy sportowe.
Wielokrotna medalistka mistrzostw Ukrainy, m.in.:

</doc>
<doc id="2787403" url="https://pl.wikipedia.org/wiki?curid=2787403" title="Bathophilus">
Bathophilus

Bathophilus – rodzaj morskich ryb z rodziny wężorowatych (Stomiidae).
Klasyfikacja.
Gatunki zaliczane do tego rodzaju :

</doc>
<doc id="2787404" url="https://pl.wikipedia.org/wiki?curid=2787404" title="Trichostomias">
Trichostomias



</doc>
<doc id="2787405" url="https://pl.wikipedia.org/wiki?curid=2787405" title="Jerzy Żurek">
Jerzy Żurek

Jerzy Żurek (ur. 6 czerwca 1946 w Grodźcu) – prozaik, dramaturg, znawca rynku sztuki.
Życiorys.
Młodość spędził w Sosnowcu i Warszawie, gdzie ukończył w 1969 r. polonistykę na Uniwersytecie Warszawskim. Był wśród ok. 2000 osób zaatakowanych na dziedzińcu UW przez ubeckie bojówki 8 marca 1968 r. Całe dorosłe życie spędził w Warszawie, gdzie pracował m.in. jako dziennikarz i kierownik galerii sztuki.
Twórczość.
Debiutował w roku 1970 powieścią "Kurz", mając 24 lata. Potem opublikował zbiór opowiadań "Pościg" (1976), wydany po wieloletnich sporach z cenzurą, która o nie akceptowała obyczajowego i politycznego bunt młodych bohaterów tych tekstów przeciw szarości i obłudzie życia w PRL-u.
Najbardziej znaną powieścią Jerzego Żurka jest "Casanova" (1992), apokryficzna opowieść o polskich perypetiach słynnego weneckiego artysty i uwodziciela. Podobnie historyczne wątki zawiera "Biała Góra" (2002). Pierwowzorem jej bohatera jest pierwszy polski romantyczny poeta Antoni Malczewski, którego krótkie, 26-letnie życie, pełne było niezwykłych, również miłosnych - dramatów. Obie te książki zostały wyróżnione nagrodami Warszawskiej Premiery Literackiej. Współczesnych spraw dotyczą powieści "Job" (2000) i "Sonia" (2005), próbujące mierzyć się z uwarunkowaniami losu polskiego inteligenta.
Najbardziej znane sztuki teatralne autora to: "Sto rąk, sto sztyletów" (1978), utwór w metaforyczny sposób odwołujący się do pierwszej nocy Powstania listopadowego. Dramat ten – wedle "Antologii Dramatu Polskiego" – „był wielkim sukcesem. W fabule sztuki widziano parabolę wydarzeń Marca 68 i doceniono jej zakamuflowaną polityczno-patriotyczną wymowę. Podobnie przyjęto następną sztukę "Po Hamlecie" (1981)”. Obie były wystawiane w wielu teatrach w Polsce (m.in. Teatr im. Słowackiego w Krakowie, teatry Ateneum i Polski w Warszawie, Teatr Wybrzeże w Gdańsku) „jednakże sytuacja, jaką władze po ogłoszeniu stanu wojennego stworzyły dla teatru i kultury w ogóle, uniemożliwiła autorowi normalną współpracę z teatrami i właściwą recepcję jego dalszych utworów.”
W latach 1979 – 2002 współtworzył i współprowadził, wraz z żoną Alicją Wahl, Galerię Sztuki A.B. Wahl w Warszawie – jedną z pierwszych prywatnych galerii sztuki w Polsce.
Jest członkiem Stowarzyszenia Pisarzy Polskich.

</doc>
<doc id="2787406" url="https://pl.wikipedia.org/wiki?curid=2787406" title="Trichochirus">
Trichochirus



</doc>
<doc id="2787407" url="https://pl.wikipedia.org/wiki?curid=2787407" title="Notopodichthys">
Notopodichthys



</doc>
<doc id="2787408" url="https://pl.wikipedia.org/wiki?curid=2787408" title="Nasistomias">
Nasistomias



</doc>
<doc id="2787409" url="https://pl.wikipedia.org/wiki?curid=2787409" title="Gnathostomias">
Gnathostomias



</doc>
<doc id="2787410" url="https://pl.wikipedia.org/wiki?curid=2787410" title="Dactylostomias">
Dactylostomias



</doc>
<doc id="2787412" url="https://pl.wikipedia.org/wiki?curid=2787412" title="Hala Borucz">
Hala Borucz

Hala Borucz – dawna hala pasterska na grzbiecie szczytu Borucz w Beskidzie Żywieckim. W przewodniku ""Beskid Żywiecki"” jest opisana jako polana Wierchy. W istocie nie jest to ani polana, ani hala pasterska, lecz dawne pola uprawne i łąki miejscowości Żabnica. Zajmuje nie tylko zachodnią część grzbietu Boruczy, ale schodzi jego północno-zachodnimi stokami w dół, łącząc się z polami uprawnymi Żabnicy. Znajdują się na niej szałasy. Za pasem lasu, po wschodniej stronie wierzchołka Boruczy znajduje się jeszcze druga polana, również z szałasami.
Hala Borucz nie jest już wykorzystywana rolniczo, została natomiast wyplantowana i zamieniona na narciarski tor zjazdowy. Planowane jest tutaj wykonanie wyciągów i stacji narciarskiej.

</doc>
<doc id="2787413" url="https://pl.wikipedia.org/wiki?curid=2787413" title="Stubby Kaye">
Stubby Kaye

Stubby Kaye, właśc. Bernard Katzin (ur. 11 listopada 1918 w Nowym Jorku, zm. 14 grudnia 1997 w Rancho Mirage) – amerykański aktor komediowy, filmowy i telewizyjny, piosenkarz.
Karierę rozpoczął w 1938 roku w filmie krótkometrażowym "Hi-Ho Hollywood". Jego pierwszą większą rolą filmową był występ w filmie "Guys and Dolls" u boku Marlona Brando, Jean Simmons i Franka Sinatry.

</doc>
<doc id="2787417" url="https://pl.wikipedia.org/wiki?curid=2787417" title="Artemiwsk (obwód łuhański)">
Artemiwsk (obwód łuhański)



</doc>
<doc id="2787418" url="https://pl.wikipedia.org/wiki?curid=2787418" title="Damian Jr Gong Marley">
Damian Jr Gong Marley



</doc>
<doc id="2787419" url="https://pl.wikipedia.org/wiki?curid=2787419" title="Artemiwsk">
Artemiwsk



</doc>
<doc id="2787420" url="https://pl.wikipedia.org/wiki?curid=2787420" title="Goce Delčev">
Goce Delčev



</doc>
<doc id="2787422" url="https://pl.wikipedia.org/wiki?curid=2787422" title="Eustomias">
Eustomias

Eustomias - rodzaj morskich ryb promieniopłetwych z rodziny wężorowatych (Stomiidae).
Klasyfikacja.
Gatunki zaliczane do tego rodzaju :

</doc>
<doc id="2787423" url="https://pl.wikipedia.org/wiki?curid=2787423" title="Urostomias">
Urostomias



</doc>
<doc id="2787424" url="https://pl.wikipedia.org/wiki?curid=2787424" title="Triclonostomias">
Triclonostomias



</doc>
<doc id="2787425" url="https://pl.wikipedia.org/wiki?curid=2787425" title="Spilostomias">
Spilostomias



</doc>
<doc id="2787426" url="https://pl.wikipedia.org/wiki?curid=2787426" title="Rhynchostomias">
Rhynchostomias



</doc>
<doc id="2787427" url="https://pl.wikipedia.org/wiki?curid=2787427" title="Pareustomias">
Pareustomias



</doc>
<doc id="2787428" url="https://pl.wikipedia.org/wiki?curid=2787428" title="Pasi Tauriainen">
Pasi Tauriainen

Pasi Tauriainen (ur. 4 października 1964 w Rovaniemi) – fiński piłkarz grający na pozycji pomocnika. W swojej karierze rozegrał 34 mecze w reprezentacji Finlandii i strzelił w nich 2 gole.
Kariera klubowa.
Swoją karierę piłkarską Tauriainen rozpoczął w klubie RoPS Rovaniemi. W 1984 roku zadebiutował w jego barwach w rozgrywkach pierwszej ligi fińskiej. W 1986 roku zdobył z RoPS Puchar Finlandii. W tym samym roku odszedł do belgijskiego Berchem Sport, z którym w sezonie 1986/1987 spadł z pierwszej do drugiej ligi. W 1987 roku wrócił do klubu z Rovaniemi i grał w nim do końca 1989 roku.
W 1990 roku Tauriainen przeszedł do HJK Helsinki. W 1990 i 1992 roku wywalczył z HJK dwa tytuły mistrza Finlandii. W 1993 roku zdobył z HJK Puchar Finlandii. W HJK występował do końca swojej kariery, czyli do końca 1995 roku.
Kariera reprezentacyjna.
W reprezentacji Finlandii Tauriainen zadebiutował 6 sierpnia 1986 w przegranym 1:3 towarzyskim meczu ze Szwecją, rozegranym w Helsinkach. W swojej karierze grał w: eliminacjach do ME 1988, do MŚ 1990, do ME 1992 i do MŚ 1994. Od 1986 do 1993 roku rozegrał w kadrze narodowej 34 mecze i strzelił w nich 2 gole.

</doc>
<doc id="2787429" url="https://pl.wikipedia.org/wiki?curid=2787429" title="Parastomias">
Parastomias



</doc>
<doc id="2787430" url="https://pl.wikipedia.org/wiki?curid=2787430" title="Nominostomias">
Nominostomias



</doc>
<doc id="2787431" url="https://pl.wikipedia.org/wiki?curid=2787431" title="Neostomias">
Neostomias



</doc>
<doc id="2787432" url="https://pl.wikipedia.org/wiki?curid=2787432" title="Haploclonus">
Haploclonus



</doc>
<doc id="2787433" url="https://pl.wikipedia.org/wiki?curid=2787433" title="Dinematochirus">
Dinematochirus



</doc>
<doc id="2787434" url="https://pl.wikipedia.org/wiki?curid=2787434" title="Biradiostomias">
Biradiostomias



</doc>
<doc id="2787435" url="https://pl.wikipedia.org/wiki?curid=2787435" title="Achirostomias">
Achirostomias



</doc>
<doc id="2787437" url="https://pl.wikipedia.org/wiki?curid=2787437" title="Panzerkampfwagen 38(t)">
Panzerkampfwagen 38(t)



</doc>
<doc id="2787441" url="https://pl.wikipedia.org/wiki?curid=2787441" title="Jan (Vraniškovski)">
Jan (Vraniškovski)



</doc>
<doc id="2787454" url="https://pl.wikipedia.org/wiki?curid=2787454" title="Pio Alves">
Pio Alves

Pio Gonçalo Alves de Souza (ur. 20 kwietnia 1945 w Lanheses) – portugalski duchowny rzymskokatolicki, biskup pomocniczy Porto od 2011.
Życiorys.
Święcenia kapłańskie otrzymał 15 sierpnia 1968 i został inkardynowany do archidiecezji Braga. Był m.in. wikariuszem biskupim ds. nauczania wiary, wykładowcą i dziekanem wydziału teologicznego w Bradze oraz wicerektorem Katolickiego Uniwersytetu Portugalii.
18 lutego 2011 papież Benedykt XVI mianował go biskupem pomocniczym Porto, ze stolicą tytularną "Aquae Flaviae". Sakry biskupiej udzielił mu 10 kwietnia 2011 arcybiskup Bragi - Jorge Ortiga.

</doc>
<doc id="2787460" url="https://pl.wikipedia.org/wiki?curid=2787460" title="Ǵorǵi Christow">
Ǵorǵi Christow



</doc>
<doc id="2787461" url="https://pl.wikipedia.org/wiki?curid=2787461" title="Carlo Abarth">
Carlo Abarth

Karl Albert „Carlo” Abarth (ur. 15 listopada 1908 w Wiedniu, zm. 24 października 1979 tamże) – włoski (południowotyrolski) inżynier konstruktor.
Urodził się w Austro-Węgrzech, jego ojciec pochodził z Meranu, do którego wrócił po I wojnie przyjmując obywatelstwo włoskie.
W 1934 podjął pracę w warsztatach Porsche. 
31 marca 1949 założył przedsiębiorstwo motoryzacyjne Abarth wraz z kierowcą wyścigowym Guido Scagliarini w Bolonii.

</doc>
<doc id="2787472" url="https://pl.wikipedia.org/wiki?curid=2787472" title="Yervásios Filippídis">
Yervásios Filippídis



</doc>
<doc id="2787476" url="https://pl.wikipedia.org/wiki?curid=2787476" title="Andrej Sidorenko">
Andrej Sidorenko



</doc>
<doc id="2787480" url="https://pl.wikipedia.org/wiki?curid=2787480" title="Halocypselus">
Halocypselus



</doc>
<doc id="2787482" url="https://pl.wikipedia.org/wiki?curid=2787482" title="Aleksandar Łazewski">
Aleksandar Łazewski



</doc>
<doc id="2787483" url="https://pl.wikipedia.org/wiki?curid=2787483" title="Jużnyj Ural Orsk">
Jużnyj Ural Orsk



</doc>
<doc id="2787484" url="https://pl.wikipedia.org/wiki?curid=2787484" title="Czerwony żar">
Czerwony żar



</doc>
<doc id="2787485" url="https://pl.wikipedia.org/wiki?curid=2787485" title="Aleksandar Todorowski">
Aleksandar Todorowski



</doc>
<doc id="2787486" url="https://pl.wikipedia.org/wiki?curid=2787486" title="Aleksandar Wasoski">
Aleksandar Wasoski



</doc>
<doc id="2787487" url="https://pl.wikipedia.org/wiki?curid=2787487" title="Émile Stijnen">
Émile Stijnen

Joannes Emilius „Émile” Stijnen (ur. 2 listopada 1907 w Antwerpii, zm. 27 marca 1997) – belgijski piłkarz grający na pozycji pomocnika. W swojej karierze rozegrał 31 meczów w reprezentacji Belgii, w których strzelił 1 gola.
Kariera klubowa.
Swoją karierę piłkarską Stijnen rozpoczął w klubie Berchem Sport. W 1927 roku zadebiutował w jego barwach w rozgrywkach pierwszej ligi belgijskiej. Występował w nim do końca sezonu 1934/1935. Latem 1935 roku przeszedł do ROC Charleroi-Marchienne. Grał w nim do końca swojej kariery, czyli do końca sezonu 1942/1943.
Kariera reprezentacyjna.
W reprezentacji Belgii Stijnen zadebiutował 1 maja 1932 w wygranym 5:2 towarzyskim meczu z Francją, rozegranym w Brukseli. W 1938 roku został powołany do kadry na mistrzostwa świata we Francji. Na nich zagrał w jednym meczu, przegranym 1:3 z Francją Od 1932 do 1939 roku rozegrał w kadrze narodowej 31 meczów i strzelił w nich 1 gola.

</doc>
<doc id="2787488" url="https://pl.wikipedia.org/wiki?curid=2787488" title="Emile Stijnen">
Emile Stijnen



</doc>
<doc id="2787489" url="https://pl.wikipedia.org/wiki?curid=2787489" title="Temperatura czerwonego żaru">
Temperatura czerwonego żaru



</doc>
<doc id="2787490" url="https://pl.wikipedia.org/wiki?curid=2787490" title="Temperatura białego żaru">
Temperatura białego żaru



</doc>
<doc id="2787493" url="https://pl.wikipedia.org/wiki?curid=2787493" title="Barwa żaru">
Barwa żaru



</doc>
<doc id="2787494" url="https://pl.wikipedia.org/wiki?curid=2787494" title="Tańce w San Antonio de la Florida">
Tańce w San Antonio de la Florida

Tańce w San Antonio de la Florida lub Taniec nad brzegiem Manzanares (hiszp. "El baile de San Antonio de la Florida" lub "Baile a orillas del Manzanares") – obraz olejny hiszpańskiego malarza Francisca Goi.
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776–1778, a większość prac ukończył latem 1777 roku. Oprócz "Tańców w San Antonio de la Florida" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Pijący", "Latawiec", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisca Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Ta sielankowa scena doskonale trafiała w gusta pochodzącej z Włoch i uwielbiającej rozrywki księżnej Marii Ludwiki, która poleciła Goi przedstawić na projektach wesołe sceny ludowe. Scena rozgrywa się na obrzeżach Madrytu, nad brzegiem rzeki Manzanares. W oddali widać ledwo widoczną pustelnię San Antonio de la Florida, a po lewej zarys madryckiej Bazyliki San Francisco el Grande. Dwie pary tańczą popularne "segudillas" w rytm żywo przyklaskującego mężczyzny i muzyki siedzących na ziemi grajków. Ich instrumenty muzyczne to hiszpańskie "bandurria" i "vihuela". Obok grajków tańcom przygląda się wojskowy, młoda dziewczyna i inne postaci.
Kompozycja to otwarty krąg – wydaje się, że artysta chce zaprosić widza do tańca i zabawy. Goya przedstawił stroje z niezwykła dbałością o szczegóły – mężczyźni noszą stroje dworzan, a kobiety to hiszpańskie "majas" – osoby z niższych warstw społecznych, które charakteryzował m.in. oryginalny i kolorowy ubiór. W ten sposób Goya miesza na swoim obrazie różne warstwy społeczne.
Historia obrazu.
Goya otrzymał za ten projekt 8 000 reali ("reales de vellón"). Pierwszy gobelin na podstawie tego projektu utkano już w 1778 roku, a następne trzy kolejno w latach 1786, 1801 i 1832. Królowa Izabela II podarowała jeden z tych gobelinów belgijskiemu monarsze Leopolodowi I.
Około 1856–1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787495" url="https://pl.wikipedia.org/wiki?curid=2787495" title="Malczyce (Ukraina)">
Malczyce (Ukraina)

Malczyce (ukr. Мальчиці, "Malczyci") – wieś na Ukrainie, w rejonie jaworowskim obwodu lwowskiego.
Historia.
Miejsce śmierci Konstancji Zofii z Czartoryskich Poniatowskiej, matki Stanisława Augusta. Została pochowana w kościele w Janowie, obecnie Iwano-Frankowe.
W Malczycach, w 1725 roku, urodził się Celestyn Adam Kaliszewski, polski pedagog, historyk prawa, leksykograf i tłumacz (zm. 1767).
W nocy z 6 na 7 stycznia 1948 r. NKWD ostrzelało grupę kolędników zabijając 11 osób.

</doc>
<doc id="2787496" url="https://pl.wikipedia.org/wiki?curid=2787496" title="Zelenokumsk">
Zelenokumsk



</doc>
<doc id="2787497" url="https://pl.wikipedia.org/wiki?curid=2787497" title="Walden Martin">
Walden Martin

Walden Charles Martin (ur. 28 września 1891 w Grayville, zm. 17 listopada 1966 w Largo) − amerykański kolarz szosowy, brązowy medalista olimpijski.
Kariera.
Największe sukcesy w karierze Walden Martin osiągnął w 1912 roku, podczas igrzysk olimpijskich w Sztokholmie. Wspólnie z Carlem Schutte, Alvinem Loftesem i Albertem Kruschelem zdobył brązowy medal w jeździe drużynowej na czas. Na tych samych igrzyskach w jeździe indywidualnej przejechał trasę w czasie 11:23:55,2 i zajął siedemnaste miejsce. W lutym 1913 roku Martin brał udział w wypadku na torze St. Louis Coliseum, gdzie zderzył się z Frederickiem Windtem. W wyniku wypadku Martin stracił jedną nogę, a Windt zginął na miejscu. Martin nie zakończył kariery – ścigał się dalej, używając protezy. Nigdy nie zdobył medalu na szosowych mistrzostwach świata.

</doc>
<doc id="2787498" url="https://pl.wikipedia.org/wiki?curid=2787498" title="Strzelectwo na Letnich Igrzyskach Olimpijskich 1900 - pistolet wojskowy">
Strzelectwo na Letnich Igrzyskach Olimpijskich 1900 - pistolet wojskowy



</doc>
<doc id="2787501" url="https://pl.wikipedia.org/wiki?curid=2787501" title="Kościół Wniebowzięcia Najświętszej Maryi Panny w Gliwicach-Łabędach">
Kościół Wniebowzięcia Najświętszej Maryi Panny w Gliwicach-Łabędach

Kościół Wniebowzięcia NMP w Gliwicach – murowany, zabytkowy kościół parafialny obrządku rzymskokatolickiego w Gliwicach, w dzielnicy Łabędy, w dekanacie Gliwice-Łabędy w diecezji Gliwickiej. 
W pobliżu kościoła przebiegają szlaki turystyczne:
Historia.
Kościół wzmiankowany w 1317 roku, prawdopodobnie jeszcze jako drewniany. Obecna świątynia pochodzi z XV wieku, rozbudowana w latach 1716-1719 (inicjatorem rozbudowy był Jan Bernard Welczek). Kościół odnawiano m.in. w latach 1864, 1912 oraz po 1945.
Architektura i wyposażenie.
Kościół orientowany, położony na niewielkim wzniesieniu, jednonawowy, murowany z kamienia i cegły. Prezbiterium trójbocznie zamknięte, ze sklepieniami krzyżowo-kolebkowymi, prawdopodobnie stanowi pozostałości kościoła z XV wieku. Sklepienia prezbiterium i nawy barokowe, z XVIII wieku. Wieża zbudowana w latach 1716-1719, zwieńczona barokowym hełmem z latarnią.
Ołtarz główny, neorokokowy, z 1858 roku, z rzeźbami śś. Piotra i Pawła i obrazem Matki Boskiej Królowej Niebios. Ołtarze boczne z końca XVII wieku. Ołtarz lewy z rzeźbami śś. Symeona i Tomasza i obrazami śś. Józefa i Mikołaja. Ołtarz prawy z obrazami św. Barbary (XIX wiek) i św. Hieronima (XVII wiek). Ołtarz w kaplicy północnej barokowy, z 1720 r., z rzeźbami śś Franciszka i Antoniego. Ambona z XVI wieku, z obrazami Czterech Ewangelistów z XIX wieku. Z dawnego wyposażenia kościoła zachowały się m.in. monstrancja z 1651 r. z herbem właścicieli Łabęd - Welczków, cztery cynowe, barokowe lichtarze (dwa z nich z 1666 r.), siedemnastowieczny barokowy kielich oraz późnobarokowa puszka z 1723 r., fundacji Jana Bernarda Welczka.
Na wieży dwa średniowieczne dzwony (o średnicach 83 i 69 cm) odlane z brązu, zapewne w tym samym warsztacie (na co wskazują podobne inskrypcje na obu dzwonach), jeden z 1479, z 1480 r. W obu inskrypcjach występuje nazwa miejscowości (odpowiednio "labanth" oraz "labant").
Otoczenie.
Kościół otoczony kamiennym murem z XVIII-XIX wieku, z dwiema barokowymi kaplicami. Po stronie północnej, przy bramie, grobowiec rodziny Welczków z 1830 r. oraz nagrobki Jana i Zofii Welczków z 1811 r. w postaci dużych, kamiennych urn. Na grobowcu rodzinnym widoczny herb Welczków. W otoczeniu kościoła znajduje się także plebania, zapewne z 1729 roku, oraz cmentarz.

</doc>
<doc id="2787502" url="https://pl.wikipedia.org/wiki?curid=2787502" title="Anacleto Oliveira">
Anacleto Oliveira

Anacleto Cordeiro Gonçalves de Oliveira (ur. 17 lipca 1946 w Cortes, zm. 18 września 2020 w Almodôvar) – portugalski duchowny rzymskokatolicki, biskup Viana do Castelo w latach 2010–2020.
Życiorys.
Święcenia kapłańskie otrzymał 15 sierpnia 1970 i został inkardynowany do diecezji Leiria-Fátima. Po studiach odbytych w Rzymie został wykładowcą instytutu w Coimbrze, a następnie wyjechał na studia doktoranckie do Münsteru w Niemczech. Tam pracował także jako duszpasterz mniejszości portugalskiej. W 1987 uzyskał tytuł doktora egzegezy biblijnej na Westfalskim Uniwersytecie Wilhelma. Po powrocie do kraju ponownie objął funkcję wykładowcy w Coimbrze.
4 lutego 2005 papież Jan Paweł II mianował go biskupem pomocniczym Lizbony, ze stolicą tytularną "Aquae Flaviae". Sakry biskupiej udzielił mu 24 kwietnia 2005 w Fatimie bp Serafim de Sousa Ferreira e Silva.
11 czerwca 2010 został mianowany biskupem diecezji Viana do Castelo, zaś 15 sierpnia 2010 kanonicznie objął urząd.
Zginął w wypadku samochodowym 18 września 2020.

</doc>
<doc id="2787503" url="https://pl.wikipedia.org/wiki?curid=2787503" title="Joseph Kopsky">
Joseph Kopsky

Joseph George „Joe” Kopsky (ur. 4 listopada 1882 w Nowym Jorku, zm. 30 stycznia 1974 w Miami) – amerykański kolarz szosowy, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach kolarskich. W jeździe indywidualnej na czas przejechał trasę w czasie 11:27:06,00 i zajął 20. miejsce. Były to jedyne igrzyska, na jakich startował.

</doc>
<doc id="2787505" url="https://pl.wikipedia.org/wiki?curid=2787505" title="Neftekumsk">
Neftekumsk



</doc>
<doc id="2787509" url="https://pl.wikipedia.org/wiki?curid=2787509" title="Strzelectwo na Letnich Igrzyskach Olimpijskich 1900 - karabin wojskowy stojąc mężczyzn">
Strzelectwo na Letnich Igrzyskach Olimpijskich 1900 - karabin wojskowy stojąc mężczyzn



</doc>
<doc id="2787510" url="https://pl.wikipedia.org/wiki?curid=2787510" title="Strzelectwo na Letnich Igrzyskach Olimpijskich 1900 - karabin wojskowy leżąc mężczyzn">
Strzelectwo na Letnich Igrzyskach Olimpijskich 1900 - karabin wojskowy leżąc mężczyzn



</doc>
<doc id="2787511" url="https://pl.wikipedia.org/wiki?curid=2787511" title="Eppendorfka">
Eppendorfka



</doc>
<doc id="2787513" url="https://pl.wikipedia.org/wiki?curid=2787513" title="George Koz">
George Koz



</doc>
<doc id="2787514" url="https://pl.wikipedia.org/wiki?curid=2787514" title="Jerzy Sztandera">
Jerzy Sztandera

Jerzy Sztandera (ur. 30 maja 1926 w Równem na Wołyniu, zm. 21 czerwca 2017 w Szczecinie) – oficer Wojska Polskiego.
Syn legionisty Antoniego Sztandery i Anny z d. Maciejewskiej. Wiceprezes Zarządu Okręgowego Związku Inwalidów Wojennych woj. zachodniopomorskiego. Członek Rady Kombatanckiej przy 6 Brygadzie Desantowo-Szturmowej w Krakowie. Członek Klubu Kawalerów Orderu Wojennego Virtuti Militari przy Kapitule Orderu VM.
Związek małżeński zawarł w 1950 roku. Ma dwie córki i syna. Zamieszkały w Szczecinie.
Lata wojny.
Przed wojną ukończył 6 klasę szkoły podstawowej.
W okresie okupacji sowieckiej kontynuował naukę. Po zajęciu Równego przez Niemców, Jerzy z nakazu pracy rozpoczął pracę w Reiehskomissariacie Ukraina jako pracownik fizyczny. Dom Sztanderów stał się miejscem kontaktowym oficerów II Odcinka „Wachlarza”. Jerzy pełnił w tym okresie funkcję łącznika.
W marcu do Równego przyjechali przedstawiciele 1 Korpusu Polskiego w ZSRR kpt. Leonard Borkowicz i por. Jerzy Putrament. Grupa 18 partyzantów Armii Krajowej z Równego została wcielona do Wojska Polskiego. 8 marca 1944 roku Jerzy znalazł się w Sumach w 3 batalionie szkolnym 1 pułku zapasowego. W dniach od 3 kwietnia do 27 czerwca 1944 roku pobierał nauki w Szkole Młodszych Dowódców Łączności w Charkowie. Następnie został skierowany do 15 kompanii łączności, 6 Dywizji Piechoty na stanowisko zastępcy dowódcy plutonu. Kompania w owym czasie stacjonowała w Baryszówce koło Żytomierza. 16 sierpnia 1944 roku 15 kompania łączności przegrupowała się do Przemyśla, a dalej w kierunku Warszawy. Za forsowanie Wisły w styczniu 1945 roku Jerzy Sztandera został odznaczony srebrnym Medalem „Zasłużony Na Polu Chwały”. 4 lutego 1945 roku w bitwie o Nadarzyce został ranny w głowę. Leczony był we frontowym szpitalu Armii Czerwonej w Złotowie. Za walki na Wale Pomorskim otrzymał Krzyż Srebrny Orderu Virtuti Militari. Po wyjściu ze szpitala wrócił do macierzystego pododdziału walczącego już pod Kołobrzegiem.
Za udział w walkach o Kołobrzeg został odznaczony Krzyżem Walecznych. Następnie walczył na szlaku bojowym 6 DP poprzez Starą Rudnicę nad Odrą, Siekierki i dalej w operacji berlińskiej w kierunku Łaby.
W maju 1945 roku 1 Armia Wojska Polskiego rozpoczęła powrót do kraju. W tym czasie Jerzy ukończył Frontową Szkołę Oficerską 1 Armii.
Okres powojenny.
Po powrocie do kraju stacjonował w Wadowicach, Andrychowie i Chrzanowie. W listopadzie został skierowany do Centrum Wyszkolenia Piechoty w Rembertowie. W maju 1946 roku rozpoczął pracę w Sztabie Generalnym WP. W 1948 roku ukończył roczny kurs przy Akademii Sztabu Generalnego i został skierowany do sztabu Pomorskiego Okręgu Wojskowego na stanowisko zastępcy szefa wydziału, a od 1950 roku powierzono mu obowiązki szefa wydziału.
W 1953 roku został zwolniony z wojska ze względu na zły stan zdrowia. Rozpoczął pracę w Technicznej Obsłudze Samochodów w Szczecinie jako technik, a od 1957 roku jako kierownik zakładu. Pracując, skończył studia na Wydziale Inżynieryjno-Ekonomicznym Politechniki Szczecińskiej i uzyskał tytuł magistra ekonomii transportu. Na emeryturę przeszedł w 1982 roku. Przez 40 lat był we władzach Zarządu Okręgowego Związku Inwalidów Wojennych RP w Szczecinie. Przez kilka lat był członkiem władz okręgowych Związku Bojowników o Wolność i Demokrację w Szczecinie. Zorganizował Klub Synów Pułku w Szczecinie.
Ordery i odznaczenia.
Odznaczenia sowieckie

</doc>
<doc id="2787515" url="https://pl.wikipedia.org/wiki?curid=2787515" title="John Becht">
John Becht

John Andrew Becht (ur. 13 października 1886 w Brooklynie w Nowym Jorku, zm. 7 listopada 1960 w New Milford) − amerykański kolarz szosowy, olimpijczyk.
Uczestniczył w rywalizacji na V Igrzyskach olimpijskich rozgrywanych w Sztokholmie w 1912 roku. Startował tam w dwóch konkurencjach kolarskich. W jeździe indywidualnej na czas przejechał trasę w czasie 11:35:04,80 i zajął 28. miejsce. Były to jedyne igrzyska, na jakich startował.

</doc>
<doc id="2787518" url="https://pl.wikipedia.org/wiki?curid=2787518" title="Kjustendił">
Kjustendił



</doc>
<doc id="2787519" url="https://pl.wikipedia.org/wiki?curid=2787519" title="Obwód Kjustendił">
Obwód Kjustendił



</doc>
<doc id="2787520" url="https://pl.wikipedia.org/wiki?curid=2787520" title="Robert Braet">
Robert Braet

Robert Braet (ur. 11 lutego 1912 w Brugii, zm. 23 lutego 1987 tamże) – belgijski piłkarz grający na pozycji bramkarza. W swojej karierze rozegrał 14 meczów w reprezentacji Belgii.
Kariera klubowa.
Całą swoją karierę piłkarską Braet spędził w klubie Cercle Brugge. W 1928 roku zadebiutował w jego barwach w rozgrywkach pierwszej ligi belgijskiej. Występował w nim do końca sezonu 1947/1948. W sezonie 1929/1930 wywalczył z nim mistrzostwo Belgii. W barwach Cercle Brugge rozegrał 350 meczów.
Kariera reprezentacyjna.
W reprezentacji Belgii Braet zadebiutował 11 października 1931 w wygranym 2:1 towarzyskim meczu z Polską, rozegranym w Brukseli. W 1938 roku został powołany do kadry na mistrzostwa świata we Francji. Na nich był rezerwowym i nie wystąpił w żadnym meczu. Od 1931 do 1938 roku rozegrał w kadrze narodowej 14 meczów.

</doc>
<doc id="2787521" url="https://pl.wikipedia.org/wiki?curid=2787521" title="Gmina Kjustendił">
Gmina Kjustendił



</doc>
<doc id="2787523" url="https://pl.wikipedia.org/wiki?curid=2787523" title="Pijący">
Pijący

Pijący (hiszp. "El bebedor") – obraz olejny hiszpańskiego malarza Francisca Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni w Królewskiego Pałacu El Pardo. Pracował nad tą serią w latach 1776– 78, a większość prac ukończył latem 1777 roku. Oprócz "Pijącego" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Tańce w San Antonio de la Florida", "Latawiec", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Powstały na podstawie tego projektu gobelin miał wisieć nad oknem książęcej jadalni, stąd jego mniejsze wymiary i rozmieszczenie postaci. Kompozycja uwzględnia perspektywę potencjalnego widza, który patrzył na wysoko zawieszony gobelin z dołu. Przedstawione na obrazie postaci siedzą na niewielkim wzniesieniu tworząc kompozycję piramidalną – układ typowy dla twórczości Antona Rafaela Mengsa, czołowego artysty epoki. Mężczyźni to hiszpańscy "majos" – osoby z niższych warstw społecznych, które charakteryzował m.in. oryginalny i kolorowy strój. W tej sielankowej scenie siedzący na wzgórzu mężczyzna w katalońskim stylu pije wino ze skórzanej torby ("bota"). Jego towarzysz w zamyśleniu spogląda przed siebie jednocześnie przygryzając rzodkiew. Przed nimi na ziemi leży rzodkiew i kawałek chleba. Drzewa rzucają cień na postaci, który jednak nie wypełnia całej sceny. W tle widać dwie postaci w tradycyjnych hiszpańskich kapeluszach i pelerynach.
Historia obrazu.
Pierwszy gobelin na podstawie tego projektu utkano już w 1778, a następny w 1801 roku. 
Około 1856–1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787524" url="https://pl.wikipedia.org/wiki?curid=2787524" title="Acestra">
Acestra



</doc>
<doc id="2787526" url="https://pl.wikipedia.org/wiki?curid=2787526" title="Malczyce (ujednoznacznienie)">
Malczyce (ujednoznacznienie)

Ukraina

</doc>
<doc id="2787527" url="https://pl.wikipedia.org/wiki?curid=2787527" title="Michele Mascitti">
Michele Mascitti

Michele Mascitti (ur. w 1663 lub 1664 w Chieti koło Neapolu, zm. 24 kwietnia 1760 w Paryżu) – włoski kompozytor i skrzypek okresu baroku. 
Życiorys.
Gry na skrzypcach uczył się od młodości; jego nauczycielem był wuj Peter Marchitelli (1643–1729), który w tym czasie zajmował stanowisko skrzypka orkiestry królewskiej w Neapolu i w Teatro di San Bartolomeo. Następnie Mascitti przeniósł się do Neapolu, gdzie czasowo grał w orkiestrze królewskiej "nadliczbowe skrzypce". Wkrótce ją jednak opuścił i podróżował, przebywając w kilku miastach włoskich, niemieckich i holenderskich. W 1704 osiadł w Paryżu i przyjął francuskie imię Michel. Ze względu na swą wielką renomą cieszył się patronatem Filipa II, księcia Orleanu (który umożliwił mu występy na dworze w Wersalu), elektora Bawarii i kardynała Pietro Ottoboni. W 1739 uzyskał obywatelstwo francuskie.
Mascitti opublikował wszystkie dziewięć zbiorów swych kompozycji w Paryżu. Cztery koncerty z op. 7 naśladują styl concerto grosso Arcangelo Corellego. Za swojego życia Mascitti cieszył się podobną sławą, jak Tomaso Albinoni i A. Corelli. Jego kompozycje utrzymane były przeważnie w stylu włoskim, czasem francuskim. Jak na swoje czasy operował nowoczesną harmoniką.

</doc>
<doc id="2787528" url="https://pl.wikipedia.org/wiki?curid=2787528" title="Jastrzębskie Zakłady Remontowe">
Jastrzębskie Zakłady Remontowe

Jastrzębskie Zakłady Remontowe Sp. z o.o. – przedsiębiorstwo usługowo-produkcyjne wchodzące w skład Grupy JSW z siedzibą w Jastrzębiu-Zdroju wykonujące szeroki zakres prac remontowych i górniczych, przede wszystkim dla górnictwa węgla kamiennego. Głównymi kontrahentami JZR są kopalnie Jastrzębskiej Spółki Węglowej S.A. JZR powstały 1 lipca 1998 r. na bazie „Zakładów Remontowych” – jednostki stanowiącej zaplecze remontowe kopalń JSW. Prezesem JZR jest Rafał Rychter. W spółce pracuje obecnie ok. 400 osób.
Działalność podstawowa.
Firma specjalizuje się w instalowaniu, naprawach, modernizacji i konserwacji maszyn i urządzeń górniczych, przede wszystkim ścianowych obudów zmechanizowanych, a także m.in. elementów hydrauliki siłowej i sterowniczej oraz kadłubów napędowych. W tym obszarze działalność prowadzona jest w czterech wydziałach produkcyjno-remontowych, zlokalizowanych w rejonach kopalń Borynia - Zofiówka, Pniówek i Krupiński o łącznej powierzchni produkcyjno-remontowej ok. 11 850 m². Spółka produkuje też konstrukcje stalowe na podstawie dokumentacji własnej lub powierzonej oraz oferuje prace w zakresie obróbki skrawaniem z wykorzystaniem obrabiarek sterowanych numerycznie.
W latach 2004-2015 obszarem działalności JZR były również roboty górnicze w ramach których spółka oferowała takie usługi jak: drążenie wyrobisk kamienno-węglowych przy użyciu kombajnów chodnikowych, przebudowę wyrobisk oraz drążenie wyrobisk kamiennych techniką strzelniczą przy użyciu ładowarki oraz wozu wiertniczego. W okresie tym zatrudnienie sięgało ok. 1000 osób.

</doc>
<doc id="2787529" url="https://pl.wikipedia.org/wiki?curid=2787529" title="Arthur Ceuleers">
Arthur Ceuleers

Arthur Albert Ceuleers (ur. 28 lutego 1916 w Antwerpii, zm. 5 sierpnia 1998) – belgijski piłkarz grający na pozycji napastnika. W swojej karierze rozegrał 4 mecze w reprezentacji Belgii i strzelił w nich 2 gole.
Kariera klubowa.
Swoją karierę piłkarską Ceuleers rozpoczął w klubie Beerschot Antwerpia. W 1933 roku zadebiutował w jego barwach w rozgrywkach pierwszej ligi belgijskiej. Występował w nim do końca sezonu 1943/1944. W sezonach 1937/1938 i 1938/1939 wywalczył z nim dwa mistrzostwa Belgii. W latach 1948–1951 grał w Racing Club de Bruxelles, w którym zakończył karierę.
Kariera reprezentacyjna.
W reprezentacji Belgii Ceuleers zadebiutował 21 lutego 1931 w wygranym 3:1 towarzyskim meczu z Francją, rozegranym w Brukseli. W debiucie zdobył gola. W 1938 roku został powołany do kadry na mistrzostwa świata we Francji. Na nich był rezerwowym i nie wystąpił w żadnym meczu. Od 1937 do 1938 roku rozegrał w kadrze narodowej 4 mecze i zdobył 2 bramki.

</doc>
<doc id="2787533" url="https://pl.wikipedia.org/wiki?curid=2787533" title="Henryk Rzepkowski">
Henryk Rzepkowski

Henryk Rzepkowski (ur. 1 maja 1921 w Tamie, zm. 18 października 2000 w Gdyni) – generał brygady WP, zastępca dowódcy Marynarki Wojennej 1968–1983.
Życiorys.
W 1938 skończył Gimnazjum Ogólnokształcące w Grajewie, gdzie zdał maturę. W latach 1938–1939 uczył się w Szkole Podoficerskiej Małoletnich dla Podoficerów Zawodowych nr 2 w Śremie. Brał udział w kampanii wrześniowej jako szeregowy w 51 pułku piechoty Strzelców Kresowych 12 Dywizji Piechoty Armii „Prusy”. Walczył m.in. w okolicach Lwowa. Do października 1939 przebywał w obozie jenieckim w miejscowości Kszary koło Gorki (ZSRR), następnie powrócił do rodziny. W lutym 1940 deportowany przez NKWD do powiatu Tajszet w okolice Irkucka, gdzie pracował przy wyrębie tajgi (do czerwca 1942), a następnie jako stolarz w fabryce w mieście Abakan. W maju 1943 wstąpił w stopniu kaprala do organizowanej na terytorium ZSRR 1 Dywizji Piechoty im. T. Kościuszki. Został wcielony do samodzielnego batalionu szkolnego 1 Dywizji Piechoty, a od września był podchorążym Oficerskiej Szkoły Piechoty w Riazaniu, a jednocześnie zastępcą dowódcy plutonu szkolnego. Szkołę ukończył 26 grudnia 1943 i został promowany do stopnia chorążego. Jako dowódca plutonu piechoty w batalionie szkolnym przeszedł szlak bojowy 3 Dywizji Piechoty im. Romualda Traugutta. Od kwietnia 1944 dowódca kompanii w tym batalionie. Walczył m.in. pod Warką, Warszawą, o przełamanie Wału Pomorskiego, o Kołobrzeg i nad Odrą.
Po wojnie został dowódcą batalionu szkolnego 7 pułku piechoty 3 Dywizji Piechoty im. Romualda Traugutta. W kwietniu 1946 ukończył kurs dowódców pułku w Centrum Wyszkolenia Piechoty w Rembertowie. Po ukończeniu szkolenia powrócił na stanowisko dowódcy 1 batalionu 7 pułku piechoty, a w marcu 1947 został szefem sztabu tego pułku. Od 1 kwietnia 1948 dowódca 18 pułku piechoty w Wadowicach. Od 16 grudnia 1949 do 30 października 1950 dowódca 37 pułku piechoty w Gliwicach. Od października 1950 służył w dowództwie Okręgu Wojskowego nr V w Krakowie na stanowisku starszego pomocnika szefa wydziału VII ds. wyszkolenia bojowego, a od 1951 starszego pomocnika szefa Wydziału Wyszkolenia Bojowego Oddziału IX dowództwa okręgu. Od listopada 1953 do września 1954 ukończył Kurs Doskonalenia Dowódców przy Akademii Sztabu Generalnego WP w Rembertowie. Po ukończeniu kursu pozostał w tej uczelni jako starszy wykładowca sztuki operacyjnej w Katedrze Taktyki Ogólnej i Sztuki Operacyjnej. Jednocześnie studiował na Fakultecie Ogólnowojskowym Akademii Sztabu Generalnego WP. Studia ukończył z oceną dobrą i tytułem oficera dyplomowanego w październiku 1956.
Od sierpnia 1957 do października 1960 był dowódcą 94 Pułku Zmechanizowanego w Morągu, a od października 1960 był zastępcą dowódcy do spraw liniowych 15 Dywizji Zmechanizowanej w Olsztynie. Od lipca 1961 do sierpnia 1963 studiował w Wojskowej Akademii Sztabu Generalnego Sił Zbrojnych ZSRR im. K.J. Woroszyłowa w Moskwie. Po ukończeniu studiów został dowódcą 23 Dywizji Desantowej, przemianowanej w listopadzie 1963 na 7 Łużycka Dywizję Desantową w Gdańsku. Na mocy uchwały Rady Państwa PRL z 3 października 1967 otrzymał nominację na stopień generała brygady; nominację wręczył mu w Belwederze 10 października 1967 przewodniczący Rady Państwa Edward Ochab. W grudniu 1968 został zastępcą dowódcy Marynarki Wojennej ds. ogólnowojskowych, a od sierpnia 1969 zastępca dowódcy Marynarki Wojennej ds. obrony wybrzeża. Funkcję tę pełnił nieprzerwanie do maja 1983, przez cały czas używał munduru wojsk lądowych. Od 1983 do 1985 szef polskiej misji w Międzynarodowej Komisji Kontroli i Nadzoru w Korei. Po powrocie do kraju na początku 1985 przebywał w dyspozycji ministra obrony narodowej. W listopadzie 1985 pożegnany przez ministra obrony narodowej gen. armii Floriana Siwickiego w związku z zakończeniem zawodowej służby wojskowej i przeniesiony w stan spoczynku z dniem 25 lipca 1986.
Pochowany na Cmentarzu Witomińskim w Gdyni (kwatera 26-39-6).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Kazimierza (1883-1950), gajowego i Anny z Wielińskich (1885-1943). Mieszkał w Gdyni. Żonaty z Janiną Rzepkowską z domu Fedyszyn (1927-1985), 1 córka.

</doc>
<doc id="2787535" url="https://pl.wikipedia.org/wiki?curid=2787535" title="Pierre Dalem">
Pierre Dalem

Pierre Antoine Henri Joseph Dalem (ur. 16 marca 1912 w Liège - zm. 22 lutego 1993) – belgijski piłkarz grający na pozycji pomocnika. W swojej karierze rozegrał 23 mecze w reprezentacji Belgii.
Kariera klubowa.
W swojej karierze piłkarskiej Dalem grał w klubie Standard Liège.
Kariera reprezentacyjna.
W reprezentacji Belgii Dalem zadebiutował 31 marca 1935 roku w przegranym 2:4 towarzyskim meczu z Holandią, rozegranym w Amsterdamie. W 1938 roku został powołany do kadry na M
mistrzostwa świata we Francji. Na nich był rezerwowym i nie wystąpił w żadnym meczu. Od 1935 do 1939 roku rozegrał w kadrze narodowej 23 mecze.

</doc>
<doc id="2787536" url="https://pl.wikipedia.org/wiki?curid=2787536" title="Lekkoatletyka na Letnich Igrzyskach Olimpijskich 1912 – bieg na 110 m przez płotki mężczyzn">
Lekkoatletyka na Letnich Igrzyskach Olimpijskich 1912 – bieg na 110 m przez płotki mężczyzn

Bieg na dystansie 110 metrów przez płotki mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie.
Konkurencja ta była zdominowana przez zawodników amerykańskich. Cała dziewiątka awansowała do fazy półfinałowej, w której rozegrano sześć biegów. Jedynie zwycięzcy awansowali do finału. Jedynym finalistą spoza Stanów Zjednoczonych był Brytyjczyk Kenneth Powell.
Mistrzem olimpijskim w tej konkurencji został Amerykanin Frederick Kelly.
W rywalizacji wzięło udział 22 biegaczy z 15 reprezentacji.
Rekordy.
Na igrzyskach w Sztokholmie żaden z płotkarzy nie przekroczył bariery 15 sekund.
Eliminacje.
Biegi eliminacyjne rozegrano 11 lipca. Do półfinałów awansowało po dwóch zawodników z każdego biegu.
Bieg 1
Bieg 2
Bieg 3
Bieg 4
Bieg 5
Bieg 6
Bieg 7
Bieg 8
Bieg 9
Bieg 10
Bieg 11
Półfinały.
Półfinały rozegrano 11 lipca. Do biegu finałowego awansował najlepszy zawodnik z każdego biegu.
Półfinał 1
Półfinał 2
Półfinał 3
Półfinał 4
Półfinał 5
Półfinał 6
Finał.
Finał rozegrano 12 lipca. Nicholson na ósmym płotku potknął się i upadł, umożliwiając tym samym wygraną Kelly'emu.

</doc>
<doc id="2787537" url="https://pl.wikipedia.org/wiki?curid=2787537" title="Przedborowa (monzodioryt)">
Przedborowa (monzodioryt)

Przedborowa – handlowa nazwa ciemnoszarego i czarnego monzodiorytu kwarcowego pochodzącego z sillu o miąższości ok. 100 m leżącego zgodnie na amfibolitach brzeżnej strefy gnejsów sowiogórskich, w strefie Niemczy, na bloku przedsudeckim. Wiek intruzji to karbon. Należy do waryscyjskiego piętra strukturalnego. Nazwa pochodzi od miejscowości Przedborowa.
Skała ta daje się doskonale polerować.
Nazewnictwo.
Przedborowa nazywana jest potocznie sjenitem i również nomenklaturze handlowej utarła się nazwa "Sjenit Przedborowa". Jednak pod względem petrograficznym jest to monzodioryt kwarcowy (spotyka się również zaklasyfikowanie do monzodiorytów).
Skład mineralogiczny.
W skład monzodiorytu Przedborowa wchodzą:
Złoże.
Zasoby złoża szacuje się na 3635 tys. ton. Skały typu Przedborowa występują również na wzgórzu Kłośnik na północ od Brodziszowa (mają one jednak niższe parametry techniczne) i w Piławie Górnej (wyższe parametry, lecz niewielkie złoże – 238 tys. ton). Skały przeznaczane są zarówno na bloki, jak i na kruszywo.
Obecne roczne wydobycie Przedborowej to 120 tys. ton przeznaczanych głównie na kruszywa. Bloki o wadzie powyżej 6 ton stanowią 5% wydobycia.
Historia.
Eksploatacje rozpoczęto 1934. Po powrocie Przedborowej do Polski w 1945 kamieniołom przejął skarb państwa. Od 2002 właścicielem kopalni jest Slag Recycling z Krakowa.
Przykłady zastosowania.
Monzodioryt Przedborowa znalazł zastosowanie m.in. w poniższych budynkach użyteczności publicznej:

</doc>
<doc id="2787539" url="https://pl.wikipedia.org/wiki?curid=2787539" title="Adamas">
Adamas



</doc>
<doc id="2787540" url="https://pl.wikipedia.org/wiki?curid=2787540" title="Adamans">
Adamans



</doc>
<doc id="2787541" url="https://pl.wikipedia.org/wiki?curid=2787541" title="Samir Bakaou">
Samir Bakaou

Samir Bakaou (ur. 17 października 1954) – tunezyjski piłkarz występujący na pozycji pomocnika. 
Kariera klubowa.
Bakaou karierę rozpoczynał w 1973 roku w zespole Étoile du Sahel. W 1974, 1975, a także w 1981 roku zdobył z nim Puchar Tunezji. W 1982 roku odszedł do drużyny Al-Wahda ze Zjednoczonych Emiratów Arabskich. Spędził tam dwa lata.
W 1984 roku Bakaou przeszedł do szwedzkiego drugoligowego klubu GAIS. Występował tam przez trzy sezony. W 1987 roku odszedł do trzecioligowego zespołu Västra Frölunda IF, gdzie spędził jeden sezon. W 1988 roku wrócił do GAIS, grającego już w pierwszej lidze. W 1990 roku zakończył karierę.
Kariera reprezentacyjna.
W reprezentacji Tunezji Bakaou grał w latach 1974-1989.

</doc>
<doc id="2787543" url="https://pl.wikipedia.org/wiki?curid=2787543" title="Alfons De Winter">
Alfons De Winter

Alfons François Marie De Winter (ur. 12 września 1908 w Antwerpii - zm. 7 lipca 1997) – belgijski piłkarz grający na pozycji pomocnika. W swojej karierze rozegrał 19 meczów w reprezentacji Belgii.
Kariera klubowa.
W swojej karierze piłkarskiej De Winter grał w klubie Beerschot Antwerpia. W sezonach 1937/1938 oraz 1938/1939 wywalczył z Beerschotem dwa tytuły mistrza Belgii.
Kariera reprezentacyjna.
W reprezentacji Belgii De Winter zadebiutował 30 maja 1935 roku w zremisowanym 2:2 towarzyskim meczu ze Szwajcarią, rozegranym w Brukseli. W 1938 roku został powołany do kadry na mistrzostwa świata we Francji. Na nich rozegrał jeden mecz, z Francją (1:3). Od 1935 do 1938 roku rozegrał w kadrze narodowej 19 meczów.

</doc>
<doc id="2787545" url="https://pl.wikipedia.org/wiki?curid=2787545" title="Liberia na Letnich Igrzyskach Paraolimpijskich 2012">
Liberia na Letnich Igrzyskach Paraolimpijskich 2012

Liberię na Letnich Igrzyskach Paraolimpijskich 2012 w Londynie reprezentował 1 zawodnik.
Dla reprezentacji Liberii występ na Letnich Igrzyskach Paraolimpijskich 2012 w Londynie był debiutem w imprezie sportowej tej rangi.

</doc>
<doc id="2787547" url="https://pl.wikipedia.org/wiki?curid=2787547" title="Republika Środkowoafrykańska na Letnich Igrzyskach Paraolimpijskich 2012">
Republika Środkowoafrykańska na Letnich Igrzyskach Paraolimpijskich 2012

Republika Środkowoafrykańska na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji. 
Dla reprezentacji Republiki Środkowoafrykańskiej był to trzeci start w igrzyskach paraolimpijskich (poprzednio w 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2787549" url="https://pl.wikipedia.org/wiki?curid=2787549" title="Jean Fievez">
Jean Fievez

Jean Fievez (ur. 30 listopada 1910 w Brukseli, zm. 18 marca 1997) – belgijski piłkarz występujący na pozycji pomocnika lub napastnika, reprezentant Belgii w latach 1936–1939. 
Kariera klubowa.
W trakcie kariery klubowej Fievez grał w zespołach RCS La Forestoise, RWD Molenbeek oraz RAEC Mons.
Kariera reprezentacyjna.
W reprezentacji Belgii zadebiutował 3 maja 1936 w zremisowanym 2:2 towarzyskim meczu z Holandią, rozegranym w Brukseli. W 1938 roku został powołany do kadry na Mistrzostwa Świata we Francji. Na turnieju tym był rezerwowym i nie wystąpił w żadnym spotkaniu. Od 1936 do 1939 roku rozegrał w kadrze narodowej 9 meczów i strzelił 4 gole.

</doc>
<doc id="2787551" url="https://pl.wikipedia.org/wiki?curid=2787551" title="António Taipa">
António Taipa

António Maria Bessa Taipa (ur. 11 listopada 1942 w Freamunde) – portugalski duchowny rzymskokatolicki, w latach 1999-2018 biskup pomocniczy Porto.
Święcenia kapłańskie otrzymał 15 sierpnia 1966. 22 lutego 1999 papież Jan Paweł II mianował go biskupem pomocniczym Porto, ze stolicą tytularną "Tabbora". Sakry biskupiej 18 kwietnia 1999 biskup Porto - Armindo Lopes Coelho. 27 października 2018 złożył rezygnacje z względu na wiek. 

</doc>
<doc id="2787553" url="https://pl.wikipedia.org/wiki?curid=2787553" title="Dysmutacja">
Dysmutacja



</doc>
<doc id="2787555" url="https://pl.wikipedia.org/wiki?curid=2787555" title="Frans Gommers">
Frans Gommers

François "Frans" Gommers (ur. 5 kwietnia 1917 w Antwerpii - zm. 30 kwietnia 1996) – belgijski piłkarz grający na pozycji obrońcy. W swojej karierze rozegrał 2 mecze w reprezentacji Belgii.
Kariera klubowa.
Swoją karierę piłkarską Gommers rozpoczął w klubie Beerschot VAC. Zadebiutował w nim w 1935 roku. W sezonach 1937/1938 i 1938/1939 wywalczył z Beerschotem dwa tytuły mistrza Belgii. W 1946 roku odszedł do Standardu Liège. W 1947 roku zakończył w nim swoją karierę.
Kariera reprezentacyjna.
W reprezentacji Belgii Gommers zadebiutował 30 stycznia 1938 w przegranym 3:5 towarzyskim meczu z Francją, rozegranym w Paryżu. W tym samym roku został powołany do kadry na mistrzostwa świata we Francji. Na nich był rezerwowym i nie wystąpił w żadnym meczu. W latach 1938-39 rozegrał w kadrze narodowej 2 mecze.

</doc>
<doc id="2787557" url="https://pl.wikipedia.org/wiki?curid=2787557" title="Panama na Letnich Igrzyskach Paraolimpijskich 2012">
Panama na Letnich Igrzyskach Paraolimpijskich 2012

Panama na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Panamy był to szósty start w igrzyskach paraolimpijskich (poprzednio w 1992, 1996, 2000, 2004 i 2008). 
Chorążym reprezentacji podczas ceremonii otwarcia igrzysk był lekkoatleta Said Gómez.
Kadra.
Lekkoatletyka.
Mężczyźni
Kobiety

</doc>
<doc id="2787561" url="https://pl.wikipedia.org/wiki?curid=2787561" title="Czesław Głombik">
Czesław Głombik

Czesław Głombik (ur. 8 grudnia 1935 r. w Zabrzu-Pawłowie, zm. 14 maja 2022 w Katowicach) – filozof, prof.zw. dr hab. nauk humanistycznych w zakresie historii filozofii, szczególnie skoncentrowany na filozofii polskiej, także słowiańskiej, na tle jej powiązań z głównymi nurtami filozofii europejskiej. Badacz polskiej filozofii XIX i XX wieku, w tym myśli pozytywistycznej. Zaangażowany w badania dotyczące polskiej katolickiej myśli filozoficznej, głównie neoscholastyki i neotomizmu, z podkreśleniem jej aktywności w międzynarodowym ruchu filozoficznym. Zainteresowanie współczesną filozofią europejską zaowocowało studiami nad tradycją kantyzmu, neokantyzmem, nad genezą i rozwojem fenomenologii w Polsce oraz w środowiskach akademickich czeskich i słowackich.
Życiorys.
W 1949 rozpoczął naukę w liceum pedagogicznym w Raciborzu, by po dwóch latach kontynuować ją w Katowicach. Po zdaniu matury w 1953 podjął studia na Wydziale Filozoficznym Uniwersytetu Warszawskiego. Po uzyskaniu tytułu magistra w 1958 rozpoczął pracę zawodową w Studium Nauczycielskim w Raciborzu. W 1966 zatrudniony został w ówczesnej Wyższej Szkole Ekonomicznej w Katowicach. Stopień doktora nauk humanistycznych uzyskał w 1970 na (Uniwersytecie Jagiellońskim. W 1974 roku przeniesiony służbowo do Uniwersytetu Śląskiego, gdzie współorganizował Instytut Filozofii, oraz stworzył Zakład Historii Filozofii, którego kierownikiem pozostał do czasu przejścia na emeryturę. Stopień doktora habilitowanego uzyskał w roku 1978 (Uniwersytet Marii Curie-Skłodowskiej). W roku 1985 uzyskał tytuł naukowy profesora nadzwyczajnego, zaś w 1995 objął stanowisko profesora zwyczajnego. W 2005 uhonorowany został tytułem doktora "honoris causa" Uniwersytetu Palackiego w Ołomuńcu. W latach 1982-1990 pełnił funkcję prorektora do spraw nauczania Uniwersytetu Śląskiego, a w roku 1990 p.o rektora tejże uczelni. Od roku 2006 na emeryturze. W roku 2015 został mu przyznany tytuł profesora honorowego Uniwersytetu Śląskiego. W latach 2006-2013 związany etatowo z Górnośląską Wyższą Szkołą Handlową im. W. Korfantego w Katowicach.
W 1993 roku uczestniczył w Międzynarodowym Sympozjum „Jan Hus. Zwischen Zeiten, Völkern, Konfessionen” w Bayreuth, a w 1999 brał udział w Międzynarodowym Sympozjum poświęconym Janowi Husowi w ramach Watykańskiego „Grande Giubileo dell' Anno 2000” w Papieskim Uniwersytecie Laterańskim w Rzymie.
Opublikował 235 prac naukowych, w tym 18 samodzielnych pozycji książkowych oraz 9 redagowanych.
Zmarł 14 maja 2022. Spoczywa na Centralnym Cmentarzu Komunalnym przy ul. Murckowskiej w Katowicach.
Prace zbiorowe inspirowane i redagowane naukowo.
„Wartości. Geneza – Wielość – Trwanie”. Katowice 1995 &lt;br&gt;
„Filozof i pamięć. Refleksje nad dziełem filozoficznym Konstantego Michalskiego w pięćdziesiątą rocznicę śmierci uczonego”. Katowice 1997
„Kartezjusz. W czterechsetlecie urodzin filozofa”. Katowice 1998 &lt;br&gt;
„Poglądy filozoficzne Konstantego Michalskiego”.Katowice 1999 &lt;br&gt;
„Profesor Jan Legowicz – filozof i nauczyciel”. Katowice 2001 &lt;br&gt;
„Wokół badań logicznych. W 100-lecie ukazania się dzieła Edmunda Husserla”. Katowice 2003&lt;br&gt;
„Ojciec Józef Bocheński. Drogi życia i myślenia filozoficznego. W stulecie urodzin Uczonego”.Katowice 2004&lt;br&gt;
„Obecność filozofa. Studia historiofilozficzne o Władysławie Tatarkiewiczu”. Katowice 2005
„Roman Ingarden i dążenia fenomenologów. W 110 rocznicę urodzin Profesora”. Katowice 2006
Księgi pamiątkowe.
„Przybliżanie przeszłości. Księga pamiątkowa ofiarowana Profesorowi Czesławowi Głombikowi z okazji czterdziestolecia pracy nauczycielskiej”. Katowice 1998&lt;br&gt;
„Filozofia i czas przeszły. Profesorowi Czesławowi Głombikowi w 70. rocznicę urodzin”. Katowice 2005 &lt;br&gt;
„Filozof wśród ekonomistów. Księga pamiątkowa wydana z okazji 40-lecia obecności prof. zw. dr. hab. Czesława Głombika w Akademii Ekonomicznej im. Karola Adamieckiego w Katowicach” . Katowice 2006 &lt;br&gt;
Odznaczenia.
Złoty Krzyż Zasługi – 1979 &lt;br&gt;
Medal Komisji Edukacji Narodowej – 1979 &lt;br&gt;
Krzyż Kawalerski Orderu Odrodzenia Polski – 1986 &lt;br&gt;
Złota Odznaka Za zasługi dla Uniwersytetu Śląskiego – 1990 &lt;br&gt;
Laur Górnośląskiego Towarzystwa Przyjaciół Nauk im. Walentego Roździeńskiego – 2003 &lt;br&gt;
Złota Odznaka ZNP – 2010

</doc>
<doc id="2787562" url="https://pl.wikipedia.org/wiki?curid=2787562" title="Zbory Zielonoświątkowe Kanady">
Zbory Zielonoświątkowe Kanady

Zbory Zielonoświątkowe Kanady (PAOC) – największa zielonoświątkowa i ewangeliczna denominacja w Kanadzie. Liczy 247 042 wiernych w 1071 zborach w całej Kanadzie. Siedziba kościoła znajduje się w Mississauga.
PAOC jest teologicznie ewangeliczny i zielonoświątkowy, w swojej nauce podkreśla chrzest w Duchu Świętym z dowodami mówienia językami. W wielu kwestiach jest społecznie konserwatywny. Historycznie ma duże powiązania ze Zborami Bożymi w Stanach Zjednoczonych i jest jednym z trzech kanadyjskich gałęzi Zborów Bożych. Pozostałe dwa to: Kanadyjskie Zbory Boże i Zielonoświątkowe Zbory Nowej Fundlandii i Labradoru.

</doc>
<doc id="2787563" url="https://pl.wikipedia.org/wiki?curid=2787563" title="Paul Henry (piłkarz)">
Paul Henry (piłkarz)

Paul Henry (ur. 6 września 1912 w Namurze, zm. 6 października 1989) – belgijski piłkarz grający na pozycji pomocnika. W swojej karierze rozegrał 9 meczów w reprezentacji Belgii.
Kariera klubowa.
Swoją karierę piłkarską Henry rozpoczął w klubie Wallonia Namur. Zadebiutował w nim w 1931 roku. W 1935 roku odszedł do Daring Club z Brukseli. W sezonach 1935/1936 i 1936/1937 wywalczył z nim dwa mistrzostwa Belgii, a w sezonie 1937/1938 – wicemistrzostwo. W 1942 roku zakończył w Daring Club swoją karierę.
Kariera reprezentacyjna.
W reprezentacji Belgii Henry zadebiutował 29 marca 1936 roku w przegranym 0:8 towarzyskim meczu z Holandią, rozegranym w Amsterdamie. W 1938 roku został powołany do kadry na mistrzostwa świata we Francji. Na nich był rezerwowym i nie wystąpił w żadnym meczu. Od 1936 do 1940 roku rozegrał w kadrze narodowej 9 meczów.

</doc>
<doc id="2787564" url="https://pl.wikipedia.org/wiki?curid=2787564" title="Roger Lukaku">
Roger Lukaku

Roger Menama Lukaku (ur. 6 czerwca 1967 w Kinszasie) – zairski piłkarz występujący na pozycji napastnika. Ojciec innych piłkarzy, Romelu oraz Jordana.
Kariera klubowa.
Lukaku karierę rozpoczynał w 1986 roku w zespole AS Vita Club. W 1987 roku przeszedł do drużyny Africa Sports. Trzy razy zdobył z nią mistrzostwo Wybrzeża Kości Słoniowej (1987, 1988, 1989), a także raz Puchar Wybrzeża Kości Słoniowej (1989). W 1990 roku został zawodnikiem belgijskiego drugoligowca, Boom FC. W 1992 roku awansował z nim do pierwszej ligi. W 1993 roku, po spadku Boom do drugiej ligi, odszedł do pierwszoligowego RFC Seraing. W 1994 roku zajął z nim 3. miejsce w lidze.
W 1995 roku Lukaku przeszedł do innego pierwszoligowca, Germinalu Ekeren. W 1996 roku zajął z nim 3. miejsce w lidze. W tym samym roku Lukaku przeniósł się do tureckiego Gençlerbirliği SK. Spędził tam rok. W 1997 roku wrócił do Belgii, gdzie grał w pierwszoligowych drużynach KV Mechelen oraz KV Oostende, a także amatorskich Géants Athois, KFC Wintam oraz KGR Katelijne. W 2007 roku zakończył karierę.
Kariera reprezentacyjna.
W 1994 roku Lukaku został powołany do reprezentacji Zairu na Puchar Narodów Afryki. Zagrał na nim w meczach z Mali (1:0), Tunezją (1:1) i Nigerią (0:2), a Zair odpadł z turnieju w ćwierćfinale.
W 1996 roku Lukaku ponownie znalazł się w zespole na Puchar Narodów Afryki. Wystąpił na nim w spotkaniach z Gabonem (0:2) i Liberią (2:0, gol). Zair zaś ponownie zakończył turniej na ćwierćfinale.

</doc>
<doc id="2787567" url="https://pl.wikipedia.org/wiki?curid=2787567" title="Chisarja">
Chisarja



</doc>
<doc id="2787568" url="https://pl.wikipedia.org/wiki?curid=2787568" title="Smokrić">
Smokrić

Smokrić – wieś w Chorwacji, w żupanii licko-seńskiej, w gminie Lovinac. W 2011 roku liczyła 23 mieszkańców.

</doc>
<doc id="2787578" url="https://pl.wikipedia.org/wiki?curid=2787578" title="Gmina Chisarja">
Gmina Chisarja



</doc>
<doc id="2787579" url="https://pl.wikipedia.org/wiki?curid=2787579" title="Henri Isemborghs">
Henri Isemborghs

Henri „Rik” Isemborghs, właśc. Hendrik Victor Isemborghs (ur. 30 stycznia 1914 w Antwerpii, zm. 9 marca 1973) – belgijski piłkarz występujący na pozycji napastnika, reprezentant Belgii w latach 1935–1939.
Kariera klubowa.
Przez całą swoją karierę piłkarską Isemborghs grał w klubie Beerschot VAC. Zadebiutował w nim w 1932 roku. W sezonach 1937/38 i 1938/39 wywalczył z nim mistrzostwo Belgii. W 1944 roku zakończył karierę.
Kariera reprezentacyjna.
W reprezentacji Belgii zadebiutował 31 marca 1935 w przegranym 2:4 towarzyskim meczu z Holandią, rozegranym w Amsterdamie. W 1938 roku został powołany do kadry na Mistrzostwa Świata we Francji. Rozegrał na nich jeden mecz z Francją (1:3), w którym strzelił gola. Od 1935 do 1939 roku rozegrał w kadrze narodowej 16 spotkań i strzelił 8 bramek.

</doc>
<doc id="2787582" url="https://pl.wikipedia.org/wiki?curid=2787582" title="Ričice (żupania licko-seńska)">
Ričice (żupania licko-seńska)

Ričice – wieś w Chorwacji, w żupanii licko-seńskiej, w gminie Lovinac. W 2011 roku liczyła 76 mieszkańców.

</doc>
<doc id="2787586" url="https://pl.wikipedia.org/wiki?curid=2787586" title="Stanisław Batowski">
Stanisław Batowski



</doc>
<doc id="2787593" url="https://pl.wikipedia.org/wiki?curid=2787593" title="Corneel Seys">
Corneel Seys

Cornelius Seys (ur. 12 lutego 1912 w Antwerpii – zm. 10 stycznia 1944 tamże) – belgijski piłkarz grający na pozycji obrońcy. W swojej karierze rozegrał 2 mecze w reprezentacji Belgii.
Kariera klubowa.
Przez całą swoją karierę piłkarską Seys grał w klubie Beerschot Antwerpia. Zadebiutował w nim w 1930 roku. W sezonach 1937/1938 i 1938/1939 wywalczył z nim dwa mistrzostwa Belgii. W 1943 roku zakończył w Beerschocie swoją karierę.
Kariera reprezentacyjna.
W reprezentacji Belgii Seys zadebiutował 13 marca 1938 roku w wygranym 3:2 meczu eliminacji do MŚ 1938 z Luksemburgiem, rozegranym w Luksemburgu. W 1938 roku został powołany do kadry na mistrzostwa świata we Francji. Na nich rozegrał jeden mecz, z Francją (1:3). Był to także jego drugi i ostatni mecz w kadrze narodowej.

</doc>
<doc id="2787595" url="https://pl.wikipedia.org/wiki?curid=2787595" title="Hotel Carlton w Sopocie">
Hotel Carlton w Sopocie

Hotel Carlton – hotel w Sopocie, który funkcjonował do końca II wojny światowej, w pewnym okresie w dwóch budynkach przy ówczesnej "Parkstrasse" 25 i 27 (późniejsza ul. Parkowa). 
Historia.
Maria Böttcher w 1897 wybudowała willę Victoria przy "Parkstrasse" 27. Około 1909 rodzina wybudowała obok drugi dom (przy "Parkstrasse" 25), na który przeniesiono nazwę Villa Victoria. W 1914 pani Gąbczewska w domu pod numerem 27 otworzyła pensjonat Villa Böttcher. W 1919 kolejny właściciel obu willi – znany hotelarz z Gdańska, właściciel hotelu Deutsches Haus Andreas J. Barsoe otworzył obiekt hotelowy o nazwie Carlton Hotel. W 1925 budynki zostały przebudowane, a na tyłach posesji założono Ogród Holenderski wraz z muszlą koncertową, kawiarnią oraz parkietem do tańca. W wyniku trudności finansowych, spowodowanych światowym kryzysem finansowym, willa nr 25 stała się czynszowym domem mieszkalnym, a usługi hotelowe ograniczono do willi nr 27, zaś formalnym właścicielem został "Danziger Hypotheken Bank A.G." Barsoe prowadził hotel do okresu drugiej wojny światowej. W tym czasie funkcję właścicielską sprawował "Landesbank und Girozentrale Danzig-Westpreußen". 
Po II wojnie światowej dawny hotel adaptowano na dom mieszkalny.

</doc>
<doc id="2787599" url="https://pl.wikipedia.org/wiki?curid=2787599" title="Ilja Policinski">
Ilja Policinski



</doc>
<doc id="2787600" url="https://pl.wikipedia.org/wiki?curid=2787600" title="John Van Alphen">
John Van Alphen

Jan (John) Van Alphen (ur. 17 czerwca 1914 w Antwerpii - zm. 19 grudnia 1961) – belgijski piłkarz grający na pozycji pomocnika. W swojej karierze rozegrał 11 meczów w reprezentacji Belgii.
Kariera klubowa.
Przez całą swoją karierę piłkarską Van Alphen grał w klubie Beerschot VAC. Zadebiutował w nim w 1936 roku. W sezonach 1937/1938 i 1938/1939 wywalczył z nim dwa mistrzostwa Belgii. W 1946 roku zakończył w Beerschocie swoją karierę.
Kariera reprezentacyjna.
W reprezentacji Belgii Van Alphen zadebiutował 3 kwietnia 1938 roku w zremisowanym 1:1 meczu eliminacji do MŚ 1938 z Holandią, rozegranym w Antwerpii. W 1938 roku został powołany do kadry na mistrzostwa świata we Francji. Na nich rozegrał jeden mecz, z Francją (1:3). Od 1938 do 1944 roku rozegrał w kadrze narodowej 11 meczów.

</doc>
<doc id="2787605" url="https://pl.wikipedia.org/wiki?curid=2787605" title="Petén (departament)">
Petén (departament)

Petén – jeden z 22 departamentów Gwatemali, położony na północy kraju. Jest największym departamentem w Gwatemali, zajmując około 1/3 powierzchni kraju. Stolicą departamentu jest miasto Flores. W skład departamentu wchodzi 12 gmin (municipios). Departament graniczy na północy i na zachodzie granicą państwową z Meksykiem, na wschodzie granicą państwową z Belize, na południu z departamentami Izabal i Alta Verapaz. 
Najważniejszymi miastami w departamencie oprócz stołecznego są San Benito, Sayaxché, San Andrés i La Libertad. Departament ma charakter nizinny o średnim wyniesieniu nad poziom morza 127 m i ciepłym, tropikalnym klimacie. 
Podział departamentu.
W skład departamentu wchodzi 13 gmin (municipios).

</doc>
<doc id="2787610" url="https://pl.wikipedia.org/wiki?curid=2787610" title="Charles Vanden Wouwer">
Charles Vanden Wouwer

Charles Joseph Vanden Wouwer (ur. 7 września 1916 w Teignmouth - zm. 1 czerwca 1989) – belgijski piłkarz grający na pozycji napastnika. W swojej karierze rozegrał 8 meczów w reprezentacji Belgii i strzelił 2 gole.
Kariera klubowa.
Przez całą swoją karierę piłkarską Vanden Wouwer grał w klubie Beerschot Antwerpia. Zadebiutował w nim w 1933 roku. W sezonach 1937/1938 i 1938/1939 wywalczył z nim dwa mistrzostwa Belgii. W 1950 roku zakończył w Beerschocie swoją karierę.
Kariera reprezentacyjna.
W reprezentacji Belgii Vanden Wouwer zadebiutował 30 stycznia 1938 roku w przegranym 3:5 towarzyskim meczu z Francją, rozegranym w Paryżu. W 1938 roku został powołany do kadry na mistrzostwa świata we Francji. Na nich rozegrał jeden mecz, z Francją (1:3). Od 1938 do 1940 roku rozegrał w kadrze narodowej 8 meczów i strzelił w nich 2 gole.

</doc>
<doc id="2787611" url="https://pl.wikipedia.org/wiki?curid=2787611" title="Annarita Sidoti">
Annarita Sidoti

Annarita Sidoti (ur. 25 lipca 1969 w Gioiosa Marea, zm. 21 maja 2015 tamże) – włoska lekkoatletka, specjalizująca się w chodzie sportowym, trzykrotna uczestniczka letnich igrzysk olimpijskich (Barcelona 1992, Atlanta 1996, Sydney 2000).
Początkowo nie była przewidziana do występu na mistrzostwach świata w 1997, jednak zastąpiła Rossellę Giordano i zdobyła złoty medal.
21 maja 2015 w Gioiosa Marea zmarła na raka, z którym walczyła sześć lat, od 2009 roku.

</doc>
<doc id="2787615" url="https://pl.wikipedia.org/wiki?curid=2787615" title="Palestyna na Letnich Igrzyskach Paraolimpijskich 2012">
Palestyna na Letnich Igrzyskach Paraolimpijskich 2012

Palestyna na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Palestyny był to czwarty start w igrzyskach paraolimpijskich (poprzednio w 2000, 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2787618" url="https://pl.wikipedia.org/wiki?curid=2787618" title="Bitwa pod Tienhaara">
Bitwa pod Tienhaara

Bitwa pod Tienhaara – bitwa stoczona podczas wojny kontynuacyjnej pomiędzy Finlandią a Związkiem Radzieckim 22 czerwca 1944 roku na północ od Viipuri, po zajęciu miasta przez Armię Czerwoną. Po utracie Viipuri Finowie skoncentrowali swoje siły w rejonie wioski Tienhaara, gdzie znajdowały się doskonałe pozycje obronne z pobliskimi traktami wodnymi dzielącymi wąskie pole bitwy na wiele małych wysp.
Tło.
Ofensywa karelska rozpoczęta przez wojska radzieckie 10 czerwca w kilka dni przebiła się przez ufortyfikowane, fińskie linie obronne w południowej Finlandii na Przesmyku Karelskim. 20 czerwca nadciągające siły nieprzyjaciela znajdowały się już u bram Viipuri. Fińska 20 Brygada została przeznaczona do obrony miasta, jednak była niewłaściwie wyposażona, gdyż brakowało jej broni przeciwpancernej. Nie posiadała armat przeciwpancernych PaK 40 i pomimo tego, iż miała na stanie kilka Panzerfaustów oraz Panzerschrecków, to jej żołnierze niebyli przeszkoleni w zakresie używania tych broni. 20 Brygada nie była przygotowana na radziecki atak pancerny prowadzony przez 90 Dywizję Strzelecką 108 Korpusu Strzeleckiego wspieraną przez 260 samodzielny pułk czołgów ciężkich i 1238 pułk dział samobieżnych i jej opór załamał się szybko, a większość jej żołnierzy albo uciekła w panice albo pod wpływem rzekomych rozkazów nakazujących odwrót.
Bitwa.
Fiński 61 Pułk Piechoty składający się głównie ze szwedzkojęzycznych Finów pod dowództwem podpułkownika Alpo Marttinena z fińskiej 17 Dywizji Piechoty (dowodzonej przez gen. mjr Alonzo Sundmana) przybył do przesmyku z rzeki Świr niezwłocznie po utracie Viipuri. Pułk został rozmieszczony do obrony w Tienhaara, która znajdowała się na drodze wzdłuż wybrzeża prowadzącej na północ od Viipuri w kierunku Finlandii na brzegu Kivisillansalmi 22 czerwca, odciążając tym samym zużyte wojska. Posiadając silne wsparcie artylerii oraz wsparcie lotnicze z Gefechtsverband Kuhlmey, niemieckiej jednostki lotniczej pod dowództwem podpułkownika Kurta Kuhlmeya, pułk był w stanie utrzymać pozycje w rejonie Tienhaara, w tym Kivisillansalmi, przed powtarzającymi się atakami dwóch radzieckich dywizji ze 108 Korpusu Strzeleckiego wspieranego przez silną artylerię. Po zakończeniu bitwy 23 czerwca dówódca fińskiej obrony Marttinen został awansowany do stopnia pułkownika.
Następstwa.
Siły radzieckie usiłowały przebić się na północ, jednak nie udało im się przełamać fińskich linii obronnych. Radziecki dowódca, marszałek Leonid Goworow, zdecydował, iż dalsze próby przekroczenia tego odcinka byłyby zbyt kosztowne i zdecydował się na skoncentrowanie większości swoich sił w rejonie Juustila-Ihantala, co doprowadziło do decydujących o wyniku wojny walk o Tali-Ihantala. Siły fińskie utrzymały Tienhaara aż do zawieszenia broni we wrześniu 1944 roku. Na mocy konferencji w Paryżu w lutym 1947 roku obszar ten przekazano ZSRR.

</doc>
<doc id="2787619" url="https://pl.wikipedia.org/wiki?curid=2787619" title="CB Richard Ellis Group">
CB Richard Ellis Group



</doc>
<doc id="2787621" url="https://pl.wikipedia.org/wiki?curid=2787621" title="Joseph Nelis">
Joseph Nelis

Joseph Nelis (ur. 1 kwietnia 1917 w Tutbury - zm. 12 kwietnia 1994) – belgijski piłkarz grający na pozycji napastnika. W swojej karierze rozegrał 2 mecze w reprezentacji Belgii i strzelił 2 gole.
Kariera klubowa.
Swoją karierę piłkarską Nelis rozpoczął w klubie Berchem Sport. Zadebiutował w nim w 1934 roku. W 1939 roku odszedł do Unionu Saint-Gilloise. Następnie grał w UR Namur (1943-1944) i Ixelles SC (1945-1951).
Kariera reprezentacyjna.
W reprezentacji Belgii Nelis zadebiutował 17 marca 1940 roku w wygranym 7:1 towarzyskim meczu z Holandią, rozegranym w Antwerpii, w którym zdobył gola. Wcześniej, w 1938 roku, został powołany do kadry na mistrzostwa świata we Francji. Na nich był rezerwowym. W kadrze narodowej wystąpił 2 razy i strzelił 2 gole.

</doc>
<doc id="2787623" url="https://pl.wikipedia.org/wiki?curid=2787623" title="Panzerkampfwagen 35(t)">
Panzerkampfwagen 35(t)



</doc>
<doc id="2787625" url="https://pl.wikipedia.org/wiki?curid=2787625" title="Christijan Kirowski">
Christijan Kirowski



</doc>
<doc id="2787626" url="https://pl.wikipedia.org/wiki?curid=2787626" title="Nikaragua na Letnich Igrzyskach Paraolimpijskich 2012">
Nikaragua na Letnich Igrzyskach Paraolimpijskich 2012

Nikaragua na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Nikaragui był to drugi start w igrzyskach paraolimpijskich (poprzednio w 2004). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2787628" url="https://pl.wikipedia.org/wiki?curid=2787628" title="Aleksandar Dimitrowski">
Aleksandar Dimitrowski



</doc>
<doc id="2787631" url="https://pl.wikipedia.org/wiki?curid=2787631" title="Albert D’Souza">
Albert D’Souza

Albert D’Souza (ur. 4 sierpnia 1945 w Moodubelle) – indyjski duchowny katolicki, arcybiskup Agry w latach 2007–2020.
Życiorys.
Święcenia kapłańskie otrzymał 8 grudnia 1974.
Episkopat.
21 listopada 1992 został mianowany biskupem diecezji Lucknow. Sakry biskupiej udzielił mu 7 lutego 1993 ówczesny nuncjusz apostolski w Indiach – arcybiskup Georg Zur.
16 lutego 2007 papież Benedykt XVI mianował go arcybiskupem Agra. Pełni funkcję sekretarza generalnego Konferencji Episkopatu Indii (CBCI).
12 listopada 2020 papież Franciszek przyjął jego rezygnację z pełnionej funkcji.

</doc>
<doc id="2787633" url="https://pl.wikipedia.org/wiki?curid=2787633" title="Daniela Kułeska">
Daniela Kułeska



</doc>
<doc id="2787635" url="https://pl.wikipedia.org/wiki?curid=2787635" title="Aleksandar Prokopiew">
Aleksandar Prokopiew



</doc>
<doc id="2787636" url="https://pl.wikipedia.org/wiki?curid=2787636" title="Stole Popow">
Stole Popow



</doc>
<doc id="2787638" url="https://pl.wikipedia.org/wiki?curid=2787638" title="Labina Mitewska">
Labina Mitewska



</doc>
<doc id="2787640" url="https://pl.wikipedia.org/wiki?curid=2787640" title="Aleksandra Pilewa">
Aleksandra Pilewa



</doc>
<doc id="2787642" url="https://pl.wikipedia.org/wiki?curid=2787642" title="Aleksandar Sariewski">
Aleksandar Sariewski



</doc>
<doc id="2787643" url="https://pl.wikipedia.org/wiki?curid=2787643" title="SanDisk Corporation">
SanDisk Corporation



</doc>
<doc id="2787644" url="https://pl.wikipedia.org/wiki?curid=2787644" title="Ulica Ferdynanda Focha w Bydgoszczy">
Ulica Ferdynanda Focha w Bydgoszczy

Ulica marsz. Ferdinanda Focha – ulica położona na terenie centrum i Śródmieścia w Bydgoszczy, jedna z najważniejszych komunikacyjnie ulic Bydgoszczy.
Położenie.
Ulica znajduje się w centrum Bydgoszczy. Rozciąga się na kierunku wschód-zachód, od skrzyżowania z ul. Gdańską do Ronda Grunwaldzkiego. Jej długość wynosi ok. 1,1 km. Stanowi jedną z głównych arterii komunikacyjnych Bydgoszczy w rejonie Starego Miasta i Śródmieścia Bydgoszczy. Począwszy od Mostów Solidarności w kierunku zachodnim ulica przebiega na granicy jednostek urbanistycznych: Śródmieścia, Okola i Wilczaka.
Historia.
Dzieje ulicy marszałka Focha jako jednego z kluczowych traktów komunikacyjnych Bydgoszczy rozpoczęły się dopiero w I połowie XIX wieku. Wcześniej – w okresie staropolskim w ciągu ulicy istniała polna droga wiodąca od zespołu klasztornego karmelitów do łąk położonych nad Brdą, które były własnością konwentu. Przebieg tej drogi, pokrywający się z obecną ulicą widoczny jest na najstarszym planie Bydgoszczy, sporządzonym przez szwedzkiego kwatermistrza Erika Dahlbergha w 1657 r. Z powodu braku mostu przed Brdę, ulica kończyła się na nabrzeżu rzeki, zaś traktem wiodącym do Koronowa i Nakła była dzisiejsza ulica Dworcowa (do 1850 r., kiedy została odcięta przez linię kolejową i nie można już było przemieszczać się nią poza miasto).
Po budowie Kanału Bydgoskiego w 1774 r. i związanej z tym budowie Śluzy Miejskiej oraz grobli wiodącej na Wyspę Młyńską, w ciągu ulicy wybudowano kładki nad Brdą i Młynówką widoczne m.in. na planie Bydgoszczy z 1789 r. Umożliwiało to przekroczenie Brdy i przemieszczanie się w kierunku zachodnim, a droga zyskała na znaczeniu jako trakt serwisowy, którym poruszały się zaprzęgi holujące łodzie na Kanale Bydgoskim. Na planie Lindnera z 1800 r. widoczna jest północna pierzeja ulicy złożona z kamienic, a w zakolu Brdy – kompleks wojskowych spichlerzy. Na planie miasta z lat 30. XIX wieku ulica dochodziła do dzisiejszej Ulicy Świętej Trójcy, gdzie poprzez most na Kanale Bydgoskim przemieszczano się w kierunku Okola, Czyżkówka i Koronowa ("Berlinerstrasse" w ciągu dzisiejszej ul. Grunwaldzkiej), zaś przedłużeniem w kierunku zachodnim był trakt w kierunku Wilczaka i Nakła ("Nakelerstrasse" w ciągu dzisiejszej ul. Nakielskiej).
W II połowie XIX wieku wschodnia część ulicy stała się częścią nowego centrum administracyjnego miasta, powstałego wokół zbudowanej w 1836 r. siedziby władz rejencji bydgoskiej. O ile wzdłuż ul. Jagiellońskiej sytuowano budynki administracyjne, municypalne i oświatowe, to wzdłuż ul. Focha wzniesiono w latach 60. XIX w. budynki użytkowane przez miejscowy garnizon wojskowy. Na podstawie analizy planu katastralnego miasta z 1878 r. można stwierdzić, że wzdłuż ulicy na odcinku pl. Teatralny – Mosty Solidarności (Wilhelmstrasse) istniała w tym czasie zabudowa pierzejowa. Po stronie południowej nad Brdą znajdowało się kasyno wojskowe (1869), a przy skrzyżowaniu z ul. Karmelicką – odwach garnizonowy (1867). Przy śluzie nr II znajdowała się Komeda Garnizonu oraz willa prezydenta rejencji bydgoskiej. Tereny w zakolu Brdy zajęte były przez zabudowania wojskowe, m.in. największe w mieście szachulcowe spichlerze. Na zachód od Brdy ulica nosiła nazwę ul. Kanałowej (niem. "Canal Strasse"), gdyż wiodła wzdłuż Kanału Bydgoskiego. Poprzez mostek na śluzie nr II można było przedostać się na obszar zajmowany dzisiaj przez Wyższą Szkołę Gospodarki.
W latach 1885–1890 w ciągu ulicy wzniesiono na nowo mosty nad Brdą i Młynówką: "Wilhelmsbrücke" (po 1920 r. zwany Jagiellońskim) oraz "Hafenbrücke" (po 1920 zwany Portowym). Oba wykonano w konstrukcji stalowej, z szeroką jezdnią, chodnikami i oświetleniem gazowym. Odtąd ulica została wybrukowana i nabrała charakteru arterii miejskiej, łączącej zachodnie przedmieścia miasta (Okole, Wilczak) ze Śródmieściem. W tym czasie ulica była wykorzystywana (obok ul. Gdańskiej i Mostowej) jako trasa przemarszu defilad wojskowych.
W okresie międzywojennym ulica marsz. Focha kończyła się na skrzyżowaniu z ul. Świętej Trójcy. Dalszy odcinek wiodący wzdłuż Kanału Bydgoskiego nosił nazwę ul. Świętej Trójcy. Przez most Władysława IV przemieszczano się na Okole do ul. Grunwaldzkiej i Jackowskiego.
W czasie II wojny światowej ciąg ulicy został przerwany w wyniku zniszczenia Mostów Solidarności. Odbudowywano je kilkakrotnie (1939, 1945), a w latach 50. XX w. wzniesiono w konstrukcji żelbetowej.
Po II wojnie światowej wzrastający ruch samochodowy stworzył konieczność rozbudowy ulicy. W latach 1969–1973 r. trwała budowa trasy W-Z, która miała poprawić warunki ruchu drogowego w Bydgoszczy na kierunku wschód-zachód. Prowadziła ona ul. Fordońską, Toruńską, Wałami Jagiellońskimi, Poznańską i Szubińską. W latach 1972–1974 zmodernizowano również ul. Jagiellońską i Focha (na zachód od Brdy) na arterie dwujezdniowe z usytuowanym pośrodku torowiskiem tramwajowym. W ramach inwestycji wyodrębniono m.in. budowę tzw. węzła grunwaldzkiego. Ulicę Focha przedłużono poza skrzyżowanie z ul. Świętej Trójcy aż do nowo zbudowanego ronda Grunwaldzkiego. Kontrowersyjnym skutkiem tego przedsięwzięcia było zasypanie ok. kilometrowego odcinka starego Kanału Bydgoskiego wraz z dwiema śluzami – II i III oraz rozbiórka kamiennego mostu im. Władysława IV. Na zasypanym odcinku, który sygnalizuje obecnie pozostawiony ciąg starodrzewu będącego pozostałością dawnych plant nad Kanałem Bydgoskim, powstała sześciopasmowa ulica z torowiskiem tramwajowym. W otoczeniu ronda Grunwaldzkiego zbudowano od podstaw łącznice z ul. Grunwaldzką, Nakielską oraz Królowej Jadwigi. Nowo powstałą drogą (w latach 80.) była ul. Kruszwicka wiodąca do placu Poznańskiego. Kontynuacją przebudowy ul. Focha na ważną komunikacyjnie arterię miejską było wybudowanie w latach 1977–1982 pasma północnego mostów Solidarności według projektu inż. Antoniego Malczewskiego. Na początku lat 80. w związku z remontem torowiska tramwajowego, pokryto asfaltem kostkę granitową przy ul. Focha.
Kolejnej przebudowy ulicy, zwłaszcza torowisk tramwajowych i skrzyżowania z ul. Kordeckiego i Królowej Jadwigi dokonano w latach 2010–2012 podczas budowy trasy tramwajowej do dworca PKP Bydgoszcz Główna. Wyremontowano także odcinek wschodni ulicy od pl. Teatralnego do Mostów Solidarności, a dotychczasowy dojazd do ulicy Focha od ul. Królowej Jadwigi stał się placem postojowym komunikacji miejskiej. Budowa linii tramwajowej spowodowała zarazem rozbiórkę znajdującego się u zbiegu ulic Królowej Jadwigi i Focha kultowego baru piwnego. Wkrótce potem, w grudniu 2013 wyburzono niewielki pawilon handlowy, znajdujący się między jezdniami ulicy na przystanku tramwajowym przy rondzie Grunwaldzkim. Pozostała po nim tylko charakterystyczna wiata w kształcie grzyba z l. 70. XX wieku, którą wyburzono 10 maja 2018.
W początku 2019 rozpoczęto rozbiórkę substandardowej zabudowy usługowej naprzeciwko Opery Nova, w miejscu której powstanie zabudowa mieszkaniowa. W maju 2019 inwestor (AWZ) zaprezentował koncepcję realizacji w tym miejscu osiedla o nazwie "Nowy Port", z 3 budynkami wysokościowymi (poniżej 36 m) oraz zrewitalizowanymi zabytkowymi obiektami przemysłowymi po dawnej Befanie. Przewidywane jest utworzenie nowych, otwartych ciągów komunikacyjnych (pasaży), terenów zielonych oraz bulwarów schodzących kaskadowo do brzegów rzeki, które zastąpić mają znajdującą się w tym miejscu wysoką ceglaną ścianę. Pozwolenie na realizację inwestycji uzyskano w końcu 2020.
W połowie sierpnia 2020 po południowej stronie ul. Focha rozpoczęto budowę drogi rowerowej, z planowanym terminem zakończenia robót w końcu października, przesuniętym następnie na 8 grudnia 2020 i koniec 2020. Koszt realizacji inwestycji wyniósł ponad 2,5 mln zł.
Nazwy.
Ulica w przekroju historycznym posiadała następujące nazwy:
Komunikacja.
Ruch tramwajowy.
Torowisko na ulicy Focha zostało wybudowane w 1905 r., kiedy wydłużono w kierunku zachodnim (od pl. Teatralnego do skrzyżowania ul. Nakielskiej i Czerwonego Krzyża) trzecią w kolejności linię tramwaju elektrycznego (linia „C” niebieska, zbudowana w 1901 r.), z Wilczaka do Szreterów. W latach 1903–1904 linię wydłużono w kierunku wschodnim do Bartodziejów. W 1948 r. zmieniono oznaczenie linii tramwajowej kursującej ulicą Focha na „3”. W 1957 w ciągu ulicy wybudowano drugi tor tramwajowy, a w latach 1972–1974 w związku z budową węzła grunwaldzkiego, powstała dwutorowa linia tramwajowa w zachodniej części ulicy wiodącej do ronda Grunwaldzkiego. W tym czasie zlikwidowano torowiska w ul. św. Trójcy i ks. Kordeckiego.
Obecnie po ul. Focha przejeżdżają tramwaje linii nr 1, 3, 5,8 oraz 9.
W 2019 znajdujący się w ciągu ulicy przystanek tramwajowy przy placu Teatralnym został przebudowany na przystanek wiedeński (oddanie do użytku 2 września 2019). Inwestycję tą planowano od 2016.
Również w 2019 ogłoszono przetarg na budowę wzdłuż ulic Focha (po południowej stronie) i Kruszwickiej (obustronnie) dróg rowerowych. Ze względu na przekroczenie kosztorysu przez oferentów, przetarg unieważniono i ponownie ogłoszono w grudniu 2019.
Obciążenie ruchem.
Ulica Ferdynanda Focha należy do najbardziej obciążonych ruchem drogowym arterii komunikacyjnych w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń ok. 2000 pojazdów na godzinę.
Zabudowa.
Zabudowa ulicy Focha, zwłaszcza na staromiejskim odcinku od ul. Gdańskiej do Mostów Solidarności ukształtowała się podczas pruskiego okresu historii miasta. Po stronie północnej znajduje się pierzeja kamienic wybudowanych w I i II połowie XIX wieku, w tym kilka przebudowanych w duchu wielkomiejskim na początku XX w. Odmienny los spotkał dawną pierzeję południową. Zespół klasztorny karmelitów z kościołem mariackim rozebrano już w XIX wieku (kościół w 1820 r., budynki klasztorne i wieża kościelna w 1895), Teatr Miejski, kompleks spichrzy szachulcowych i kasyno oficerskie w 1945 r., a budynki dawnego odwachu, piekarni wojskowej, magazynów oraz poszczególne kamienice zostały rozebrane po 1945 r. Począwszy od 1973 r. w zakolu Brdy na miejscu dawnych zabudowań wojskowych rozpoczęto budowę okazałej architektonicznie siedziby Opery bydgoskiej. Budowę ukończono ostatecznie w 2006 r. i odtąd gmach Opery Nova stanowi dominantę nie tylko ulicy Focha, ale także całego otoczenia Starego Miasta w Bydgoszczy. W latach 2001–2002 wybudowano przy ulicy także multipleks kinowy „Multikino”.

</doc>
<doc id="2787645" url="https://pl.wikipedia.org/wiki?curid=2787645" title="Stefania Brill">
Stefania Brill

Stefania Brill (ur. 1922 w Gdańsku, zm. 1992 w São Paulo) – brazylijska artystka fotograf, krytyk sztuki, z wykształcenia chemik.
Życiorys.
Urodziła się w polskiej rodzinie zamieszkującej Wolne Miasto Gdańsk. Po zakończeniu II wojny światowej Stefania Brill wyjechała do Belgii, gdzie studiowała chemię w Université Libre de Bruxelles, studia ukończyła w 1950. Emigrowała do Brazylii i w 1955 przyjęła tamtejsze obywatelstwo. Zamieszkała w São Paulo i przez trzynaście lat pracowała w zawodzie chemika. W 1969 rozpoczęła naukę w szkole fotograficznej Enfoco, po jej ukończeniu zaangażowała się w propagowanie brazylijskiej fotografii artystycznej. W drugiej połowie lat 70. XX wieku stała się znanym krytykiem sztuki i kuratorem sztuki fotograficznej. W 1978 i 1979 była zaangażowana w organizację „Spotkań z fotografią” w Campos do Jordão. W 1990 nadzorowała powstawanie "Domu Fotografii Fuji", a rok później galerii "Nafoto – Núcleo dos Amigos da Fotografia". Brała udział w sympozjum związanym z fotografią artystyczną w Ameryce Łacińskiej, które odbyło się w mieście Meksyk. W paryskim Centre Georges Pompidou odbyły dwie wystawy indywidualne fotografii Stefanii Brill. Była autorką książek o tematyce związanej z fotografią artystyczną: "Entre" (1974), "A Arte do caminhão" (1981) napisana wspólnie z Bobem Wolfensonem oraz zbiór esejów pod wspólnym tytułem "Notas" (1987).

</doc>
<doc id="2787646" url="https://pl.wikipedia.org/wiki?curid=2787646" title="Ulica Focha w Bydgoszczy">
Ulica Focha w Bydgoszczy



</doc>
<doc id="2787647" url="https://pl.wikipedia.org/wiki?curid=2787647" title="Jean Petit (piłkarz belgijski)">
Jean Petit (piłkarz belgijski)

Jean Petit (ur. 25 lutego 1914 w Liège, zm. 5 czerwca 1944) – belgijski piłkarz grający na pozycji obrońcy. W swojej karierze rozegrał 4 mecze w reprezentacji Belgii.
Kariera klubowa.
Swoją karierę piłkarską Petit spędził w klubie Standard Liège. Zadebiutował w nim w 1930 roku. W sezonie 1935/1936 wywalczył ze Standardem wicemistrzostwo Belgii. W 1939 roku zakończył w nim swoją karierę.
Kariera reprezentacyjna.
W reprezentacji Belgii Petit zadebiutował 3 kwietnia 1938 roku w zremisowanym 1:1 meczu eliminacji do MŚ 1938 z Holandią, rozegranym w Antwerpii. W tym samym roku został powołany do kadry na mistrzostwa świata we Francji. Na nich był rezerwowym i nie wystąpił ani razu. W kadrze narodowej zagrał w 4 meczach.

</doc>
<doc id="2787648" url="https://pl.wikipedia.org/wiki?curid=2787648" title="Time Warner Inc.">
Time Warner Inc.



</doc>
<doc id="2787649" url="https://pl.wikipedia.org/wiki?curid=2787649" title="Kalanchoe Daigremonta">
Kalanchoe Daigremonta



</doc>
<doc id="2787650" url="https://pl.wikipedia.org/wiki?curid=2787650" title="Lekkoatletyka na Letnich Igrzyskach Olimpijskich 1912 – bieg na 800 m mężczyzn">
Lekkoatletyka na Letnich Igrzyskach Olimpijskich 1912 – bieg na 800 m mężczyzn

Bieg na dystansie 800 metrów mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Biegi eliminacyjne rozegrane zostały 6 lipca, biegi półfinałowe — 7 lipca, zaś bieg finałowy — 8 lipca 1912 roku. Mistrzem olimpijskim w tej konkurencji został Amerykanin Ted Meredith. W rywalizacji wzięło udział 48 biegaczy z 16 reprezentacji.
Obrońca tytułu mistrzowskiego, Amerykanin Mel Sheppard, wygrał mistrzostwa amerykańskiej Amatorskiej Unii Atletycznej (AAU) na dystansie 880 jardów w 1911 roku. Lecz obok niego pojawiło się dwóch kolejnych pretendentów do złota w Sztokholmie. Pierwszym z nich był John Paul Jones, student Cornell University. Wygrał on mistrzostwa akademickie USA w 1911 i 1912 roku. Drugim był student Mercersburg Academy Ted Meredith, który ustanowił akademickie rekordy na dystansach 440 i 880 jardów, na kilka tygodni przed próbami olimpijskimi. Ostatecznie w próbie przedolimpijskiej dla stanów wschodnich Meredith zajął trzecie miejsce za Sheppardem.
W Europie głównymi kandydatami do złota byli Niemiec Hanns Braun, który wygrał amatorskie mistrzostwa AAA w 1911 i 1912 roku, oraz Włoch Emilio Lunghi, który wyrównał rekord świata Shepparda (1:52,8 ustanowiony podczas Igrzysk w Londynie) wygrywając Mistrzostwa Kanady w 1909 roku. Lunghi potwierdził swoją formę 23 czerwca 1912 roku, gdy podczas zawodów w La Spezia przebiegł 800 metrów w czasie 1:55,0.
Piątka faworytów łatwo przeszła fazę eliminacyjną. Jednakże trener reprezentacji Stanów Zjednoczonych, Michael Murphy, zadecydował, że John Paul Jones ma większe szanse w biegu na 1500 metrów i wycofał go by oszczędzał siły na ten bieg. W drugim biegu półfinałowym Lunghiego złapał skurcz i zakończył on start na piątym miejscu — pierwszym, które nie było premiowane awansem.
W finale, Mel Sheppard rozpoczął bieg bieg bardzo szybko. Pierwsze 400 metrów przebiegł w czasie 52,4 sekundy. Jednak na ostatniej prostej został dogoniony i wyprzedzony przez Teda Mereditha, który ostatecznie wygrał o parę cali ustanawiając nowy rekord rekord świata, 1:51,9. Ira Davenport przyspieszył na ostatnich dwustu metrach i zdobył brązowy medal. Meredith kontynuował bieg do drugiej taśmy, ustanawiając także nowy rekord świata (1:52,5) za dystansie 880 jardów.
Według oficjalnego raportu olimpijskiego Braun zajął czwarte miejsce z czasem 1:52,2, David Caldwell — piąte z czasem 1:52,3; a Melville Brock — szóste z nieznanym czasem. Jednakże, późniejsza analiza fotografii i innych źródeł ustaliła końcowe rezultaty (według Track and Fields): 4. Caldwell — 1:52,8; 5. Brock — 1:53,0; 6. Braun — 1:53,0; 7. Clarence Edmundson, 8. Herbert Putnam.
Rekordy.
"(*)" - rekord nieoficjalny, dystans wynosił ⅓ mili (536,45 m), "(**)" - rekord na dystansie 880 jardów (804,68 m)
Eliminacje.
 Bieg 1 
 Bieg 2 
 Bieg 3 
 Bieg 4 
 Bieg 5 
 Bieg 6 
 Bieg 7 
 Bieg 8 
 Bieg 9 
Półfinały.
Półfinał 1
Półfinał 2

</doc>
<doc id="2787651" url="https://pl.wikipedia.org/wiki?curid=2787651" title="Kalanchoe daigremontiana">
Kalanchoe daigremontiana



</doc>
<doc id="2787653" url="https://pl.wikipedia.org/wiki?curid=2787653" title="Starwood Hotels and Resorts">
Starwood Hotels and Resorts



</doc>
<doc id="2787655" url="https://pl.wikipedia.org/wiki?curid=2787655" title="Menghesteab Tesfamariam">
Menghesteab Tesfamariam

Menghesteab Tesfamariam MCCI (ur. 24 grudnia 1948 w Berakit) – erytrejski duchowny katolicki rytu aleksandryjskiego, arcybiskup metropolita Asmary, zwierzchnik Kościoła katolickiego obrządku erytrejskiego.
Życiorys.
Wstąpił do zgromadzenia Misjonarzy Kombonianów w 1971 i cztery lata później złożył śluby wieczyste. 18 lutego 1979 otrzymał święcenia kapłańskie. Po święceniach został wikariuszem w Namalu, zaś sześć lat później przeniósł się do Addis Abeby i rozpoczął pracę jako formator miejscowych postulantów. W 1990 odbył studia na University of Chicago. Rok później został formatorem komboniańskiego scholastykatu w Chicago, natomiast w latach 1993-2001 był przełożonym tamtejszej wspólnoty.
Episkopat.
25 czerwca 2001 został mianowany przez Jana Pawła II ordynariuszem eparchii Asmary. Sakry biskupiej udzielił mu 16 września 2001 jego poprzednik, bp Zekarias Yohannes.
19 stycznia 2015 po podniesieniu eparchii Asmary do rangi Kościoła metropolitalnego "sui iuris" został jej pierwszym metropolitą.

</doc>
<doc id="2787656" url="https://pl.wikipedia.org/wiki?curid=2787656" title="Olga Kardopolcewa">
Olga Kardopolcewa

Olga Kardopolcewa (ros. Ольга Витальевна Кардопольцева; ur. 11 września 1966 w Ałma-Acie) – białoruska lekkoatletka specjalizująca się w chodzie sportowym, uczestniczka letnich igrzysk olimpijskich w Atlancie (1996). W czasie swojej kariery reprezentowała również Związek Socjalistycznych Republik Radzieckich i Wspólnotę Niepodległych Państw.

</doc>
<doc id="2787661" url="https://pl.wikipedia.org/wiki?curid=2787661" title="Viacom Inc.">
Viacom Inc.



</doc>
<doc id="2787662" url="https://pl.wikipedia.org/wiki?curid=2787662" title="Parafia św. Maksymiliana Marii Kolbego w Stróżnej">
Parafia św. Maksymiliana Marii Kolbego w Stróżnej

Parafia św. Maksymiliana Marii Kolbego w Stróżnej – parafia znajdująca się w diecezji tarnowskiej w dekanacie bobowskim. Liczy ok. 900 wiernych.
Historia.
Bp Józef Gucwa podczas wizytacji bobowskiej parafii zwrócił uwagę na znaczną odległość Stróżnej od kościoła w Bobowej i zachęcał do budowy kaplicy dojazdowej. Budowę nowej świątyni rozpoczął proboszcz bobowski ks. prałat Chrzan. Kościół wykończył oraz zorganizował parafię ks. Antoni Bochenek – pierwszy stróżniański proboszcz.
Parafia została wyodrębniona z parafii Wszystkich Świętych w Bobowej 24 lipca 1986.

</doc>
<doc id="2787668" url="https://pl.wikipedia.org/wiki?curid=2787668" title="Wisińcza (rzeka)">
Wisińcza (rzeka)

Wisińcza, lit. "Visinčia" – rzeka w rejonie solecznickim na Litwie, 52,8 km długości. Nad rzeką znajdują się Anuliszki, Jackany, Soleczniki Małe, Gaściewicze, Zawiszańce, Powisińcze, Skubiaty, Jundzieliszki, Gudełki, Huta Wisińczańska.

</doc>
<doc id="2787674" url="https://pl.wikipedia.org/wiki?curid=2787674" title="Cezary Nowicki (generał)">
Cezary Nowicki (generał)

Cezary Nowicki (ur. 29 czerwca 1906 w Równem, zm. 14 grudnia 1978) – generał brygady LWP, szef Służby Samochodowej MON w latach 1953–1968.
Życiorys.
Urodzony w polskiej rodzinie Stanisława (1866-1919), lekarza fabrycznego i Walerii z Czarneckich (1872-1944). W 1914-1918 ukończył 4 klasy szkoły powszechnej w Humaniu. Po odzyskaniu przez Polskę niepodległości w 1918 roku jego rodzina pozostała w ZSRR. Od 1918 pracował jako tokarz w różnych zakładach, jednocześnie w latach 1926–1930 ukończył Ogólnokształcącą Szkołę Wieczorową w Tomaszpulu. W 1930 wstąpił do WKP(b), został także przewodniczącym Rady Zakładowej cukrowni, a wkrótce potem prezesem Powiatowej Rady Związków Zawodowych w Tomaszpulu. W 1931 rozpoczął stacjonarne studia w Instytucie Inżynierów i Mechaników w Żernogradzie. Studia ukończył w 1936 uzyskując dyplom magistra inżyniera – mechanika. Po studiach pracował jako inżynier mechanik w sowchozie „Kujbyszew” w Barwinkowe, a od 1937 był pracownikiem naukowo-dydaktycznym Katedry Remontów w Instytucie Inżynierów i Mechaników w Melitopolu. Od września 1938 był dziekanem Fakultetu Mechanizacji, a od lipca 1939 docentem i zastępcą dyrektora nauk w tym instytucie. W pierwszej połowie 1941 odbył przeszkolenie wojskowe i ukończył kurs doskonalenia oficerów rezerwy awansując na stopień młodszego lejtnanta rezerwy.
Po napadzie Niemiec na ZSRR w 1941 instytut, w którym pracował, został ewakuowany do Aszchabadu. W grudniu 1941 zmobilizowany do Armii Czerwonej i wyznaczony na dowódcę plutonu w 237 pułku piechoty 69 Dywizji Piechoty na Froncie Zachodnim. Od maja 1942 zastępca dowódcy kompanii do spraw liniowych, a następnie dowódca kompanii strzeleckiej. Brał udział w walkach w rejonie Sieniawki, 5 września 1942 ranny na froncie pod Kaługą. Po zaleczeniu ran powrócił do macierzystej jednostki na stanowisko szefa zaopatrzenia wojskowo-technicznego pułku. Brał udział w walkach w rejonie Dymitrowa, gdzie w lutym 1943 został ponownie ranny w rękę. W składzie 60 Armii wziął również udział w bitwie pod Kurskiem.
1 czerwca 1943 skierowany do formowanej na terytorium ZSRR Armii Polskiej i wyznaczony na stanowisko szefa zaopatrzenia technicznego 1 pułku piechoty 1 Dywizji Piechoty im. Tadeusza Kościuszki, przeszedł szlak bojowy tego pułku od Lenino do Berlina. Rozkazem Naczelnego Dowódcy WP z 1 sierpnia 1944 awansował na kapitana służby samochodowej. Po wojnie, w listopadzie 1945 został intendentem 1 Dywizji Piechoty do spraw zaopatrzenia technicznego, a w maju 1946 szefem służby samochodowej dywizji. W listopadzie 1947 został inspektorem samochodowym Dowództwa Okręgu Wojskowego nr I w Warszawie, a w kwietniu 1948 szefem wydziału samochodowego Dowództwa tego okręgu. W 1949 uzyskał zgodę na przyjęcie obywatelstwa polskiego i pozostanie w ludowym Wojsku Polskim. W marcu 1950 został szefem wydziału organizacyjno-mobilizacyjnego Departamentu Służby Samochodowej MON, a w lipcu 1950 zastępcą szefa Departamentu Służby Samochodowej MON. Od sierpnia 1951 zastępca szefa, a od listopada 1953 szef Służby Samochodowej MON. 16 lipca 1955 awansowany na podstawie zarządzenia Prezesa Rady Ministrów na stopień generała brygady. W czerwcu 1962 Rada Naukowa Wojskowej Akademii Technicznej nadała mu stopień doktora nauk technicznych. Od października 1966 był Inspektorem ds. Służby Samochodowej w Sztabie Generalnym WP. Na podstawie rozkazu personalnego MON z 24 kwietnia 1968 został przeniesiony w stan spoczynku z dniem 9 października 1968 w związku z osiągnięciem granicy wieku w posiadanym stopniu.
Był wielokrotnie wyróżniany za kierowanie służbami samochodowymi podczas defilad i ćwiczeń wojskowych, m.in. „Wybrzeże-61” i „Podlasie-62”. Był autorem monografii „Służba Samochodowa WP”
Pochowany w Alei Zasłużonych Cmentarza Komunalnego (d. Wojskowego) na Powązkach w Warszawie (kwatera B4-tuje-3). W imieniu kierownictwa MON w pogrzebie uczestniczył m.in. wiceminister obrony narodowej – zastępca ministra do spraw ogólnych gen. broni Józef Urbanowicz.
Awanse.
W trakcie służby w Armii Czerwonej i ludowym Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1951 żonaty, żona Stanisława Nowicka z domu Kolińska (1913-1992), z zawodu księgowa

</doc>
<doc id="2787675" url="https://pl.wikipedia.org/wiki?curid=2787675" title="Walentina Cybulska">
Walentina Cybulska

Walentina Cybulska, biał. Валянцiна Цыбульская (ur. 9 lutego 1968 w Rostowie nad Donem) – białoruska lekkoatletka specjalizująca się w chodzie sportowym, trzykrotna uczestniczka letnich igrzysk olimpijskich (Atlanta 1996, Sydney 2000, Ateny 2004).

</doc>
<doc id="2787676" url="https://pl.wikipedia.org/wiki?curid=2787676" title="Olga Kardopołcewa">
Olga Kardopołcewa



</doc>
<doc id="2787681" url="https://pl.wikipedia.org/wiki?curid=2787681" title="Hohoemi no Plumage">
Hohoemi no Plumage

 – dwudziesty pierwszy singel japońskiej piosenkarki Yukari Tamury, wydany 15 sierpnia 2012. Utwór tytułowy został użyty jako ending filmu anime "Magical Girl Lyrical Nanoha The MOVIE 2nd A's", a "Sakasete otome" wykorzystano w zakończeniach programu radiowego . Singel osiągnął 5 pozycję w rankingu Oricon i pozostał na niej przez 6 tygodni, sprzedał się w nakładzie egzemplarzy.

</doc>
<doc id="2787682" url="https://pl.wikipedia.org/wiki?curid=2787682" title="Lexus LS 400 UCF10">
Lexus LS 400 UCF10



</doc>
<doc id="2787684" url="https://pl.wikipedia.org/wiki?curid=2787684" title="Edmund Tarbell">
Edmund Tarbell

Edmund Tarbell (ur. 26 kwietnia 1862 w Groton, Massachusetts, USA, zm. 1 sierpnia 1938 w New Castle, New Hampshire, USA) – amerykański malarz, przedstawiciel impresjonizmuu. Członek założyciel ugrupowania Ten American Painters, członek American Academy of Arts and Sciences.
Życiorys.
Urodzony w 1862 w Groton Tarbell spędził większość swoich młodzieńczych lat w Dorchester. Pierwsze nauki pobierał w Massachusetts Normal Art School pod okiem George'a Bartletta. W latach 1877–1880 uczył się zawodu w Forbes Lithographic Company w Bostonie. W 1879 rozpoczął naukę w School of the Museum of Fine Arts pod kierunkiem Otto Grundmanna. Po ukończeniu studiów w 1883 wyjechał wraz z kilkoma kolegami do Paryża, gdzie studiował w prestiżowej Académie Julian pod kierunkiem Lefebvre'a i Boulangera. W czasie studiów zgłębiał sztukę dawnych mistrzów oraz podróżował do Londynu, Brukseli, Antwerpii, Kolonii, Monachium i Wenecji.
W 1888 Tarbell powrócił do Stanów Zjednoczonych. 7 listopada tego samego roku ożenił się z Emeline Arnold Souther, która stała się jego romantyczną inspiracją do portretów i scen rodzajowych. W 1889 został wykładowcą w School of the Museum of Fine Arts. W 1891 wystawił swoje prace z przyjacielem Frankiem Westonem Bensonem w St. Botolph Club w Bostonie. W tym samym roku namalował obraz "W sadzie", który ugruntował jego reputację wybitnego artysty, specjalizującego się zwłaszcza w impresjonistycznych, plenerowych scenach z postaciami. W 1898 Tarbell stał się jednym z członków założycieli Ten American Painters, grupy amerykańskich malarzy, którym przypisuje się wprowadzenie impresjonizmu do Ameryki.
W 1899 Tarbell rozpoczął malowanie obrazów mających za temat świetliste wnętrza, przypominające stylem prace Edgara Degas'a. W serii scen przedstawiających kobiety podczas pisania, czytania lub gry na instrumencie muzycznym uwidocznił się wpływ Jana Vermeera, którego twórczość Tardell starannie studiował. Przykładowym obrazem z tego okresu jest "Dziewczyna w trakcie czytania" z 1909. 
W 1914 Tarbell założył razem z innymi artystami The Guild of Boston Artists; został pierwszym prezesem tego stowarzyszenia (do 1924)
W 1918 został dyrektorem Corcoran School of Art w Washingtonie.
W 1926 przeszedł na emeryturę i przeniósł się do swego domu letniskowego w New Castle, w którym mieszkał aż do śmierci.
W 1927 został członkiem American Academy of Arts and Sciences.
Twórczość.
Edmund Tarbell eksperymentował z różnymi formami malarstwa plenerowego. Obdarzony nieprzeciętnym talentem, inspirował się siedemnastowiecznym malarstwem holenderskim, szczególnie sztuką Vermeera. Jako modele służyły mu żona i czworo dzieci. Specjalizował się w delikatnie wykończonych, perłowych wnętrzach. Znaczną część swojej kariery poświęcił na malowanie obrazów przedstawiających młode kobiety wykonujące domowe czynności, takie jak szycie lub czytanie, w elegancko urządzonych pokojach wypełnionych antykami lub przedmiotami orientalnymi. 
Był również wziętym portrecistą; otrzymał zamówienia na sporządzenie portretów tak dystyngowanych osobistości jak prezydenci Woodrow Wilson i Herbert Hoover.
Edmund Tarbell zdobył liczne nagrody i medale, m.in. Gold Medal Pennsylvania Academy of the Fine Arts w latach 1895 i 1911 za udział w wystawach organizowanych przez tę akademię w latach 1892–1913 i 1920–1938.
Zbiory.
Obrazy Edmunda Tarbella znajdują się m.in. w: Arkell Museum, Cleveland Museum of Art, Crocker Art Museum, Dallas Museum of Art, Fine Arts Museums of San Francisco, Harvard Art Museums, Indianapolis Museum of Art, Los Angeles County Museum of Art, Metropolitan Museum of Art, Museum of Fine Arts w Bostonie, National Gallery of Art, Smithsonian American Art Museum and the Renwick Gallery, Huntington Library i Worcester Art Museum. Jeden z obrazów artysty znajduje się w Białym Domu.

</doc>
<doc id="2787686" url="https://pl.wikipedia.org/wiki?curid=2787686" title="Anke Feller">
Anke Feller

Anke Feller (ur. 26 września 1971 w Getyndze) – niemiecka lekkoatletka specjalizująca się w długich biegach sprinterskich. W czasie swojej kariery reprezentowała również Republikę Federalną Niemiec.

</doc>
<doc id="2787689" url="https://pl.wikipedia.org/wiki?curid=2787689" title="GFR">
GFR



</doc>
<doc id="2787691" url="https://pl.wikipedia.org/wiki?curid=2787691" title="Lista firm wchodzących w skład indeksu S&amp;P 500">
Lista firm wchodzących w skład indeksu S&amp;P 500



</doc>
<doc id="2787692" url="https://pl.wikipedia.org/wiki?curid=2787692" title="Bolesław Marczak">
Bolesław Marczak

Bolesław Marczak (właśc. "Bolesław Martiuk") (ur. 2 maja 1919 w Monasterzyskach) – pułkownik, uczestnik II wojny światowej w szeregach Armii Czerwonej i Ludowego Wojska Polskiego, funkcjonariusz aparatu bezpieczeństwa PRL.
Życiorys.
Był synem Jana i Heleny Martiuków. Ukończył liceum w Czortkowie.
W maju 1941 zmobilizowany do Armii Czerwonej w 21 Korpusie Pancernym. Walczył m.in. w obronie Moskwy, gdzie został ranny. W maju 1943 wstąpił do 1 Dywizji Piechoty im. T. Kościuszki, w której został kapralem i w której służył w samodzielnej kompanii łączności. Uczestniczył w bitwie pod Lenino.
W 1944 skończył kurs NKWD w Kujbyszewie. 18 sierpnia 1944 skierowany do pracy w aparacie bezpieczeństwa, został kierownikiem Sekcji VII (śledczej) Wojewódzkiego Urzędu Bezpieczeństwa Publicznego w Rzeszowie. W latach 1944–1948 uczestniczył w walkach ze zbrojnym podziemiem i „bandami” UPA. W styczniu 1945 skierowany wraz z Grupą Operacyjną do województwa krakowskiego. 16 czerwca 1945 został szefem PUBP w Miechowie (do 10 września). Od 12 listopada zastępca naczelnika, a od 1 stycznia 1946 naczelnik Wydziału IV WUBP w Krakowie. Od 1 września 1946 naczelnik Wydziału III tego urzędu. Od 1 grudnia 1947 do 14 grudnia 1949 naczelnik Wydziału III WUBP w Kielcach. Następnie pracował w Departamencie III MBP/MSW. Od 25 kwietnia 1965 do 31 sierpnia 1967 zastępca dyrektora Departamentu II MSW. W 1975 przeniesiony do rezerwy.
Odznaczony Srebrnym Krzyżem Zasługi i Krzyżem Kawalerskim Orderu Odrodzenia Polski (1946), a także Orderem Krzyża Grunwaldu III klasy, Krzyżem Komandorskim i Krzyżem Oficerskim Orderu Odrodzenia Polski, Krzyżem Walecznych oraz innymi odznaczeniami polskimi i radzieckimi. W 1985 został wyróżniony wpisem do Honorowej Księgi Czynów Żołnierskich.
Absolwent Wydziału Prawa Uniwersytetu Warszawskiego.

</doc>
<doc id="2787694" url="https://pl.wikipedia.org/wiki?curid=2787694" title="Lexus LS 400 UCF20">
Lexus LS 400 UCF20



</doc>
<doc id="2787698" url="https://pl.wikipedia.org/wiki?curid=2787698" title="Upiór (opowiadanie)">
Upiór (opowiadanie)

Upiór (ros. "Упырь; Oupyr") – fantastyczne opowiadanie grozy autorstwa Aleksieja Tołstoja, które autor opublikował po raz pierwszy w 1841 roku pod pseudonimem Krasnogórski. 
Treść.
Młody rosyjski arystokrata Runiewski bawi się na balu. Nieoczekiwanie jeden z uczestników balu ostrzega go, że niektórzy z gości nie są żywymi ludźmi, lecz upiorami (wampirami). Wskazuje też na młodą ładną dziewczynę, imieniem Dasza, i informuje, że ona wkrótce padnie ofiarą upiorów. Jedną z upiorzyc jest rzekomo babcia dziewczyny. Zaskoczony Runiewski bierze swojego rozmówcę za wariata. Zaczyna się jednak coraz bardziej interesować piękną Daszą i jej rodziną. Wkrótce zaprzyjaźnia się z jej babcią i zakochuje w samej Daszy. Składa też wizytę w ich pałacu. Jednak już w pierwszą noc spędzoną w nowym miejscu, przekonuje się, że w pałacu dzieje się coś niezwykłego.

</doc>
<doc id="2787701" url="https://pl.wikipedia.org/wiki?curid=2787701" title="Przywódcy państw i terytoriów zależnych w 2011">
Przywódcy państw i terytoriów zależnych w 2011

Przywódcy państw i terytoriów zależnych w 2011 – lista przywódców państw i terytoriów zależnych w roku 2011.

</doc>
<doc id="2787703" url="https://pl.wikipedia.org/wiki?curid=2787703" title="Przejrzystka">
Przejrzystka

Przejrzystka ("Ciona intestinalis") – gatunek średnich rozmiarów kosmopolitycznej żachwy. Ciało cylindryczne, półprzezroczyste (stąd nazwa), nieco żółtawe, z widocznymi przez osłonę czerwonawymi narządami wewnętrznymi, w tym podłużnymi pasmami mięśni. Syfony dość krótkie. Wysokość 5–15 cm.
Żachwa ta zamieszkuje samotnie lub w niewielkich, zwartych skupiskach płytkie, twarde dno, jak również elementy konstrukcji stworzonych przez człowieka – pale, boje czy kadłuby statków (zdarza się, że w liczbie powodującej znaczne zmniejszenie się ich prędkości). To ostatnie upodobanie sprawiło, że przejrzystka – pierwotnie gatunek arktyczno-borealny – została zawleczona do prawie wszystkich portów świata, stając się zwierzęciem synantropijnym. Występuje również w zachodnich krańcach Bałtyku, będąc jednym z 2 znanych – obok dendrodoi – gatunków żachw, zamieszkujących to morze. Nadaje się do chowu w akwarium, jest też jadalna. Do tego samego rodzaju należy kilkanaście dalszych gatunków.

</doc>
<doc id="2787706" url="https://pl.wikipedia.org/wiki?curid=2787706" title="Związek Inwalidów Wojennych Rzeczypospolitej Polskiej">
Związek Inwalidów Wojennych Rzeczypospolitej Polskiej

Związek Inwalidów Wojennych Rzeczypospolitej Polskiej – stowarzyszenie kombatanckie posiadające osobowość prawną.
Związek jest kontynuatorem tradycji założonego w 1919 roku Związku Inwalidów Wojennych Rzeczypospolitej Polskiej. Jego dewizą jest: "Bóg, Honor i Ojczyzna". Jest najstarszą polską organizacją kombatancką, a także jednym z trzech najdłużej istniejących ogólnokrajowych stowarzyszeń społecznych. Równocześnie należy do pięciu najstarszych na świecie organizacji grupujących weteranów wojen.
Członkiem związku może zostać każdy posiadający status inwalidy wojennego i wojskowego, a także osoby represjonowane, ustawowo korzystające z uprawnień inwalidów wojennych oraz rencistów wojskowych.
Geneza związku.
Problemem inwalidów wojennych w Polsce władze państwowe zajmowały się od zarania odzyskania niepodległości. Zaczęto też samorzutnie organizować się w samopomocowy ruch związkowy.
Na obszarze zaboru pruskiego pierwsze otwarte, zorganizowane wystąpienie inwalidów wojennych miało miejsce 2 grudnia 1918 roku, na wiecu w Poznaniu. Pierwszy regionalny zjazd organizacji inwalidów wojennych odbył się 7 grudnia 1918 roku.
W zaborze austriackim w Krakowie już od 1917 roku istniał Związek Inwalidów Wojennych.
Na terenie byłej Kongresówki działał Centralny Związek Inwalidów Wojennych w Warszawie.
W dniach 12–17 kwietnia 1919 roku odbył się w Warszawie wspólny zjazd delegatów wyłonionych w:
Na zjeździe jednogłośnie postanowiono powołać jeden wspólny Związek Inwalidów Wojennych RP z siedzibą w Warszawie.
Odznaczenia.
Odznaka Honorowa Związku Inwalidów Wojennych Rzeczypospolitej Polskiej.
Odznaka nadawana w dwóch stopniach: Krzyż Kawalerski i Komandoria.
Odznaczenie otrzymali m.in.:
Krzyż 95 lat Związku Inwalidów Wojennych RP.
Odznaczenie nadawane od 2014 przez Prezydium Zarządu Głównego ZIW RP "w uznaniu szczególnych zasług dla Związku i jego członków".
Odznaczeni zostali m.in.:

</doc>
<doc id="2787708" url="https://pl.wikipedia.org/wiki?curid=2787708" title="Teoria świetlika">
Teoria świetlika

Świetlik (termin wprowadzony przez Jędrzeja Śniadeckiego jako przekład fr. "lumière") – według poglądów naukowców przełomu XVIII i XIX w. niezniszczalny i nieważki fluid światła. W 1789 Lavoisier umieścił światło obok ciepła w tablicy pierwiastków.
Badania Maxwella w drugiej połowie XIX w. doprowadziły do odkrycia, że światło jest rodzajem fal elektromagetycznych.

</doc>
<doc id="2787709" url="https://pl.wikipedia.org/wiki?curid=2787709" title="Lekkoatletyka na Letniej Uniwersjadzie 1970 - sztafeta 4 x 400 m mężczyzn">
Lekkoatletyka na Letniej Uniwersjadzie 1970 - sztafeta 4 x 400 m mężczyzn



</doc>
<doc id="2787711" url="https://pl.wikipedia.org/wiki?curid=2787711" title="Sven Jacobsson">
Sven Jacobsson

Sven Jacobsson (ur. 17 kwietnia 1914 w Masthuggs, zm. 9 lipca 1983 w Carl Johans) – szwedzki piłkarz, grający na pozycji pomocnika.
Kariera klubowa.
Całą karierę piłkarską Sven Jacobsson występował w GAIS. Z GAIS zdobył Puchar Szwecji w 1942. W 1942 z 22 bramkami był królem strzelców Allsvenskan. Ogółem w latach 1934-1951 rozegrał w barwach GAIS 280 spotkań, w których zdobył 80 bramek.
Kariera reprezentacyjna.
W reprezentacji Szwecji Jacobsson zadebiutował 23 czerwca 1937 w przegranym 1-3 towarzyskim meczu z Polską.
W 1938 József Nagy, ówczesny selekcjoner reprezentacji Szwecji powołał Jacobssona na mistrzostwa świata. Na mundialu we Francji wystąpił w meczach z Kubą i Węgrami. 
Ostatni raz w reprezentacji wystąpił 24 sierpnia 1947 w wygranym 7-0 meczu Pucharu Nordyckiego z Finlandią. W latach 1937-1947 wystąpił w reprezentacji w 7 meczach, w których zdobył bramkę.

</doc>
<doc id="2787714" url="https://pl.wikipedia.org/wiki?curid=2787714" title="Einar Karlsson">
Einar Karlsson

Einar Karlsson (ur. 1 sierpnia 1909, zm. 23 października 1967) – szwedzki piłkarz, grający podczas na pozycji napastnika.
Kariera klubowa.
Podczas kariery piłkarskiej Einar Karlsson występował w Gårda BK.
Kariera reprezentacyjna.
W reprezentacji Szwecji Karlsson zadebiutował 10 listopada 1935 w przegranym 0-2 towarzyskim meczu z Francją. Ostatni raz w reprezentacji wystąpił 10 czerwca 1938 w zremisowanym 3-3 towarzyskim meczu z Łotwą.
Kilka dni później József Nagy, ówczesny selekcjoner reprezentacji Szwecji powołał Karlssona na mistrzostwa świata, na których był rezerwowym. W latach 1935–1938 wystąpił w reprezentacji w 3 meczach.

</doc>
<doc id="2787716" url="https://pl.wikipedia.org/wiki?curid=2787716" title="Computer Associates">
Computer Associates



</doc>
<doc id="2787717" url="https://pl.wikipedia.org/wiki?curid=2787717" title="Islandia na Letnich Igrzyskach Paraolimpijskich 2012">
Islandia na Letnich Igrzyskach Paraolimpijskich 2012

Islandię na Letnich Igrzyskach Paraolimpijskich 2012 w Londynie reprezentowało 4 zawodników. 
Był to dziewiąty start reprezentacji Islandii na Letnich igrzyskach paraolimpijskich.
Kadra.
Lekkoatletyka.
Mężczyźni
Kobiety
Pływanie.
Mężczyźni
Kobiety

</doc>
<doc id="2787719" url="https://pl.wikipedia.org/wiki?curid=2787719" title="VeriSign">
VeriSign



</doc>
<doc id="2787723" url="https://pl.wikipedia.org/wiki?curid=2787723" title="Latawiec (obraz Goi)">
Latawiec (obraz Goi)

Latawiec (hiszp. "La cometa") – obraz olejny hiszpańskiego malarza Francisca Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776–78, a większość prac ukończył latem 1777 roku. Oprócz "Latawca" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Tańce w San Antonio de la Florida", "Pijący", "Gracze w karty", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Goya przedstawia sielankową scenkę rodzajową z udziałem hiszpańskich "majos" i "majas" – osób z niższych warstw społecznych, które charakteryzował m.in. oryginalny i kolorowy strój. Trzech młodzieńców bawi się na świeżym powietrzu puszczając latawiec. W oddali widać zarys mostu oraz madryckiej Bazyliki San Francisco el Grande. Zabawie przyglądają się rozmawiające nieopodal różne osoby, m.in. kobieta z wachlarzem i mężczyzna ubrany w typową hiszpańską pelerynę. Goya przedstawił mieszkańców Madrytu w sposób naturalny i rzeczywisty. Namalował ich stroje z wiernością i dbałością o szczegóły używając przy tym żywych kolorów. To właśnie oni, a nie tytułowy latawiec, stanowią centrum kompozycji.
Historia obrazu.
Pierwszy gobelin na podstawie tego projektu utkano już w 1779, a następne dwa w latach 1795 i 1800. 
Około 1856–1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787730" url="https://pl.wikipedia.org/wiki?curid=2787730" title="Wincenty Danisewicz">
Wincenty Danisewicz

Wincenty Danisewicz (ur. 2 października 1919 w Jażewiczach, gmina Kleck, powiat nieświeski) – porucznik Wojska Polskiego. Kawaler Orderu Virtuti Militari.
Syn Jana i Anny z domu Myślicka. Przed wojną ukończył 7-klasową szkołę podstawową. W 1936 roku wstąpił do PW „Krakusi”.
Okres wojny.
21 maja 1940 roku Danisewicz został aresztowany przez NKWD i osadzony w więzieniu w Baranowiczach. Skazany na 7 lat łagru jako element nieprzychylny ZSRR.
Wywieziony do stacji Suchobiezarodnaja w okolicach Gorki. Pracował tam przy wyrębie lasu. W maju 1941 roku przewieziony do łagru na północnym Uralu nad rzeką Kołwą. W sierpniu 1941 roku został skierowany do kołchozu w rejonie Kujbyszewa.
21 maja 1943 roku zgłosił się do Sielc nad Oką. Wcielony do kompanii rusznic przeciwpancernych 1 Pułku Czołgów. 20 września 1943 roku wyruszył na front. W dniu 12 i 13 października brał udział w bitwie pod Lenino. W marcu 1944 roku przez Konotop, Darnicę i Kijów dotarł do Berdyczowa. Dalej z Kiwerc jako desant na czołgach jechał przez Bug, Chełm i Lublin w kierunku na Puławy. Po sforsowaniu Wisły, w bitwie pod Studziankami, 13 sierpnia 1944 został ranny i przewieziony do szpitala do Łaskarzewa. Następnie leczony w Garwolinie i w Otwocku. W lutym 1945 roku został urlopowany.
Okres powojenny.
W 1945 roku przybył na Ziemie Odzyskane i jako osadnik wojskowy otrzymał gospodarstwo rolne w Jesionowie. Potem mieszkał w Brzesku.
Od 1946 roku członek Związku Inwalidów Wojennych. Członek Zarządu ZIW w Oddziale Pyrzyce.
W 1954 roku ożenił się. Ma dwóch synów i córkę.

</doc>
<doc id="2787732" url="https://pl.wikipedia.org/wiki?curid=2787732" title="Port lotniczy Rurutu">
Port lotniczy Rurutu

Port lotniczy Rurutu – port lotniczy położony na wyspie Rurutu, należącej do Polinezji Francuskiej.

</doc>
<doc id="2787734" url="https://pl.wikipedia.org/wiki?curid=2787734" title="Sven Bergqvist">
Sven Bergqvist

Sven Olof Lennart Bergqvist (ur. 20 sierpnia 1914 w Sztokholmie, zm. 16 grudnia 1996) – szwedzki piłkarz i hokeista, grający podczas na pozycji bramkarza.
Kariera klubowa.
Całą karierę piłkarską (poza krótkim epizodem w AIK Fotboll) Sven Bergqvist występował w Hammarby IF. Tylko w latach 1939-1940 Hammarby występował w Allsvenskan. W latach 1944-1946 pełnił rolę grającego-trenera Hammarby.
Kariera reprezentacyjna.
W reprezentacji Szwecji Bergqvist zadebiutował 12 czerwca 1935 w zremisowanym 2-2 meczu Pucharu Nordyckiego z Finlandią. W 1936 Bergqvist był w kadrze Szwecji na igrzyska olimpijskie w Berlinie. Na igrzyskach wystąpił w przegranym 2-3 meczu z Japonią. 
W 1938 József Nagy, ówczesny selekcjoner reprezentacji Szwecji powołał Bergqvista na mistrzostwa świata. Na mundialu we Francji był rezerwowym i nie wystąpił w żadnym meczu. 
Ostatni raz w reprezentacji zagrał 12 września 1943 w przegranym 2-3 towarzyskim meczu z Węgrami. W latach 1935-1943 wystąpił w reprezentacji w 35 meczach.
Kariera hokejowa.
Bergqvist wraz z karierą piłkarską kontynuował karierę hokejową. Tak jak w karierze piłkarskiej był zawodnikiem sekcji hokejowej Hammarby. W reprezentacji Szwecji rozegrał 55 spotkań i wystąpił z nią na turnieju hokejowym w Zimowych Igrzyskach Olimpijskich w Garmisch-Partenkirchen. Po zakończeniu kariery hokejowej był trenerem hokeja. W 1948 prowadził reprezentację Szwecji w Zimowych Igrzyskach Olimpijskich w Sankt Moritz.
3 grudnia 1955 Bergqvist miał wypadek samochodowy w wyniku którego musiał poruszać się na wózku inwalidzkim. Po wypadku nie zrezygnował ze sportu i uprawiał łucznictwo. W 1998 został przyjęty do Galerii Sławy IIHF, a w 2012 do Galerii Sławy szwedzkiego hokeja na lodzie.

</doc>
<doc id="2787735" url="https://pl.wikipedia.org/wiki?curid=2787735" title="Port lotniczy Takapoto">
Port lotniczy Takapoto

Port lotniczy Takapoto – port lotniczy położony na wyspie Takapoto, należącej do Polinezji Francuskiej.

</doc>
<doc id="2787737" url="https://pl.wikipedia.org/wiki?curid=2787737" title="Denis Kaliberda">
Denis Kaliberda

Denis Kaliberda (ukr. Денис Вікторович Каліберда, "Denys Wiktorowycz Kaliberda", ur. 24 czerwca 1990 w Połtawie) – niemiecki siatkarz, reprezentant kraju, grający na pozycji przyjmującego. 
Jest synem siatkarza Wiktora Kaliberdy, byłego reprezentanta Ukrainy.
Kariera klubowa.
Denis Kaliberda karierę siatkarską rozpoczął w młodzieżowej drużynie . Pod koniec 2004 roku trafił do VC Olympia, klubu zajmującego się kształceniem młodych siatkarzy. Początkowo występował z nim w lidze regionalnej. W sezonie 2006/2007 zespół otrzymał prawo rywalizacji w 1. Bundeslidze, zajmując w niej ostatnie 12. miejsce. Wraz z VC Olympia Denis Kaliberda zdobył dwa młodzieżowe mistrzostwa Niemiec.
W 2009 roku przeszedł do klubu , z którym zdobył dwa Puchary Niemiec i dwukrotnie został wicemistrzem Niemiec. W styczniu 2010 roku wystąpił w meczu gwiazd (All-Star-Game) w drużynie południa.
Kariera reprezentacyjna.
W kwietniu 2007 roku wystąpił z reprezentacją Niemiec kadetów w mistrzostwach Europy, zajmując 5. miejsce, a w sierpniu 2007 roku zagrał w mistrzostwach świata kadetów, gdzie z reprezentacją zakończył udział na 10. miejscu.
W 2008 roku był w składzie juniorskiej reprezentacji Niemiec, która zdobyła srebrny medal mistrzostw Europy.
W 2010 roku został powołany przez Raúla Lozano do reprezentacji Niemiec na eliminacje do Mistrzostw Europy 2011, Ligę Światową i mistrzostwa świata.
W 2011 roku występował w Lidze Światowej, mistrzostwach Europy i turnieju prekwalifikacyjnym do Letnich Igrzysk Olimpijskich 2012.
W 2012 roku trafił do składu na Ligę Światową, europejski i światowy turniej kwalifikacyjny do igrzysk olimpijskich. Zagrał także w turnieju olimpijskim, zajmując z reprezentacją 5. miejsce.
Sukcesy klubowe.
Puchar Niemiec:
Mistrzostwo Niemiec:
Puchar Włoch:
Mistrzostwo Włoch:
Liga Mistrzów:
Superpuchar Włoch:
Sukcesy reprezentacyjne.
Mistrzostwa Europy Juniorów:
Liga Europejska:
Memoriał Huberta Jerzego Wagnera:
Mistrzostwa Świata
Igrzyska Europejskie:
Mistrzostwa Europy:

</doc>
<doc id="2787742" url="https://pl.wikipedia.org/wiki?curid=2787742" title="Port lotniczy Maloelap">
Port lotniczy Maloelap

Port lotniczy Maloelap (IATA: MAV) – port lotniczy zlokalizowany na wyspie Taroa (Wyspy Marshalla).

</doc>
<doc id="2787743" url="https://pl.wikipedia.org/wiki?curid=2787743" title="Bjała reka">
Bjała reka

Bułgaria.
Rzeki:
Miejscowości:

</doc>
<doc id="2787746" url="https://pl.wikipedia.org/wiki?curid=2787746" title="Pseudambassis ranga">
Pseudambassis ranga



</doc>
<doc id="2787748" url="https://pl.wikipedia.org/wiki?curid=2787748" title="Port lotniczy Mejit">
Port lotniczy Mejit

Port lotniczy Mejit (IATA: MJB) – port lotniczy zlokalizowany na wyspie Mejit (Wyspy Marshalla).

</doc>
<doc id="2787749" url="https://pl.wikipedia.org/wiki?curid=2787749" title="Karl-Erik Grahn">
Karl-Erik Grahn

Karl-Erik Grahn (ur. 5 listopada 1914 w Jönköping, zm. 14 marca 1963 w Borås) – szwedzki piłkarz, grający na pozycji pomocnika.
Kariera klubowa.
Całą karierę piłkarską Karl-Erik Grahn występował w IF Elfsborg. Z Elfsborgiem trzykrotnie zdobył mistrzostwo Szwecji w 1936, 1939 i 1940.
Kariera reprezentacyjna.
W reprezentacji Szwecji Grahn zadebiutował 16 czerwca 1935 w wygranym 3-1 meczu Pucharu Nordyckiego z Danią. W 1936 Grahn był w kadrze Szwecji na igrzyska olimpijskie w Berlinie. Na igrzyskach wystąpił w przegranym 2-3 meczu z Japonią.
W 1938 József Nagy, ówczesny selekcjoner reprezentacji Szwecji, powołał Grahna na mistrzostwa świata. Na mundialu we Francji był rezerwowym i nie wystąpił w żadnym meczu.
Ostatni raz w reprezentacji wystąpił 23 czerwca 1946 w przegranym 1-3 towarzyskim meczu z Danią. W latach 1935-1946 wystąpił w reprezentacji w 41 meczach, w których zdobył 3 bramki.
Kariera trenerska.
Po zakończeniu kariery piłkarskiej Grahn został trenerem. W latach 1949-1952 i 1961-1962 prowadził Elfsborg. W 1961 zdobył z nim mistrzostwo Szwecji.

</doc>
<doc id="2787750" url="https://pl.wikipedia.org/wiki?curid=2787750" title="Browar Gryf">
Browar Gryf



</doc>
<doc id="2787757" url="https://pl.wikipedia.org/wiki?curid=2787757" title="Gabon na Letnich Igrzyskach Paraolimpijskich 2012">
Gabon na Letnich Igrzyskach Paraolimpijskich 2012

Gabon na Letnich Igrzyskach Paraolimpijskich 2012 w Londynie reprezentował 1 zawodnik. 
Był to drugi start reprezentacji Gabonu na Letnich igrzyskach paraolimpijskich.

</doc>
<doc id="2787770" url="https://pl.wikipedia.org/wiki?curid=2787770" title="Archidiecezja Palermo">
Archidiecezja Palermo

Archidiecezja Palermo – łac. "Archidioecesis Panormitanus" – archidiecezja Kościoła rzymskokatolickiego we Włoszech, w regionie kościelnym Sycylia. Jest główną diecezją metropolii Palermo. Została erygowana w I wieku. W XI została podniesiona do rangi metropolii.

</doc>
<doc id="2787773" url="https://pl.wikipedia.org/wiki?curid=2787773" title="Spalony Horbek">
Spalony Horbek

Spalony Horbek (546 m n.p.m.) – szczyt we wschodniej części Beskidu Niskiego.
Jest najbardziej na północ wysuniętym wzniesieniem Pasma Bukowicy. Leży ok. 2 km na północ od osady Puławy Górne i zaledwie 600 m na wschód od koryta Wisłoka pod Rudawką Rymanowską. Szczyt wyraźny, stoki mocno rozczłonkowane licznymi dolinkami potoków i mniejszymi jarami, wschodnie dość strome, zachodnie – bardzo strome, urywające się nad korytem Wisłoka blisko 40-metrowej wysokości urwiskiem zwanym Olzy. W całości zalesiony.
Przez szczyt w kierunku z północy na południe biegnie znakowany zielonym kolorem szlak turystyczny: Besko - Mymoń – Spalony Horbek - Puławy Górne - Darów – Surowica – Moszczaniec, a następnie dalej do Komańczy.

</doc>
<doc id="2787778" url="https://pl.wikipedia.org/wiki?curid=2787778" title="Lekkoatletyka na Letnich Igrzyskach Olimpijskich 1912 – bieg na 1500 m mężczyzn">
Lekkoatletyka na Letnich Igrzyskach Olimpijskich 1912 – bieg na 1500 m mężczyzn

Bieg na dystansie 1500 metrów mężczyzn był jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Biegi eliminacyjne rozegrane zostały 9 lipca, zaś bieg finałowy – 10 lipca 1912 roku. Mistrzem olimpijskim w tej konkurencji został Brytyjczyk Arnold Jackson. W rywalizacji wzięło udział 45 biegaczy z 14 reprezentacji.
W 1985 roku, Cordner Nelson i Roberto Quercetani, dwóch historyków lekkiej atletyki, opisało ten bieg „najwspanialszym biegiem w historii”. Dodali jeszcze: „V Letnie Igrzyska Olimpijskie w Sztokholmie stworzyły najwspanialszy bieg na milę, czy też 1500 metrów w historii, który od samego początku był rywalizacją najszybszych zawodników”.
Przed Igrzyskami pięć nazwisk było typowanych do złotego medalu. Obrońca tytułu z Londynu Mel Sheppard był postrzegany przede wszystkim jako 800-metrowiec, lecz na tym dystansie dzień wcześniej zdobył tylko srebrny medal. Złoto na 1500 metrów stało się więc jego głównym zadaniem. 
Następna trójka kandydatów także była reprezentantami Stanów Zjednoczonych. Pierwszy z nich John Paul Jones był mistrzem akademickim na dystansach 880 jardów i jednej mili z 1911 i 1912 roku. 27 maja 1911 roku Jones ustanowił amatorski rekord świata na dystansie jednej mili czasem 4:15,4. Po mistrzostwach akademickich w 1912 roku chciał odejść od sportu, lecz zdołano go namówić by wstrzymał się z taką decyzją i pojechał do Sztokholmu. Drugim faworytem był Norman Taber. Rywalizował on, nie udanie, z Jonesem na mistrzostwach akademickich. Lecz tydzień później podczas próby przedolimpijskiej dla stanów wschodnich Amerykanin przebiegł 1500 metrów w 3:56,4, czasie lepszym niż rekord świata, lecz zajmując dopiero drugie miejsce. Wyprzedził go trzeci z faworytów, Abel Kiviat. Ustanowił on wtedy nowy rekord świata czasem 3:55,8. Będąc dodatkowo rekordzistą świata na dystansie jednej mili, stał się głównym kandydatem do złota.
Ostatnim z kandydatów był Brytyjczyk Arnold Jackson. Wygrał on bieg na jedną mile w meczu akademickim Oxford-Cambridge z dobrym czasem 4:21,6.
Rozegrano siedem biegów eliminacyjnych. Dwójka najlepszych zawodników z każdego biegu awansowała do finału. Piątka kandydatów łatwo awansowała do finału, z czym Jones i Jackson mieli okazję się ze sobą zmierzyć już w eliminacjach. W finale wystartowało czternastu zawodników – siedmiu Amerykanów, trzech Szwedów, dwóch Brytyjczyków, Francuz i Niemiec.
"Najspanialszy bieg w historii" rozpoczął się o 15:30 w środę, 10 lipca 1912 roku. Początkowo prowadził Francuz Henri Arnaud, który pokonał 400 metrów w 1:05,0 i 800 metrów w czasie 2:08,0. Później Taber objął prowadzenie – 1000 metrów przebiegł w 2:39,0. Po 1200 metrach na przedzie był już Kiviat z czasem 3:09,0. Jones i Taber byli tuż za nim. Jackson przez cały ten czas biegł na ostatnim miejscu. Na ostatnim łuku przyspieszył i zdołał wyprzedzić Shepparda, zaś na ostatnich 50 metrach przyspieszył jeszcze bardziej i zrównał się s prowadzącymi. O medalach zdecydowało ostatnie 10 metrów. Do ostatecznego rozstrzygnięcia użyto fotokomórki, co było jedynym takim przypadkiem na Igrzyskach w Szwecji. Jackson rzutem na taśmę zdołał wyprzedzić o 0,1 sekundy pozostałych zawodników i zdobył złoty medal. 
Rekordy.
"(*)" -rekord nieoficjalny
Eliminacje.
Bieg 1
Bieg 2
Bieg 3
Bieg 4
Bieg 5
Bieg 6
Bieg 7

</doc>
<doc id="2787780" url="https://pl.wikipedia.org/wiki?curid=2787780" title="André Gruchet">
André Gruchet

André Gruchet (ur. 17 kwietnia 1933 w Épinay-sur-Seine, zm. 3 maja 2015 w Challans) – francuski kolarz torowy i szosowy, brązowy medalista mistrzostw świata.
Kariera.
Największy sukces w karierze André Gruchet osiągnął w 1959 roku, kiedy zdobył brązowy medal w sprincie indywidualnym amatorów podczas torowych mistrzostw świata w Amsterdamie. W zawodach tych wyprzedzili go jedynie dwaj Włosi: Valentino Gasparella oraz Sante Gaiardoni. W tym samym roku wystartował w sprincie na igrzyskach olimpijskich w Rzymie, gdzie odpadł już w eliminacjach. Cztery lata wcześniej wystąpił na igrzyskach w Melbourne, rywalizację w wyścigu tandemów kończąc na piątej pozycji. W swej koronnej konkurencji zdobył ponadto dwa medale torowych mistrzostw Francji, w tym złoty w 1968 roku. Startował również w wyścigach szosowych, ale bez większych sukcesów.

</doc>
<doc id="2787783" url="https://pl.wikipedia.org/wiki?curid=2787783" title="Aliya Mustafina">
Aliya Mustafina



</doc>
<doc id="2787786" url="https://pl.wikipedia.org/wiki?curid=2787786" title="Eunapios">
Eunapios

Eunapios (gr. Εὐνάπιος "Eunápios", łac. "Eunapius") – żyjący w IV wieku grecki retor i pisarz, neoplatonik.
Pochodził z Sardes. Autor "Żywotów sofistów", zawierających biografie 23 współczesnych mu filozofów, mających stanowić pogańską przeciwwagę dla chrześcijańskich żywotów świętych. Był także autorem zachowanego we fragmentach dzieła historycznego, kontynuującego relację Deksipposa. Stanowiło ono główne źródło Zosimosa, który zdaniem Focjusza i niektórych badaczy, przepisał po prostu dzieło Eunapiusza. 
Jako poganin, Eunapios był zwolennikiem Juliana Apostaty i w swoich dziełach ostro atakował chrześcijaństwo.

</doc>
<doc id="2787787" url="https://pl.wikipedia.org/wiki?curid=2787787" title="Eunapiusz">
Eunapiusz



</doc>
<doc id="2787788" url="https://pl.wikipedia.org/wiki?curid=2787788" title="Gambia na Letnich Igrzyskach Paraolimpijskich 2012">
Gambia na Letnich Igrzyskach Paraolimpijskich 2012

Gambię na Letnich Igrzyskach Paraolimpijskich 2012 w Londynie reprezentowało 2 zawodników. 
Był to pierwszy start reprezentacji Gambii na Letnich igrzyskach paraolimpijskich.
Kadra.
Lekkoatletyka.
Mężczyźni
Kobiety

</doc>
<doc id="2787789" url="https://pl.wikipedia.org/wiki?curid=2787789" title="Eunapios z Sardes">
Eunapios z Sardes



</doc>
<doc id="2787795" url="https://pl.wikipedia.org/wiki?curid=2787795" title="Mario Vallotto">
Mario Vallotto

Mario Vallotto (ur. 18 listopada 1933 w Mirano – zm. 22 kwietnia 1966 w Padwie) – włoski kolarz torowy, mistrz olimpijski oraz wicemistrz świata.
Kariera.
Największy sukces w karierze Mario Vallotto osiągnął w 1960 roku, kiedy wspólnie z Luigim Arientim, Franco Testą i Marino Vigną zdobył złoty medal w drużynowym wyścigu na dochodzenie podczas igrzysk olimpijskich w Rzymie. Na rozgrywanych rok wcześniej mistrzostwach świata w Amsterdamie Włoch zdobył srebrny medal w indywidualnym wyścigu na dochodzenie amatorów, ulegając jedynie Rudiemu Altigowi z RFN.

</doc>
<doc id="2787797" url="https://pl.wikipedia.org/wiki?curid=2787797" title="Gerry Austgarden">
Gerry Austgarden

Gerry Austgarden (ur. 7 stycznia 1964 w Fort St. John) – kanadyjski niepełnosprawny sportowiec, złoty medalista paraolimpijski w curlingu z 2006.
Curling zaczął uprawiać w 2003, wcześniej grał m.in. w koszykówkę i racquetball. Na arenie międzynarodowej zadebiutował jako rezerwowy w zespole Chrisa Dawa na Mistrzostwach Świata 2005. W następnym sezonie był na trzeciej pozycji, reprezentował Kanadę na Zimowych Igrzyskach Paraolimpijskich 2006. Drużyna zajęła 1. miejsce w fazie grupowej wygrywając pięć a przegrywając dwa spotkania. W półfinale zespół Klonowego Liścia pokonał 5:4 Norwegię (Geir Arne Skogstad), zdobył złote medale triumfując w ostatnim meczu turnieju 7:4 nad Wielką Brytanią (Frank Duffy). 
W Mistrzostwach Świata 2007 Kanadyjczycy awansowali do fazy finałowej. Przegrali dwa mecze przeciwko Norwegii (Rune Lorentsen) i Szkocji (Michael McCreadie) i uplasowali się tuż za podium. W 2008 ponownie został kapitanem drużyny (wcześniej pełnił tę funkcję w 2004). Na mistrzostwach globu ponownie uplasował się na 4. miejscu ulegając w meczu o brąz Amerykanom (Augusto Jiminez Perez).
Życie prywatne.
Na wózku porusza się od 1987, kiedy doznał urazu rdzenia kręgowego. Od 1986 jest żonaty z Doreen, ma córkę Zoe-Ann (ur. 1997). Pracuje jako doradca finansowy.

</doc>
<doc id="2787799" url="https://pl.wikipedia.org/wiki?curid=2787799" title="Denys Kaliberda">
Denys Kaliberda



</doc>
<doc id="2787802" url="https://pl.wikipedia.org/wiki?curid=2787802" title="Mateusz Łoś">
Mateusz Łoś

Mateusz Łoś (ur. 18 maja 1989) – polski lekkoatleta, tyczkarz.
Brązowy medalista mistrzostw Polski 2012 (po dyskwalikacji za doping srebrnego medalisty – Piotra Liska).
Jego trenerem był Dariusz Łoś.

</doc>
<doc id="2787803" url="https://pl.wikipedia.org/wiki?curid=2787803" title="Barry Trost">
Barry Trost

Barry M. Trost (ur. 13 czerwca 1941 w Filadelfii) – chemik amerykański.
Studiował na University of Pennsylvania, gdzie w 1962 roku uzyskał stopień BA. Stopień doktora uzyskał w 1965 roku na Massachusetts Institute of Technology na podstawie pracy "Struktura i reaktywność anionów enolanowych" (""The Structure and Reactivity of Enolate Anions").
W latach 1965-1987 pracował na University of Wisconsin–Madison, a w 1987 roku objął stanowisko profesora chemii na Stanford University.
Prowadzi badania dotyczące syntezy organicznej, m.in. z wykorzystaniem kompleksowych i metalororganicznych katalizatorów. Wprowadził i rozwinął pojęcie "wydajności atomowej" ("atom economy, atom efficiency"), zdefiniowanej jako stosunek masy molowej produktu reakcji do sumy mas reagentów. Wielkość ta wykorzystywana jest jako miernik spełniania zasad zielonej chemii.

</doc>
<doc id="2787805" url="https://pl.wikipedia.org/wiki?curid=2787805" title="Lotnisko Włocławek-Kruszyn">
Lotnisko Włocławek-Kruszyn

Lotnisko Włocławek-Kruszyn (kod ICAO: EPWK) – cywilne lotnisko obsługiwane przez Aeroklub Włocławski. Lotnisko położone jest w Kruszynie, około 11 kilometrów od centrum Włocławka. Lotnisko posiada jeden pas o kierunkach 086/266 o długości 1000 metrów oraz jeden pas o długości 600 metrów i kierunkach 176/356, oba po 100 metrów szerokości. Lotnisko zostało wybudowane w latach 1962-1965, otwarte 19 stycznia 1965.
Na lotnisku kilkanaście razy do roku są organizowane zawody spadochroniarzy, mikrolotowe, samolotowe, szybowcowe na celność lądowania, balonowe oraz modelarskie.
Na lotnisku Włocławek-Kruszyn mieści się również niezależna od Aeroklubu Włocławskiego firma SKYdive oferująca skoki tandemowe oraz szkolenia AFF.
Strefa SKYdive na lotnisku Kruszyn jest profesjonalnie przygotowana do prowadzenia nowoczesnych i bezpiecznych szkoleń i skoków spadochronowych. Do skoków używany jest samolot L-410 Turbolet.

</doc>
<doc id="2787806" url="https://pl.wikipedia.org/wiki?curid=2787806" title="Jan Derksen">
Jan Derksen

Jan Derksen (ur. 23 stycznia 1919 w Geertruidenbergu - zm. 22 maja 2011 w Amsterdamie) – holenderski kolarz torowy i szosowy, ośmiokrotny medalista torowych mistrzostw świata.
Kariera.
Pierwsze sukcesy w karierze Jan Derksen osiągnął w 1938 roku, kiedy zdobył brązowy medal w sprincie indywidualnym amatorów podczas mistrzostw świata w Amsterdamie. W zawodach tych wyprzedzili go jedynie jego rodak Jef van de Vijver oraz Włoch Bruno Loatti. Na rozgrywanych rok później mistrzostwach świata w Mediolanie Derksen był już najlepszy. Na kolejny międzynarodowy sukces musiał poczekać do 1946 roku, kiedy, już jako zawodowiec, zdobył złoty medal w sprincie na mistrzostwach w Zurychu. W swej koronnej konkurencji Holender zdobył jeszcze pięć medali: złoty na MŚ w Liège (1957), srebrny na MŚ w Kopenhadze (1949) oraz brązowe podczas MŚ w Liège (1950), MŚ w Paryżu (1958) oraz MŚ w Amsterdamie (1959). Wielokrotnie zdobywał medale torowych mistrzostw kraju, w tym 12 złotych. Startował również w wyścigach szosowych, ale bez większych sukcesów. Nigdy nie wystąpił na igrzyskach olimpijskich.

</doc>
<doc id="2787807" url="https://pl.wikipedia.org/wiki?curid=2787807" title="Erwin Elster">
Erwin Elster

Erwin Elster (ur. 8 maja 1887 w Korszowie koło Stanisławowa, zm. 16 kwietnia 1977 w Gdańsku) – malarz i pedagog, współzałożyciel Towarzystwa Artystów Plastyków „Świt”.
Życiorys.
W latach 1907–1912 kształcił się w krakowskiej Akademii Sztuk Pięknych pod kierunkiem Wojciecha Weissa, Józefa Unierzyskiego, Ferdynanda Ruszczyca oraz Juliana Fałata i Józefa Pankiewicza. Studia malarskie ukończył nagrodzony medalem srebrnym i dwoma brązowymi oraz stypendiami do Włoch i Francji. Przez rok (1912 – 1913) doskonalił swoje umiejętności w Paryżu w Académie de la Grande Chaumière. Po powrocie do Krakowa w 1913, rozpoczął swą drogę artystyczną, podejmując jednocześnie pracę pedagogiczną. Obie te pasje zawsze łączył ze sobą, tworząc i wykładając przez ponad 60 lat.
Okres I wojny światowej artysta spędził w Bystrej koło Bielska, gdzie pozostawał pod artystyczną opieką osiadłego nieopodal Juliana Fałata. Z tego okresu pochodzą impresyjne akwarele oddające uroki regionalnych pejzaży i architektury.
W latach 1919–1954 mieszkał, pracował i tworzył w Poznaniu. Malarstwa i rysunku uczył w Państwowej Szkole Sztuk Zdobniczych i Przemysłu Artystycznego (od 1922) oraz w Państwowej Szkole Budownictwa. Aktywnie działał również w miejscowym środowisku artystycznym współtworząc w 1921 Towarzystwo Artystów Plastyków „Świt”, z którym wystawiał do 1927. W pierwszym składzie „Świtu” byli: Fryderyk Pautsch, Adam Ballenstaedt, Bronisław Bartel, Wiktor Gosieniecki, Stanisław Jagmin, Mieczysław Lubelski, Władysław Roguski, Stefan Sonnewend, Jan Jerzy Wroniecki. Wystawy Towarzystwa odznaczały się wysokim poziomem artystycznym, działając mobilizująco na rozwijającą się młodą kolonię artystyczną. W latach 20. brał również udział w wystawach: Formistów i krakowskiego Towarzystwa „Sztuka”. Od 1928 związał się z poznańską „Plastyką”, a następnie z grupami „Jednoróg” i „Awangarda” z Krakowa oraz z lwowską „Nową Generacją”.
Po II wojnie światowej współtworzył w Poznaniu struktury Związku Zawodowego Polskich Artystów Plastyków, kontynuował też pracę pedagogiczną na poznańskich uczelniach: jako profesor Państwowej Wyższej Szkoły Sztuk Plastycznych oraz kierując Katedrą Rysunku na Wydziale Budownictwa Szkoły Inżynierskiej. W okresie socrealizmu artysta skupił się na pracy dydaktycznej.
W 1954 przeniósł się do Gdańska, gdzie w Katedrze Malarstwa, Rzeźby i Rysunku na Wydziale Architektury Politechniki Gdańskiej objął stanowisko wykładowcy. W 1957 odznaczony został Krzyżem Kawalerskim Orderu Odrodzenia Polski. Jako profesor nadzwyczajny w 1960 formalnie przeszedł na emeryturę, pracując jednak dalej na uczelni oraz zachowując na jej terenie pracownię malarską. Z okazji 80-lecia urodzin i 65-lecia twórczości artystycznej w 1967 został wyróżniony Nagrodą Ministra Kultury i Sztuki. Zmarł w Gdańsku 16 kwietnia 1977 roku.
Twórczość.
Erwin Elster tworzył w najciekawszym okresie historii polskiego malarstwa. Malował w technice olejnej, akwareli i tuszu lawowanym podejmując różnorodną tematykę. Malował sceny rodzajowe, akty, portrety, martwe natury i pejzaże. Zasadniczy wpływ na kształtowanie się jego postawy artystycznej wywarły estetyczne koncepcje Cézanne’a. Na przestrzeni lat jego sztuka ewoluowała, zmieniając swoje oblicze zwłaszcza w początkowych latach twórczości.
Największe sukcesy artystyczne odnosił w latach 20. XX wieku. Zbliżył się wówczas w swojej twórczości do malarstwa formistów. Poszukiwał jednocześnie własnej koncepcji twórczej, wykorzystując osiągnięcia umiarkowanej postaci kubizmu. Dał się poznać jako twórca ekspresyjnych i dynamicznych kompozycji olejnych o uproszczonych, zgeometryzowanych formach i nasyconej kolorystyce ("Flisacy", "Rybak", "Autoportret", "Synek"). Za całokształt twórczości został nagrodzony srebrnym medalem na wystawie sztuki Powszechnej Wystawy Krajowej w Poznaniu w 1929. W tamtym czasie wystawiał obrazy (głównie w technice olejnej) o tytułach takich jak: "Żeńcy", "Robotnicy Fabryczni", "Handlarka", "Miasteczko", "W ogrodzie", "Portret Matki", "Przy oknie", "Kwitnąca jabłoń". Wykonał też kompozycje: "Kot w oknie", "Kwiaciarka", "Balonikarz", "Karuzela", "Koncert", "Martwa natura" oraz wiele studiów architektonicznych w technice akwarelowej. Od końca lat 20. obrazy Elstera cechuje wzmocniona paleta, korespondująca z nurtem pojawiającego się wówczas w Polsce koloryzmu. W latach 30. oprócz utrzymywania się w jego malarstwie tendencji kolorystycznych następowało również powolne złagodzenie formy i zbliżanie do natury.
Prawdziwe mistrzostwo osiągnął Elster w akwareli. Znakomicie radził sobie z techniką, w której liczy się precyzja i szybkość podejmowania decyzji, czego dowodem jest choćby cykl prac namalowanych w Saint-Tropez. Podczas pobytu we Francji w 1925 wykonał kilkadziesiąt akwarelowych pejzaży o motywach architektonicznych, ukazując w nich uproszczoną i mocno zgeometryzowaną zabudowę. Francuskie krajobrazy stały się punktem wyjścia dla kolejnych malarskich ujęć, którymi były zabytki polskiej architektury, pejzaż podmiejski, widoki miast i ich zaułki. Studia architektoniczne prowadził podczas letnich podróży wzdłuż Wisły od Krakowa, poprzez Sandomierz, Kazimierz, Płock aż do Torunia. Upodobał sobie również Małopolskę Wschodnią (Biecz, Krzemieniec, Buczacz) i Podole.
W drugiej połowie lat 40., podczas plenerów ze studentami, powstały cykle akwarel z Ziem Odzyskanych (Kłodzko, Paczków, Bystrzyca Kłodzka, Świdnica). Później po przyjeździe do Gdańska częstym motywem obrazów stała się gdańska Starówka. Po wojnie wracał też do malarstwa olejnego tworząc nowe kompozycje figuralno – rodzajowe (cykl – "Huśtawki", "Gra w karty", "Drwale", "Wesele Huculskie", "Flisacy" – kolejne wersje) oraz portrety, wśród których są zdobiące salę Senatu Politechniki Gdańskiej portrety jej trzech pierwszych Rektorów.
Od 1921 brał udział w blisko 30 zbiorowych wystawach krajowych (w Warszawie, Krakowie, Lwowie, Toruniu, Łodzi i Poznaniu). Pod koniec lat 20. wystawiał swoje prace również w Helsinkach, Sztokholmie, Brukseli, Hadze, Amsterdamie, Kopenhadze i Berlinie. Po II wojnie światowej, jako członek ZPAP uczestniczył w kilkunastu wystawach zbiorowych organizowanych głównie w Poznaniu (ostatnia w 1969 – Plastyka Poznańska 25-lecia PRL). Jego obrazy znajdują się w Muzeum Narodowym w Poznaniu i Gdańsku, w Muzeum Śląskim w Katowicach, w Muzeach Okręgowych w Bydgoszczy, Toruniu i Lesznie oraz w Galerii Królewskiej w Kopenhadze (obraz olejny "Kot w oknie") i zbiorach prywatnych.
Mimo że przez wiele lat eksponował swoje prace w najbardziej renomowanych ówczesnych galeriach w kraju i za granicą, a jego twórczość była omawiana przez opiniotwórczą krytykę, pierwsza indywidualna wystawa dorobku artysty miała miejsce dopiero w 2010 roku w Gdańsku.
Pochowany na Cmentarzu Srebrzysko w Gdańsku (rejon IX, kwatera profesorów, skarpa, grób 60).

</doc>
<doc id="2787813" url="https://pl.wikipedia.org/wiki?curid=2787813" title="Silvia Navarro (aktorka)">
Silvia Navarro (aktorka)

Silvia Angélica Navarro Barva (ur. 14 września 1978 w Irapuato, Guanajuato, Meksyk) – meksykańska aktorka. Początkowo związana z meksykańską TV Azteca. Zagrała Tam m.in. w "Perle" i "Montecristo". Od 2008 roku aktorka konkurencyjnej Televisy, w której już na samym początku dostała główną rolę w prestiżowej telenoweli Mañana Es Para Siempre, natomiast dwa lata później została jej powierzona rola Renaty Monterrubio w Kiedy się zakocham...
Życiorys.
Silvia urodziła się w 1978 roku w Irapuato. Studiowała w szkole aktorskiej należącej do TVAzteca (CEFAC). Kształciła ię pod okiem takich sław jak Raul Quintanilla i Hector Mendoza. Jest kuzynką Eliany Rodriguez.
Kariera.
W pierwszych latach kariery (1997) prowadziła program telewizyjny dla dzieci A La Cachi, Cachi Porra. Niespełna rok później udało jej się zdobyć rolę protagonistki w telenoweli "Perła", gdzie wystąpiła u boku Leonarda Garcia. Jak sama przyznaje marzyła o tym, by zdobyć chociaż małą rolę. Los jednak chciał inaczej i tak oto od roku 1998 jej kariera potoczyła się dość szybko. W roku 1999 dostała angaż w kolejnym projekcie "Catalina i Sebastian" i tym razem jej partnerem został Sergio Basañez, u boku którego zagrała jeszcze dwa razy w 2001 roku w "Kiedy będziesz moja" i w 2004 w "La Heredera". Można ją również było zobaczyć w takich telenowelach jak: La calle de las novias, gdzie Sergio Basañez zagrał czarny charakter - La Duda, u boku Víctora Gonzáleza Reynoso (2002) i w "Montecristo" wraz z Diego Olivera (2006).
Zagrała także w filmach kinowych takich jak: „Dragones: Destino de Fuego” (2006) - udzieliła głosu Marinie, „Esperanza” (2005) i „Mujer Alabastrina” (2005) oraz komediach "Amor letra por letra" i "Labios Rojos" wraz z Jorge Salinasem.

</doc>
<doc id="2787814" url="https://pl.wikipedia.org/wiki?curid=2787814" title="Produkty strukturyzowane">
Produkty strukturyzowane



</doc>
<doc id="2787815" url="https://pl.wikipedia.org/wiki?curid=2787815" title="Elżbieta Wężyk">
Elżbieta Wężyk

Elżbieta Wężyk z domu Żółtowska (ur. 5 grudnia 1935 w Warszawie) – polska koszykarka. Mistrzyni Polski, reprezentantka Polski.
Karierę sportową rozpoczęła w Wiśle Kraków w 1951, w której występowała do końca kariery w 1963. Z krakowskim klubem sięgnęła po mistrzostwo Polski (1963), raz po wicemistrzostwo (1952), pięciokrotnie po brązowy medal mistrzostw Polski (1953, 1954, 1959, 1960, 1962).
Z reprezentacją Polski wystąpiła trzy razy na mistrzostwach Europy, zajmując miejsca: 5 – 1958, 4 – 1960, 6 – 1962. Łącznie w biało-czerwonych barwach rozegrała 82 spotkania.

</doc>
<doc id="2787817" url="https://pl.wikipedia.org/wiki?curid=2787817" title="Cannorynchus">
Cannorynchus



</doc>
<doc id="2787818" url="https://pl.wikipedia.org/wiki?curid=2787818" title="Flagellaria">
Flagellaria



</doc>
<doc id="2787819" url="https://pl.wikipedia.org/wiki?curid=2787819" title="Lotnisko Jeżów Sudecki">
Lotnisko Jeżów Sudecki

Lotnisko Jeżów Sudecki (kod ICAO: EPJS) – obsługuje Aeroklub Jeleniogórski. Lotnisko położone jest w Jeżowie Sudeckim na Szybowcowej Górze. Lotnisko posiada 6 pasów startowych. Na lotnisku kilkanaście razy do roku są organizowane zawody spadochronowe, szybowcowe, samolotowe. Lotnisko zostało wybudowane w 1924 jako szybowisko.

</doc>
<doc id="2787820" url="https://pl.wikipedia.org/wiki?curid=2787820" title="Ina Forrest">
Ina Forrest

Ina Forrest (ur. 25 maja 1962 w Fort St. John) – kanadyjska niepełnosprawna curlerka, mistrzyni paraolimpijska z Vancouver 2010.
Pierwszy raz Forrest w curling zagrała w 2004. Już trzy lata później była rezerwową w zespole Chrisa Dawa na Mistrzostwach Świata 2007. Kanadyjczycy zajęli 4. miejsce. W sezonie 2007/2008 doszło do zmian w składzie zespołu, m.in. funkcję kapitana objął Gerry Austgarden a Ina Forrest zajęła drugą pozycję. Ekipa ta wystąpiła na MŚ 2008, podobnie jak rok wcześniej uplasowała się tuż za podium. W meczu o brązowe medale wynikiem 1:8 lepsi byli Amerykanie (Augusto Jiminez Perez).
Mistrzostwa Świata 2009 testowały Vancouver Olympic Centre, późniejszą arenę olimpijską i paraolimpijską. W Round Robin gospodarze zajęli 3. miejsce. W fazie play-off nie odnieśli żadnej porażki, zdobyli złote medale wygrywając kolejno mecze ze Stanami Zjednoczonymi (Augusto Jiminez Perez) 9:2, Niemcami (Jens Jäger) 10:4 i Szwecją (Jalle Jungnell) 9:2. Ina Forrest była członkinią reprezentacji na Zimowe Igrzyska Paraolimpijskie 2010. Kanada triumfując w siedmiu meczach, a przegrywając dwa wygrała rozgrywki fazy grupowej. W półfinale ekipa z Kolumbii Brytyjskiej pokonała 10:5 Szwedów (Jalle Jungnell) i zdobyła tytuły mistrzowskie zwyciężając 8:7 Koreę Południową (Kim Hak-sung). Na MŚ 2011 Forrest obroniła złote medale z 2009 (w sezonie paraolimpijskim mistrzostwa świata nie odbywają się). W finale wyższość Kanadyjczyków uznać musieli Szkoci (Aileen Neilson). 
W następnym czempionacie zespół Iny, którym dowodził Neighbour zajął 7. miejsce. W 2013 skipem był ponownie Jim Armstrong. Reprezentacja Kanady na MŚ 2013 stanęła na najwyższym stopniu podium w finale pokonując 4:3 Szwecję (Jalle Jungell).
Życie prywatne.
Ina mieszka w Armstrong. Z mężem Curtisem mają trójkę dzieci Evany, Marlona i Connor. Porusza się na wózku w wyniku obrażeń doznanych w wypadku drogowym, który spowodował nietrzeźwy kierowca.

</doc>
<doc id="2787825" url="https://pl.wikipedia.org/wiki?curid=2787825" title="Edward Junak">
Edward Junak

Edward Junak (ur. 20 maja 1926 roku w Medenicach, zm. 19 października 2012 w Suliszewie) – oficer Wojska Polskiego. Kawaler Orderu Virtuti Militari.
Od 1946 roku był członkiem Oddziału Związku Inwalidów Wojennych RP w Choszcznie. W latach 1976–1984 był przewodniczącym Komisji Rewizyjnej Oddziału. Mieszkał w Suliszewie.
Okres wojny.
16 lipca 1944 roku powołany do Wojska Polskiego i skierowany do szkoły podoficerskiej w Rzeszowie. 8 grudnia ukończył szkołę i został awansowany na stopień kaprala. 15 grudnia 1944 otrzymał przydział do 8 kompanii piechoty 14 pułku piechoty na dowódcę drużyny. 22 grudnia 1944 roku wyruszył z Przemyśla pod Warszawę. W dniach 16–17 stycznia brał udział w walkach o wyzwolenie Warszawy. Ze swoim pułkiem maszerował przez Bydgoszcz i Włocławek w kierunku na Wał Pomorski. Walczył o Złotów, Walcz, Nadarzyce i Wierzchową. 2 marca 1945 roku został ciężko ranny. Leczony w szpitalach w Wałczu i Bydgoszczy nie doszedł do pełni zdrowia.
Okres powojenny.
24 grudnia 1945 roku został zwolniony do rezerwy jako inwalida wojenny I grupy. Zamieszkał w Suliszewie. Od stycznia 1955 roku pracował w Gromadzkiej Radzie Narodowej. Od czerwca 1966 do 1988 roku był sołtysem Suliszewa. W latach 1969-2000 był prezesem Ochotniczej Straży Pożarnej w Suliszewie. Członek Klubu Żołnierzy Frontowych 6 Pomorskiej Dywizji Piechoty przy 6 Brygadzie Powietrznodesantowej w Krakowie.

</doc>
<doc id="2787832" url="https://pl.wikipedia.org/wiki?curid=2787832" title="Estonia na Letnich Igrzyskach Paraolimpijskich 2012">
Estonia na Letnich Igrzyskach Paraolimpijskich 2012

Estonię na Letnich Igrzyskach Paraolimpijskich 2012 w Londynie reprezentowało 3 zawodników: dwóch mężczyzn i jedna kobieta
Był to szósty start reprezentacji Estonii na letnich igrzyskach paraolimpijskich.
Kadra.
Lekkoatletyka.
Mężczyźni
Kobiety
Pływanie.
Mężczyźni

</doc>
<doc id="2787834" url="https://pl.wikipedia.org/wiki?curid=2787834" title="IX Symfonia (Schnittke)">
IX Symfonia (Schnittke)



</doc>
<doc id="2787836" url="https://pl.wikipedia.org/wiki?curid=2787836" title="14 Pułk Piechoty (LWP)">
14 Pułk Piechoty (LWP)



</doc>
<doc id="2787837" url="https://pl.wikipedia.org/wiki?curid=2787837" title="Daniel Kohle">
Daniel Kohle

Daniel Kohle (ur. 8 października 1983) – niemiecki lekkoatleta, trójskoczek.
Sześciokrotny medalista mistrzostw Niemiec – srebro w hali (2011) oraz 5 brązów (2008, 2010 – hala; 2008, 2010 i 2011 – stadion).
Podczas młodzieżowych mistrzostw Europy (2005) zajął 15. miejsce w eliminacjach i nie awansował do finału.
W 2012 ogłosił zakończenie kariery.

</doc>
<doc id="2787839" url="https://pl.wikipedia.org/wiki?curid=2787839" title="Mozambik na Letnich Igrzyskach Paraolimpijskich 2012">
Mozambik na Letnich Igrzyskach Paraolimpijskich 2012

Mozambik na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Mozambiku był to pierwszy start w igrzyskach paraolimpijskich. Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2787842" url="https://pl.wikipedia.org/wiki?curid=2787842" title="Lotnisko Inowrocław-Latkowo">
Lotnisko Inowrocław-Latkowo

Lotnisko Inowrocław-Latkowo (kod ICAO: EPIR) – lotnisko wojskowe położone w miejscowości Latkowo w województwie kujawsko-pomorskim. Lotnisko posiada jeden pas o kierunkach 052/232 o długości 2000 metrów i zarządzane jest przez JW 1641.

</doc>
<doc id="2787844" url="https://pl.wikipedia.org/wiki?curid=2787844" title="Yervásios Fillippidis">
Yervásios Fillippidis



</doc>
<doc id="2787846" url="https://pl.wikipedia.org/wiki?curid=2787846" title="Walter Bucher">
Walter Bucher

Walter Bucher (ur. 8 czerwca 1926 w Zurychu) – szwajcarski kolarz torowy i szosowy, pięciokrotny medalista torowych mistrzostw świata.
Kariera.
W 1948 roku Walter Bucher wystartował na igrzyskach olimpijskich w Londynie, gdzie wspólnie z kolegami z reprezentacji zajął piątą pozycję w drużynowym wyścigu na dochodzenie. Na przełomie lat 40' i 50' przeszedł na zawodowstwo. Na rozgrywanych w 1955 roku torowych mistrzostwach świata w Mediolanie Szwajcar zdobył srebrny medal w wyścigu ze startu zatrzymanego zawodowców, ulegając jedynie Hiszpanowi Guillermo Timonerowi. W tej samej konkurencji Bucher zdobywał medale na czterech kolejnych mistrzostwach świata: złoty na MŚ w Paryżu (1958), srebrne podczas MŚ w Liège (1957) i MŚ w Amsterdamie (1959) oraz brązowy na MŚ w Kopenhadze (1956). Ponadto Bucher wielokrotnie zdobywał medale torowych mistrzostw kraju, w tym sześć złotych. Startował również w wyścigach szosowych, wygrywając między innymi szwajcarski Tour des Quatre-Cantons w 1955 roku oraz zajmując drugie miejsce na Mistrzostwach Zurychu w 1949 roku.

</doc>
<doc id="2787849" url="https://pl.wikipedia.org/wiki?curid=2787849" title="Ekwador na Letnich Igrzyskach Paraolimpijskich 2012">
Ekwador na Letnich Igrzyskach Paraolimpijskich 2012

Ekwador na Letnich Igrzyskach Paraolimpijskich 2012 w Londynie reprezentowało 2 zawodników. 
Był to ósmy start reprezentacji Ekwadoru na Letnich igrzyskach paraolimpijskich.
Kadra.
Pływanie.
Kobiety
Podnoszenie ciężarów.
Mężczyźni

</doc>
<doc id="2787852" url="https://pl.wikipedia.org/wiki?curid=2787852" title="World Federation of Exchanges">
World Federation of Exchanges



</doc>
<doc id="2787853" url="https://pl.wikipedia.org/wiki?curid=2787853" title="Hemiexocoetus">
Hemiexocoetus



</doc>
<doc id="2787864" url="https://pl.wikipedia.org/wiki?curid=2787864" title="Pedro Leal">
Pedro Leal



</doc>
<doc id="2787868" url="https://pl.wikipedia.org/wiki?curid=2787868" title="Herbert Fux">
Herbert Fux

Herbert Fux (ur. 25 marca 1927 w Hallein, zm. 13 marca 2007 w Zurychu) - austriacki aktor filmowy i telewizyjny, polityk.
Życiorys.
Herbert Fux pięć lat spędził w Salzburgu. Po ukończeniu gimnazjum i szkoły średniej zdał w 1944 roku maturę. Jego ojczym Franz Wetting był w latach 1933-1937 członkiem zarządu teatru Salzburger Landestheaters. Herbert Fux później miał coraz częstsze kontakty z teatrem. Herbert Fux uczęszczał do słynnej szkoły teatralnej Mozarteum w Salzburgu, następnie grał w różnych teatrach.
Kariera aktorska.
Herbert Fux karierę na ekranie zaczął w latach 60.. Zaczął do filmów klasy B. Na wielkim ekranie zadebiutował w roku 1960 w filmie pt."„Geständnis einer Sechzehnjährigen”". Grał w filmach znanych reżyserów takich jak: Michael Anderson ("Das Quiller-Memorandum – Gefahr aus dem Dunkel", 1966), Christian-Jaque ("Śmiertelny bieg", 1967), Volker Schlöndorff ("Utracona cześć Katarzyny Blum", 1975), Ingmar Bergman ("Das Schlangenei", 1977), Werner Herzog ("Woyzeck", 1979).
Herbert Fux grał również w filmach gatunku spaghetti western. Jego najbardziej znane w tego gatunku filmach to: "Do diabła z prawem!" (Giorgio Stegani, 1968), "J. and S. — storia criminale del far west" (Sergio Corbucci, 1972), "Prima ti suono e poi ti sparo" (Franz Antel, 1975).
Herbert Fux ma również na koncie role w filmach cieszących się uznaniem na całym świecie: Trzej muszkieterowie (grał postać Właściciela gospody), Asterix i Obelix kontra Cezar (jako Ticketdebus) oraz w serialach telewizyjnych: "Das Kriminalmuseum", "Stockinger", "Jednostka specjalna „Dunaj”". W Polsce jest znany głównie z roli sympatycznego hipochondryka Konrada w serialu "Doktor z alpejskiej wioski".
Kariera polityczna.
Herbert Fux pod koniec lat 80. zajął się karierą polityczną. W lipcu 1977 roku, stworzył wraz z Richard Hörlem und Eckehartem Zieslem w Salzburgu "„Listę obywateli”" („Bürgerliste“) w celu ratowania starej części miasta. W tym samym roku Hebert Fux i jego partyjny kolega Richard Hörl zostali z ramienia Zielonych radnymi miasta Salzburga. W 1982 roku, był członkiem organizacji "Wielkiej Zielonej Austrii" (VGÖ). W 1983 roku, został wyrzucony z partii z powodu ukazania się w jednej z austriackich gazet artykułu na temat jego życia seksualnego. Herbert Fux dwukrotnie był mianowany posłem Rady Narodowej w Austrii z partii Zielonych, najpierw w okresie 17 grudnia 1986 - 23 grudnia 1988, po raz drugi posłem został mianowany 7 listopada 1989 roku i był nim do 4 listopada 1990 roku. Nawet po odejściu ze wszystkich zajmowanych dotąd stanowisk politycznych, Herbert Fux zajmował się polityką polityką. Tym razem interesował się problemami mieszkańców Wiednia, szczególnie starej części tego miasta (Wien Altstadt).
Śmierć.
Herbert Fux zmarł w Zurychu 13 marca 2007 roku, w wyniku eutanazji zastosowanej przez szwajcarską organizację Dignitas. Został pochowany w swoim rodzinnym Hallein.

</doc>
<doc id="2787871" url="https://pl.wikipedia.org/wiki?curid=2787871" title="Papillapogon">
Papillapogon



</doc>
<doc id="2787873" url="https://pl.wikipedia.org/wiki?curid=2787873" title="Dzielec (Beskid Niski)">
Dzielec (Beskid Niski)

Dzielec (792 m n.p.m.) – szczyt w głównym grzbiecie wododziałowym Karpat, w zachodniej części Beskidu Niskiego. Przez szczyt (ok. 200 m na południowy wschód od wierzchołka) biegnie granica państwowa polsko – słowacka.
Masyw Dzielca wznosi się w miejscu, w którym grzbiet wododziałowy (a z nim i granica państwowa), biegnący od Przełęczy Tylickiej, zmienia pod kątem prostym kierunek z północno-zachodniego na północno-wschodni. Szczyt leży ok. 3 km na północny wschód od Tylicza i ok. 3,5 km na południowy zachód od Izb. Na szczycie trójnóg triangulacyjny.
Wierzchowina szczytowa płaska, niezbyt rozległa. W odległości ok. 650 m w kierunku północno-wschodnim od wierzchołka Dzielca, również w głównym grzbiecie, oddzielona nieznacznym obniżeniem znajduje się druga kulminacja zwana Czerteż (760 m n.p.m.). Stoki masywu średnio strome, północne i zachodnie mocniej rozczłonkowane dolinami cieków wodnych, południowe gładsze. Stoki po stronie słowackiej całkowicie zalesione, po stronie polskiej w znacznej części pokryte łąkami i polanami, sięgającymi aż po szczyt i wykorzystywanymi dawniej jako pastwiska przez PGR w Mochnaczce Niżnej. 
Z polan szczytowych rozległa panorama: "Piękny stąd widok na zach. w kierunku na Huzary i w głębi grupę Jaworzyny Krynickiej oraz na pd. na kotlinę Tylicza, a ku wsch. na Lackową i Busov."
Przez Dzielec prowadzą znakowane szlaki turystyczne:

</doc>
<doc id="2787874" url="https://pl.wikipedia.org/wiki?curid=2787874" title="Mac &amp; Devin Go to High School">
Mac &amp; Devin Go to High School



</doc>
<doc id="2787875" url="https://pl.wikipedia.org/wiki?curid=2787875" title="Rejon sowietski (Kraj Stawropolski)">
Rejon sowietski (Kraj Stawropolski)

Rejon sowietski (ros.: Советский район) – rejon w Kraju Stawropolskim w Rosji z siedzibą w Zielenokumsku. W 2010 roku liczył 62,8 tys. mieszkańców.

</doc>
<doc id="2787881" url="https://pl.wikipedia.org/wiki?curid=2787881" title="Bitwa o Ohaeawai pā">
Bitwa o Ohaeawai pā

Bitwa o Ohaeawai pā miała miejsce w lipcu 1845 roku w trakcie wojny o maszt flagowy w cyklu wojen maoryskich. Starcie, które odbyło się w regionie Northland na terenie Nowej Zelandii zakończyło się taktycznym zwycięstwem Maorysów nad Brytyjczykami.
W marcu 1845 roku pod panowaniem brytyjskim znalazła się większa część obszaru Bay of Islands. Pomimo złych warunków atmosferycznych i kapryśnej pory roku (jesień) na południowej półkuli, głównodowodzący brytyjskich sił w Nowej Zelandii pułkownik Despard podjął decyzję o kontynuowaniu kampanii wojskowej przeciwko Maorysom. 
W czerwcu oddział brytyjski dysponujący artylerią wyruszył w kierunku ujścia rzeki Kerikeri, po czym obrał kurs na umocnioną osadę Ohaeawai. Warunki pogodowe były fatalne: ciągły deszcz i wiatr oraz błoto utrudniające marsz. Dopiero po kilku dniach Brytyjczycy dotarli do Misji Te Waimate gdzie spotkali się oddziałem 250 sprzymierzonych Maorysów pod przywództwem Tāmati Wāka Nene. 
23 czerwca oddział brytyjski dotarł do Ohaeawai i w odległości 500 m od osady postawił obóz. Na szczycie położonego w pobliżu wzgórza, ustawiono baterię 4 dział. Następnego dnia Brytyjczycy rozpoczęli ostrzał umocnień maoryskich, trwający aż do zmierzchu. Nie przyniósł on jednak większych szkód obrońcom. 25 czerwca działa podciągnięto na odległość 200 m. Ostrzał kontynuowano kolejne dwa dni, także i tym razem bez większych sukcesów. 
Ogień skoncentrowano wówczas na jednym miejscu umocnień, dokonując w końcu wyłomu w palisadzie. Widząc to Despard nakazał swoim ludziom zakończony niepowodzeniem frontalny atak. Dowódca miał nadzieję, że po przysłaniu mu kolejnych 32 funtowych dział okrętowych siłą ognia zniszczy twierdzę. Dnia 1 lipca Despard otrzymał działa, przygotowując się do kolejnego ataku. Niepodziewany wypad Maorysów spowodował jednak spore zamieszanie w szeregach brytyjskich. Jeszcze tego samego dnia Despard nakazał kolejny szturm. Sprzymierzeni Maorysi nie za bardzo kwapili się do samobójczego ataku na silnie umocnioną pā, podobnie zresztą jak i wielu Brytyjczyków, którzy rozpoczęli odwrót. 
Z tych którzy poszli do przodu w krótkim czasie poległo 33 żołnierzy a 66 zostało rannych, jedna trzecia całych sił. Zaszokowany tak wysokimi stratami Despard nakazał zakończenie oblężenia. Dowodzący sprzymierzonymi Maorysami Tāmati Wāka Nene przekonał jednak Desparda do pozostania jeszcze kilku dni pod Ohaeawai i oczekiwania na kolejny transport amunicji i wyposażenia. Do tego czasu miano kontynuować ostrzał z dział. 
Rankiem 8 lipca Brytyjczycy spostrzegli, że osada została opuszczona. Przywódcy maoryscy: Te Ruki Kawiti, Hōne Heke i grupa wojowników zbiegli z niej pod osłoną nocy. Po zburzeniu twierdzy, Despard wycofał się w rejon Bay of Island. Lekko ranny Hōne Heke, po odzyskaniu sił rozpoczął budowę kolejnej twierdzy. 
W roku 1871 w miejscu zburzonej Ohaewai pā postawiono kościół.

</doc>
<doc id="2787884" url="https://pl.wikipedia.org/wiki?curid=2787884" title="Lekkoatletyka na Letniej Uniwersjadzie 1970 - sztafeta 4 x 100 m mężczyzn">
Lekkoatletyka na Letniej Uniwersjadzie 1970 - sztafeta 4 x 100 m mężczyzn



</doc>
<doc id="2787889" url="https://pl.wikipedia.org/wiki?curid=2787889" title="O.N.I.F.C.">
O.N.I.F.C.

O.N.I.F.C. (akronim od słów z ang. Only Nigga in First Class – "Jedyny Czarnuch w Pierwszej Klasie" lub ocenzurowany One Night in First Class – "Jedna Noc w Pierwszej Klasie") to drugi solowy album amerykańskiego rapera Wiza Khalify wydany nakładem Atlantic Records oraz wytwórni samego rapera – Rostrum Records. Tytuł wzorowany był na albumie "H.N.I.C." The Prodigy. Data wydania krążka była wielokrotnie zmieniana – początkowo był to 28 sierpnia 2012, później 18 września, jednak za ostateczną podana została data 4 grudnia. Celem promocji Khalifa wydał mixtape pod tytułem "Taylor Allderdice", który ukazał się 13 marca 2012, a jego nazwa pochodzi od szkoły do której uczęszczał raper - Taylor Allderdice High School w Pittsburghu.
Do tej pory zostały wydane cztery single:
Gościnnie na płycie pojawili 2 Chainz, Cam'ron, Courtney Noelle, Juicy J, Pharrell Williams, The Weeknd.
Lista utworów.
Dodatkowo w wersji iTunes Deluxe Edition mają się pojawić trzy bonusowe utwory oraz specjalne wideo.

</doc>
<doc id="2787891" url="https://pl.wikipedia.org/wiki?curid=2787891" title="Pauciradius">
Pauciradius



</doc>
<doc id="2787892" url="https://pl.wikipedia.org/wiki?curid=2787892" title="Paraphyosemion">
Paraphyosemion



</doc>
<doc id="2787893" url="https://pl.wikipedia.org/wiki?curid=2787893" title="Paludopanchax">
Paludopanchax



</doc>
<doc id="2787894" url="https://pl.wikipedia.org/wiki?curid=2787894" title="Gularopanchax">
Gularopanchax



</doc>
<doc id="2787897" url="https://pl.wikipedia.org/wiki?curid=2787897" title="Monika Wasowska">
Monika Wasowska



</doc>
<doc id="2787898" url="https://pl.wikipedia.org/wiki?curid=2787898" title="PSI-20">
PSI-20



</doc>
<doc id="2787900" url="https://pl.wikipedia.org/wiki?curid=2787900" title="Roger Rivière">
Roger Rivière

Roger Rivière (ur. 23 lutego 1936 w Saint-Étienne – zm. 1 kwietnia 1976 w Saint-Galmier) – francuski kolarz torowy i szosowy, trzykrotny torowy mistrz świata.
Kariera.
Pierwszy sukces w karierze Roger Rivière osiągnął w 1955 roku, kiedy zwyciężył w klasyfikacji generalnej francuskiego Circuit d'Auvergne. Na rozgrywanych dwa lata później torowych mistrzostwach świata w Liège Rivière zwyciężył w indywidualnym wyścigu na dochodzenie zawodowców. Sukces z Liège powtórzył także na dwóch kolejnych edycjach MŚ: mistrzostwach w Paryżu w 1958 roku oraz mistrzostwach w Amsterdamie w 1959 roku. W 1957 roku ustanowi nowy kolarski rekord świata w jeździe godzinnej z wynikiem 46,923 km. Rekord ten przetrwał nieco ponad rok, do momentu, w którym sam Rivière poprawił go, uzyskując 47,346 km. Ten drugi wynik został poprawiony dopiero 9 lat później przez Belga Ferdinanda Bracke. Zdobył także dwa medale torowych mistrzostw kraju, w tym złoty w wyścigu na dochodzenie w 1957 roku. W wyścigach szosowych startował głównie na arenie krajowej, chociaż 1958 roku wygrał kryteria we włoskich Pesaro i Trieście, a w 1959 roku wygrał dwa etapy Vuelta a España, zajmując 6. miejsce w klasyfikacji generalnej wyścigu. Kilka tygodni później wystartował Tour de France, który ukończył na 4. miejscu w klasyfikacji generalnej i gdzie również wygrał dwa etapy.
W 1960 roku wystartował w Tour de France. Przed czternastym etapem z Millau do Awinionu Francuz zajmował drugie miejsce w klasyfikacji generalnej, tracąc do lidera Gastone Nenciniego z Włoch 1:38 min. Rivière przez cały etap trzymał się za plecami Włocha aż do momentu zjazdu z przełęczy Col de Perjuret, gdzie na jednym z zakrętów Roger nie wyhamował i uderzając w barierkę ochronną wypadł z trasy. Francuz spadł do wąwozu łamiąc dwa kręgi i doznając uszkodzenia rdzenia kręgowego. Pierwotnie Rivière twierdził, że przyczyną wypadku były wadliwe hamulce, a następnie, że na obręczach kół znajdował się smar, czego nie potwierdziły oględziny roweru. Później Francuz przyznał się, że stosował dekstromoramid, środek przeciwbólowy z grupy opioidów, który mógł wpłynąć na jego refleks i ocenę sytuacji. W 1961 roku francuski magazyn "Miroir du Cyclisme" opublikował artykuł, w którym dietetyk kolarza przyznał, iż zawodnik mógł być do tego stopnia otumaniony środkami przeciwbólowymi, iż albo nie próbował hamować, albo nie mógł tego zrobić.
Po wypadku resztę życia spędził na wózku inwalidzkim. Po zakończeniu kariery otworzył między innymi restaurację w dolinie Rodanu, która jednak szybko upadła. Cierpiał na depresję, był też uzależniony od leków. Zmarł w wieku 40 lat na nowotwór gardła.

</doc>
<doc id="2787912" url="https://pl.wikipedia.org/wiki?curid=2787912" title="Lotnisko Iwonicz">
Lotnisko Iwonicz

Lotnisko Iwonicz (kod ICAO: EPIW) – dawne lotnisko sportowe znajdujące się w Krośnie. Lotnisko posiadało dwa pasy startowe: trawiasty i asfaltowy. Właścicielem obiektu był Aeroklub Polski, natomiast użytkownikiem były Lotnicze Zakłady Produkcyjno-Naprawcze Aero-Kros Sp. z o.o.
Lotnisko początkowo znajdowało się na terenie gminy Krościenko Wyżne w Pustynach.
W 2018 lotnisko zostało wykreślone z ewidencji lotnisk w Polsce, a prawo do użytkowania jego terenu przejęło miasto Krosno, którego władze postanowiły je zagospodarować w porozumieniu z sąsiadującymi gminami Krościenko Wyżne i Miejsce Piastowe. Na drodze tego kompromisu przeprowadzono zmianę granic, a teren ten od 1 stycznia 2021 roku znajduje się w granicach Krosna. Znaleźć ma się tam łącznik miasta z S19 oraz tereny inwestycyjne.

</doc>
<doc id="2787915" url="https://pl.wikipedia.org/wiki?curid=2787915" title="Gracze w karty (obraz Goi)">
Gracze w karty (obraz Goi)

Gracze w karty (hiszp. "Jugadores de naipes") – obraz olejny hiszpańskiego malarza Francisca Goi.
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776-78, a większość prac ukończył latem 1777 roku. Oprócz "Graczy w karty" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Tańce w San Antonio de la Florida", "Pijący", "Latawiec", "Dzieci zrywające owoce" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów - "Parasolkę" - na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku, przedstawiała motywy związane z łowami, między innymi Polowanie na przepiórki. O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Goya przedstawia sielankową scenkę rodzajową z udziałem hiszpańskich "majos" i "majas" - osób z niższych warstw społecznych, które charakteryzował m.in. oryginalny i kolorowy strój. Grupa młodych mężczyzn gra w karty na świeżym powietrzu. Chronią się przed słońcem w cieniu zarzuconej na gałęzie drzewa niebieskiej peleryny. Dwóch z nich z niepokojem spogląda w swoje karty - prawdopodobnie dlatego, że ich złote monety spoczywają w kapeluszu leżącego na ziemi gracza w żółtym kaftanie. Jego wspólnicy stoją za plecami graczy i dają mu znaki, przekazując jakie karty mają nieświadomi niczego przeciwnicy.
Przedstawione postaci wyraźnie układają się w kompozycję piramidalną. Kontrast pomiędzy światłem słonecznego dnia i cieniem rzucanym przez pelerynę podkreśla piękno zastosowanych kolorów. Goya skupił się szczególnie na wyrazie twarzy skupionych na grze graczy nadając im szczególną ekspresywność.
Zachował się również szkic przygotowawczy do tego kartonu o wymiarach 86,5 x 58 cm, w kolekcji Museum Oskar Reinhart. Różnice w stosunku do ostatecznego kartonu są niewielkie, Goya zrezygnował m.in. z grupy postaci w tle po prawej stronie. Oszustwo przy grze w karty to częsty temat w sztuce XVIII wieku, pojawiający się również znacznie wcześniej. Inspiracją Goi mógł być obraz Caravaggia z 1595 roku o tym samym tytule. 
Historia obrazu.
Pierwszy gobelin na podstawie tego projektu utkano już w 1780 roku, a następne trzy w latach 1789, 1794 i 1803.
Około 1856-1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787918" url="https://pl.wikipedia.org/wiki?curid=2787918" title="Zygonectes">
Zygonectes



</doc>
<doc id="2787919" url="https://pl.wikipedia.org/wiki?curid=2787919" title="Xenisma">
Xenisma



</doc>
<doc id="2787920" url="https://pl.wikipedia.org/wiki?curid=2787920" title="Plancterus">
Plancterus



</doc>
<doc id="2787921" url="https://pl.wikipedia.org/wiki?curid=2787921" title="Micristius">
Micristius



</doc>
<doc id="2787922" url="https://pl.wikipedia.org/wiki?curid=2787922" title="Hydrargira">
Hydrargira



</doc>
<doc id="2787923" url="https://pl.wikipedia.org/wiki?curid=2787923" title="Gambusinus">
Gambusinus



</doc>
<doc id="2787924" url="https://pl.wikipedia.org/wiki?curid=2787924" title="Galasaccus">
Galasaccus



</doc>
<doc id="2787925" url="https://pl.wikipedia.org/wiki?curid=2787925" title="Fontinus">
Fontinus



</doc>
<doc id="2787927" url="https://pl.wikipedia.org/wiki?curid=2787927" title="RaggaBangg">
RaggaBangg

RaggaBangg – polska grupa wykonująca muzykę z pogranicza raggamuffin, dub reggae i hip-hopu. Powstała w 2011 roku w Warszawie z inicjatywy rapera Fu, znanego m.in. z występów w grupie Zipera, producenta muzycznego DJ 600V i wokalisty/rapera Spalto związanego z Bajman Soundsystem.
W czerwcu 2012 roku formacja podpisała kontrakt wydawniczy z wytwórnią muzyczną Prosto. Premiera debiutanckiego albumu projektu pt. "RaggaBangg" odbyła się 27 sierpnia 2012 roku. Gościnnie w nagraniach wzięli udział m.in. Reggaenerator z zespołu Vavamuffin, Cheeba z EastWest Rockers, Bas Tajpan, Pono, Tomson oraz DJ Kebs. Wydawnictwo poprzedził opublikowany w lipcu teledysk do utworu „Szukam bucha (naturalny haj)” zrealizowany przez Fotoholizm.

</doc>
<doc id="2787929" url="https://pl.wikipedia.org/wiki?curid=2787929" title="Charlois">
Charlois

Charlois – dzielnica ("deelgemente") w Rotterdamie, położona na południowym brzegu Mozy.
Zajmuje powierzchnię to 10 km2. Liczba mieszkańców w 2012 r. wynosiła 64.320 (gęstość 6432 mieszkańców/km²).
Charlois było osobną wsią założoną ok. 1460 roku przez Karola Zuchwałego, który był jednocześnie hrabią Charolais we Francji, stąd nazwa wsi. Charlois zostało włączone do Rotterdamu w 1895 roku.
Najstarszym zabytkiem jest kościół Oude Kerk z 1467 roku.
Od północy połączenie z centrum miasta przez rzekę Mozę zapewnia Maastunnel – podwodny tunel pieszy i samochodowy, zbudowany z zatapianych segmentów w 1942 roku. Na południu znajduje się hala widowiskowa Ahoy z 1971 roku. Od zachodu dzielnica graniczy bezpośrednio z kompleksem portowym Rotterdamu (Europort).
Historia.
W 1458 roku Karol Zuchwały dostał na użytkowanie polder o nazwie Rijerwaert. Obszar ten w XIX i XV wieku często nawiedzały powodzie. Karol Zuchwały nosił się zamiarem przekształcenia gruntu w pola uprawne. Zlecił więc budowę tam pod warunkiem, że nowe ziemie będą nazwane Charlois, oraz że powstanie na nich kościół poświęcony św. Klemensowi. Te warunki zostały spisane w 1462 roku.
Jeszcze na początku XX wieku mówiono tu dialektem Sjaarloos. W formie pisanej przetrwał on do dnia dzisiejszego w dawnych numerach gazety Ons Charlois.
Podział administracyjny.
Charlois dzieli się na następujące poddzielnice (wijk): Carnisse, Charlois Zuidrand, De Wielewaal, Heijplaat, Oud-Charlois, Pendrecht, Tarwewijk, Zuidplein, Zuidwijk
Tarwewijk
Znajduje się w północno- wschodniej części Charlois. Zajmuje powierzchnię 114 hektarów, zamieszkuje tu 12.220 mieszkańców.
Osiedle składa się głównie z bloków mieszkalnych oraz małych domów jednorodzinnych. Znajdują się tu też sklepy i szkoły.
Od strony północnej Tarwewijk graniczy z Maashaven. Tu znajdują się dawne magazyny zbożowe: Meneba, de Quarer i Maassilo. Od wschodniej stronie graniczy z osiedlem Feijenoord, granicą jest ulica Dortselaan. Od Osiedla Zuidplein oddziela Tarwewijk ulica Pleinweg. Inne ważne ulice: Brielselaan, Mijnsherenlaan, Wolphaertsbocht, Katendrechtse Lagedijk i Bas Jungeriusstraat.
Osiedle posiada złą reputację i jest obszarem, którym objęto eksperymentalnym projektem kontroli mieszkańców zanim się tu zameldują. Ze względu na dużą przestępczość Tarwewijk jest miejscem, gdzie dozwolona jest prewencyjna kontrola osobista.
Handel.
Centrum Handlowe Zuidplein
Jest jedną z największych galerii handlowych w Holandii. Powierzchnia handlowa to 55.000 metrów kwadratowych. Znajduje się tam około 150 sklepów (między innymi: H&amp;M, C&amp;A, Primark, Zara, Hema, Tk Maxx, Action, Xenos, Sting, Actie Sport, Blokker). Rocznie przyciąga w przybliżeniu 10 milionów klientów.
Powierzchnia handlowa zajmuje pierwsze piętro galerii, na parterze znajduje się dwupoziomowy parking na około 1400 samochodów, strzeżony parking dla rowerów, magazyny oraz stacja autobusowa. Zuiplein to ważny punkt przesiadkowy dla transportu publicznego - linii metra i czternastu miejskich i regionalnych linii autobusowych.
Zuidplein został zaprojektowany przez Hermanusa Dirka Bakkera i otwarty w 1972 roku. Od tego czasu został kilkakrotnie przebudowywany i modernizowany.
Rynek Afrikaanderplein
Istnieje od 1964 roku. Składa się z około trzystu stoisk. Dni handlowe to środa (od 8:00 do 17:30) i sobota (od 8:00 do 17:00), w które to odwiedza rynek 15.000 osób.
Rozrywka.
Na terenie dzielnicy znajdują się: Zuiderpark, Teatr Zuidplein, Teatr Luxor oraz hala widowiskowa Ahoy.
Zuiderpark powstał w 1952. Jest miejscem działania różnych klubów piłkarskich. Odbywają się tu również festiwale muzyczne.
Polacy w Charlois.
Charlois zamieszkuje, obok Turków i Marokańczyków, dosyć duża liczba mieszkańców pochodzenia polskiego. Imigranci mieszkają tu na stałe lub poszukują tymczasowego zarobku. Na terenie dzielnicy znajdują się sklepy z produktami polskimi (Kubuś, Groszek, Zeko potocznie zwany Jugolem) oraz zakłady usługowe - fryzjerzy, kosmetyczki, punkty oferujące usługi administracyjne.

</doc>
<doc id="2787934" url="https://pl.wikipedia.org/wiki?curid=2787934" title="Granica malijsko-mauretańska">
Granica malijsko-mauretańska

Granica malijsko-mauretańska – granica międzypaństwowa pomiędzy Mali i Mauretanią, licząca 2 237 kilometrów długości.
Początek granicy na zachodzie to trójstyk granic Senegalu, Mauretanii i Mali nad rzeką Senegal. Następnie granica biegnie w kierunku północnym opierając się o rzekę Karakoro.
Na południe od Hamoud (MAU) przybiera kierunek południowo-wschodni i dociera do rzeki Kolinbine (m. Tambakara), przybiera tu kierunek północno-wschodni, następnie wschodni, opasuje z trzech stron m. Gogui, potem biegnie linią prostą do m. Med Allah. Na wschód od m. Fassala Néré (MAU) przybiera kierunek północno-wschodni, następnie północno-zachodni i linią prostą przez Saharę dochodzi do równoleżnika 25°N. Tu skręca o 90 stopni i biegnie linią prostą wzdłuż tego równoleżnika do styku granic Mali, Mauretanii i Algierii.
Granica powstała po proklamowaniu niepodległości przez Sudan Francuski 22.09.1960 roku jako Republika Mali. Obecny przebieg granicy istnieje od 1963 roku (traktat w Kayes).
Granica pomiędzy Mauretanią a Sudanem Francuskim (obec. Mali) powstała w 1913 roku w ramach Francuskiej Afryki Zachodniej. Uległa zmianie w 1944 roku (przyłączenie do Mauretanii zachodniej i południowo-zachodniej części Sudanu Francuskiego (obec. mauretańskie regiony Haud asz-Szarki i Haud al-Gharbi)).

</doc>
<doc id="2787937" url="https://pl.wikipedia.org/wiki?curid=2787937" title="Wincenty Jankowski">
Wincenty Jankowski

Wincenty Jankowski (ur. 3 maja 1925 w Hucie, zm. 14 czerwca 2003) – oficer Wojska Polskiego.
Członek Zarządu Oddziału Związku Inwalidów Wojennych RP w Łobzie. Inwalida wojenny I grupy. Kawaler Orderu Virtuti Militari.
Okres wojny.
W 1944 roku został wcielony do 6 kompanii strzeleckiej 26 pułku piechoty. W czasie walk został ranny. Po wyleczeniu został przeniesiony do żandarmerii. W 1946 roku, w stopniu kaprala, brał udział w walkach z oddziałami UPA w Bieszczadach. Tu po raz drugi został ciężko ranny. Za walki otrzymał stopień plutonowego. 16 grudnia 1946 roku zwolniony do rezerwy.
Okres powojenny.
Po przeniesieniu do rezerwy wyjechał na Ziemie Odzyskane i osiadł w Łobzie. Początkowo pracował w miejscowej mleczarni, a następnie jako klasyfikator w Centrali Mięsnej. Po likwidacji etatu zatrudnił się w Pogotowiu Ratunkowym jako sanitariusz. Wybrany do Rady Narodowej, był radnym przez trzy kadencje. Przez dwie kadencje pracował w Samorządzie Mieszkańców. Jednocześnie działał w Lidze Obrony Kraju. W wyborach na ławników sądowych został wybrany na ławnika Sądu Rejonowego w Łobzie i pełnił tę funkcję przez trzy kadencje.
Był jednym z organizatorów Związku Inwalidów Wojennych w Łobzie. Pełnił też obowiązki wiceprezesa Zarządu Oddziału ZiW. Jako kombatant spotykał się z młodzieżą szkolną i prowadził pogadanki.

</doc>
<doc id="2787938" url="https://pl.wikipedia.org/wiki?curid=2787938" title="Model Hartle’a-Hawkinga">
Model Hartle’a-Hawkinga

Model Hartle’a-Hawkinga – propozycja kwantowego wyjaśnienia początku Wszechświata, jaką w 1983 roku podali James Hartle oraz Stephen Hawking. 
Obecnie jednym z najważniejszych problemów fizyki oraz filozofii przyrody jest niemożliwość podania spójnego opisu początkowej fazy istnienia Wszechświata, zwanej erą Plancka. Korzystając z narzędzi wykorzystywanych w mechanice kwantowej, takich jak rotacja Wicka czy całkowanie po drogach Feynmana fizycy uznali, że przedstawiony przez nich model ewolucji Wszechświata wyjaśnia jego genezę. Ponieważ, w związku z zastosowaniem tych narzędzi, współrzędna czasowa została przemnożona przez jednostkę urojoną, okazało się, iż czas posiadał w najwcześniejszej fazie istnienia Wszechświata inną naturę niż obecnie – był nieodróżnialny od wymiarów przestrzennych. W związku z ową aczasową naturą wymiaru czasowego Stephen Hawking uznał, iż mówienie o czasowym początku Wszechświata jest bezsensowne. To przekonanie stało się źródłem słynnego twierdzenia Hawkinga, że „Wszechświat spontanicznie wyłonił się z niczego”, które często wyrażał w wydanej w 2010 roku (wspólnie z L. Mlodinowem) książce "Wielki Projekt".

</doc>
<doc id="2787940" url="https://pl.wikipedia.org/wiki?curid=2787940" title="Hermann Giefer">
Hermann Giefer

Hermann Giefer (ur. 1 marca 1947 w Koblencji) - niemiecki aktor filmowy, telewizyjny i teatralny.
Kariera.
W latach 1976-1977 uczęszczał na prywatne lekcje aktorstwa u Ulricha Beigera. Hermann Giefer ma w swoim dorobku kilka znanych ról teatralnych i w serialach telewizyjnych. Znane role to m.in.:"Forsthaus Falkenau", "Dahoam is Dahoam", "Sophie – panna młoda mimo woli", gdzie wcielił się w postać hrabiego Otto von Ahlena. Grał tytułową postać w serialu "Dr. Urnat". W Polsce znany jest głównie z roli burmistrza Luisa w serialu "Doktor z alpejskiej wioski". Grał również w drugiej wersji serialu pt. "Górski lekarz" postać Franza. Jest na razie jedynym aktorem, który zagrał w obu wersjach tego serialu. W 2016 otrzymał nagrodę Fundacji Felixa Burdy za rolę Martina Kirchleitnera w serialu Bayerischer Rundfunk "Dahoam is Dahoam" (2008-2012).

</doc>
<doc id="2787941" url="https://pl.wikipedia.org/wiki?curid=2787941" title="Natalia Chudzik">
Natalia Chudzik

Natalia Chudzik (ur. 8 sierpnia 1989) – polska piłkarka, grająca na pozycji pomocnika. Jest wychowanką Victorii Sianów, następnie grała w Medyku Konin, a od sezonu 2011/2012 występuje w RTP Unii Racibórz, z którą zdobyła w sezonie 2011/2012 mistrzostwo i puchar Polski. Zawodniczka ma także na koncie występy w kadrze narodowej.

</doc>
<doc id="2787943" url="https://pl.wikipedia.org/wiki?curid=2787943" title="Albert Bouvet">
Albert Bouvet

Albert Bouvet (ur. 28 lutego 1930 w Mellé, zm. 20 maja 2017) – francuski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Albert Bouvet osiągnął w 1953 roku, kiedy zwyciężył w szosowym GP de France. Na rozgrywanych cztery lata później torowych mistrzostwach świata w Liège Bouvet zdobył srebrny medal w indywidualnym wyścigu na dochodzenie zawodowców, ulegając jedynie swemu rodakowi Rogerowi Rivière. Wynik ten powtórzył podczas mistrzostw świata w Amsterdamie w 1959 roku, gdzie także zwyciężył Rivière. Wielokrotnie zdobywał medale torowych mistrzostw kraju, w tym cztery złote. W wyścigach szosowych startował głównie na arenie krajowej, wygrywając między innymi Paryż-Tours w 1956 roku. Nigdy nie wystąpił na igrzyskach olimpijskich.

</doc>
<doc id="2787944" url="https://pl.wikipedia.org/wiki?curid=2787944" title="Joseph Schuberth">
Joseph Schuberth

Joseph Schuberth (ur. 19 czerwca 1779 w Nysie, zm. 12 sierpnia 1835 we Wrocławiu) – biskup rzymskokatolicki, biskup tytularny Canathy, biskup pomocniczy wrocławski w latach 1831–1835.
Życiorys.
Joseph Schuberth był synem radcy i sędziego Karla Josefa i jego żony Marianny z domu Mikusz. Ukończył gimnazjum Carolinum w Nysie. Później studiował teologię na Akademii Leopoldyńskiej we Wrocławiu. 13 listopada 1795 został kanonikiem kapituły katedralnej. 20 czerwca 1802 przyjął święcenia kapłańskie. Krótko był wikariuszem w Jaworze, a od października 1802 w Łopienicy. Od 1819 rezydował na Ostrowie Tumskim we Wrocławiu. Pełnił różne urzędy kościelne.
18 grudnia 1831 został wyświęcony na biskupa. Uroczystość odbyła się w kaplicy na zamku w Javorníku. Jako biskup pomocniczy udzielał święceń kapłańskich i przeprowadził wizytację w archiprezbiteratach wleńskim, bolesławieckim, jeleniogórskim i kamiennogórskim. Prowadził działalność charytatywną. W swoim testamencie zapisał pieniądze na stypendia dla ubogich kleryków i różnych zakonów.
Zmarł na puchlinę wodną.

</doc>
<doc id="2787946" url="https://pl.wikipedia.org/wiki?curid=2787946" title="Jean Brankart">
Jean Brankart

Jean Brankart (ur. 12 lipca 1930 w Momalle, zm. 23 lipca 2020 w Liège) – belgijski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Jean Brankart osiągnął w 1959 roku, kiedy zdobył brązowy medal w indywidualnym wyścigu na dochodzenie zawodowców podczas torowych mistrzostw świata w Liège. W zawodach tych wyprzedzili go jedynie dwaj Francuzi: Roger Rivière i Albert Bouvet. Był to jedyny medal wywalczony przez Brankarta na międzynarodowej imprezie tej rangi. Wielokrotnie zdobywał medale torowych mistrzostw kraju, w tym trzy złote. Startował również w wyścigach szosowych, wygrywając między innymi belgijski Omloop van Midden-Brabant w 1955 roku oraz francuski Grand Prix du Midi libre w 1959 roku. Nigdy nie wystąpił na igrzyskach olimpijskich.

</doc>
<doc id="2787947" url="https://pl.wikipedia.org/wiki?curid=2787947" title="Dorofiej Bochan">
Dorofiej Bochan

Dorofiej Dorofiejewicz Bochan, , (ur. w Mińsku, zm. w 1942 w Teheranie) – rosyjski wojskowy (sztabskapitan), publicysta, tłumacz, emigracyjny poeta.
Ukończył korpus kadetów w Połocku, a następnie konstantynowską szkołę artyleryjską w Petersburgu. Do 1908 r. służył w armii rosyjskiej (brał udział w wojnie rosyjsko-japońskiej 1904-1905), kiedy odszedł do rezerwy w stopniu sztabskapitana. Było to związane z opublikowaniem w 1907 r. artykułów o charakterze antyrządowym. Jednocześnie pisał artykuły do takich pism, jak „Minskij listok”, „Siewiero-zapadnyj kraj”, „Gołos prowincyi”, „Minskij gołos”, „Minskije wiedomosti”, „Siewiero-zapadnaja żyzń”, „Okraina”, „Biełorusskaja żyzń”, czy „Siewiero-zapadnoj słowo”. Posługiwał się wieloma pseudonimami: „Minczanin”, „A. Sieriebriany”, „N. M. Sieriebrianski”, „M. I. Czerniwaski”, „D. Sliżeń”, „Wowa Krutikow”, „Dodo”, „D. B.”, „D, N. S.”, „M. Cz.” Zajmował się też tłumaczeniem białoruskiej, litewskiej, czeskiej, żydowskiej i polskiej poezji. Od 1919 r. pracował w ludowym komisariacie oświaty (narkomprosie) Białoruskiej Socjalistycznej Republiki Radzieckiej w Mińsku. Pod koniec 1920 r. zbiegł do Wilna. Prowadził tam lekcje i wieczorki literackie. Stanął na czele Sekcji Literacko-Artystycznej Wileńskiego Stowarzyszenia Rosyjskiego. Współpracował z pismami „Wilenskoje utro”, „Nasza żyzń”, „Nasze wriemia”, „Russkoje słowo”. W latach 30. wydawał gazetę „Iskra”, przemianowaną na „Nowaja iskra”. Objął przewodnictwo grupy poetyckiej Barka poetów przy Uniwersytecie Stefana Batorego. Po zajęciu Wilna przez Armii Czerwoną 19 września 1939 r., został aresztowany. Przebywał w łagrach. Po zawarciu paktu Sikorski-Majski 30 lipca 1941 r., został wypuszczony na wolność, po czym wstąpił do nowo formowanej Armii Polskiej w ZSRR gen. Władysława Andersa. Po jej ewakuacji do Iranu zmarł w 1942 r. w Teheranie.

</doc>
<doc id="2787948" url="https://pl.wikipedia.org/wiki?curid=2787948" title="Zielone szkoły">
Zielone szkoły



</doc>
<doc id="2787950" url="https://pl.wikipedia.org/wiki?curid=2787950" title="Dzieci zrywające owoce">
Dzieci zrywające owoce

Dzieci zrywające owoce (hiszp. "Muchachos cogiendo fruta") – obraz olejny hiszpańskiego malarza Francisca Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni Królewskiego Pałacu El Pardo. Pracował nad tą serią w latach 1776-78, a większość prac ukończył latem 1777 roku. Oprócz "Dzieci zrywających owoce" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Tańce w San Antonio de la Florida", "Pijący", "Latawiec", "Gracze w karty" i "Dzieci nadymające pęcherz". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów - "Parasolkę" - na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Goya przedstawił sielankową scenkę rodzajową, na której grupa dzieci współpracuje aby dosięgnąć rosnących na drzewie owoców. Jeden z chłopców podpiera się na plecach drugiego i w ten sposób wspina się na drzewo. Zerwane owoce wrzuca do kapelusza trzymanego przez inne dzieci. Zarówno twarze dzieci jak i ich strój wskazują na pochodzenie z niskiej klasy społecznej. Widać tutaj wpływ dzieł Murilla, który często przedstawiał sceny z udziałem dzieci i owoców.
Powstały na podstawie tego dzieła gobelin miał wisieć nad drzwiami książęcej jadalni. Kompozycja uwzględnia perspektywę potencjalnego widza, który patrzył na wysoko zawieszony gobelin z dołu - przedstawione na obrazie dzieci stoją na niewielkim wzniesieniu. Ten projekt stanowił parę z "Dziećmi nadymającymi pęcherz" o podobnej tematyce.
Historia obrazu.
Pierwszy gobelin na podstawie tego projektu utkano już w 1780 roku, a następne dwa w latach 1795 i 1800. 
Około 1856-1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787951" url="https://pl.wikipedia.org/wiki?curid=2787951" title="Tetra czarna">
Tetra czarna



</doc>
<doc id="2787952" url="https://pl.wikipedia.org/wiki?curid=2787952" title="Tetra czerwona">
Tetra czerwona



</doc>
<doc id="2787953" url="https://pl.wikipedia.org/wiki?curid=2787953" title="Aykut Tanrıverdi">
Aykut Tanrıverdi

Aykut Tanrıverdi (ur. 2 czerwca 1989) – turecki lekkoatleta specjalizujący się w rzucie oszczepem.
W 2011 wywalczył brązowy medal mistrzostw krajów bałkańskich oraz nie awansował do finału młodzieżowych mistrzostw Europy. Piąty zawodników mistrzostw Bałkanów z 2012 roku. Rok później zdobył brąz.
Medalista mistrzostw Turcji oraz uczestnik klubowego pucharu Europy. 
Rekord życiowy: 73,23 (4 czerwca 2011, Windawa).

</doc>
<doc id="2787954" url="https://pl.wikipedia.org/wiki?curid=2787954" title="Tetra szklana">
Tetra szklana



</doc>
<doc id="2787957" url="https://pl.wikipedia.org/wiki?curid=2787957" title="Dzieci nadymające pęcherz">
Dzieci nadymające pęcherz

Dzieci nadymające pęcherz (hiszp. "Niños inflando una vejiga") – obraz olejny hiszpańskiego malarza Francisca Goi. 
Seria "kartonów do tapiserii".
To dzieło należało do serii "kartonów do tapiserii" – olejnych obrazów o znacznych rozmiarach przygotowywanych jako wzór dla warsztatów tkackich Królewskiej Manufaktury Tapiserii Santa Bárbara w Madrycie. Na ich podstawie tkano barwne gobeliny, które zdobiły wnętrza królewskich posiadłości. Przeznaczenie "kartonów" przedstawiało dla pracy malarza pewne ograniczenia, gdyż wykonany przez niego projekt musiał być odpowiednio łatwy do zastosowania w warsztacie tkackim. Obraz nie mógł przedstawiać zbyt wielu detali lub ulubionych przez Goyę przenikających się delikatnych odcieni barw.
Goya wykonał tę serię dla Karola IV (wtedy jeszcze infanta, księcia Asturii), i jego żony Marii Ludwiki Parmeńskiej, z przeznaczeniem do jadalni w Królewskiego Pałacu El Pardo. Pracował nad tą serią w latach 1776–78, a większość prac ukończył latem 1777 roku. Oprócz "Dzieci nadymających pęcherz" w skład serii wchodziły także: "Parasolka", "Bójka przed Nową Karczmą", "Podwieczorek na wsi", "Spacer w Andaluzji", "Tańce w San Antonio de la Florida", "Pijący", "Latawiec", "Gracze w karty" i "Dzieci zrywające owoce". Tematem serii były pogodne scenki rodzajowe, ukazujące hiszpańskie zwyczaje i zabawy. Goya wycenił jeden z najbardziej udanych kartonów – "Parasolkę" – na 500 reali ("reales de vellón"), a za całą serię otrzymał ich 18 000. Była to druga seria "kartonów" wykonana przez Goyę dla książęcej pary. Pierwsza, ukończona w 1775 roku przedstawiała motywy związane z łowami, między innymi "Polowanie na przepiórki". O ile pierwsza seria opierała się na szkicach nadwornego malarza Francisco Bayeu i silnie imitowała jego styl, druga zawierała oryginalne projekty Goi i ujawniała jego rozwijający się talent malarski.
Analiza.
Goya przedstawił scenkę rodzajową, na której dwoje wiejskich dzieci bawi się wysuszonym pęcherzem. Jeden z chłopców nadmuchuje pęcherz, a drugi czeka ze sznurkiem w ręce, aby go zawiązać. Sądząc po ubiorze dzieci pochodzą z zamożnej rodziny. W tle siedzą dwie kobiety – jedna z nich zamyślona podpiera głowę dłonią, a druga spogląda wprost na widza.
Powstały na podstawie tego dzieła gobelin miał wisieć nad drzwiami książęcej jadalni. Kompozycja uwzględnia perspektywę potencjalnego widza, który patrzył na wysoko zawieszony gobelin z dołu – przedstawione na obrazie dzieci stoją na niewielkim wzniesieniu. Ten projekt to pierwsze dzieło Goi, na którym przedstawia dzieci i stanowi parę z "Dziećmi zrywającymi owoce" o podobnej tematyce.
Historia obrazu.
Pierwszy gobelin na podstawie tego projektu utkano już w 1780 roku, a następne dwa w latach 1800 i 1806. 
Około 1856–1857 roku razem z innymi "kartonami do tapiserii" obraz trafił do piwnic madryckiego Pałacu Królewskiego. Odnaleziony przez Gregoria Cruzadę Villaamila obraz został włączony do zbiorów Muzeum Prado w 1870 roku.

</doc>
<doc id="2787959" url="https://pl.wikipedia.org/wiki?curid=2787959" title="Stadion Centralny w Kulabie">
Stadion Centralny w Kulabie

Stadion Centralny – wielofunkcyjny stadion w Kulabie, w Tadżykistanie. Może pomieścić 20 000 widzów. Ma nawierzchnię trawiastą. Jest domową areną klubu Rawszan Kulob ligi Kahramonhoi Todżikiston.

</doc>
<doc id="2787961" url="https://pl.wikipedia.org/wiki?curid=2787961" title="Stadion 20-lecia Niepodległości Tadżykistanu">
Stadion 20-lecia Niepodległości Tadżykistanu

Stadion 20-lecia Niepodległości (tadż. Варзишгоҳи ба номи "20-солагии Истиқлолияти Ҷумҳурии Тоҷикистон") – wielofunkcyjny stadion w Chodżencie, w Tadżykistanie. Może pomieścić 35 000 widzów. Posiada nawierzchnię trawiastą. Jest domową areną klubu FK Chodżent ligi Kahramonhoi Todżikiston. Został otwarty w 2009 roku.

</doc>
<doc id="2787966" url="https://pl.wikipedia.org/wiki?curid=2787966" title="Dinukleotyd nikotynamidoadeninowy">
Dinukleotyd nikotynamidoadeninowy



</doc>
<doc id="2787967" url="https://pl.wikipedia.org/wiki?curid=2787967" title="Aykut Tanriverdi">
Aykut Tanriverdi



</doc>
<doc id="2787969" url="https://pl.wikipedia.org/wiki?curid=2787969" title="Rejon Sowiecki (Kraj Stawropolski)">
Rejon Sowiecki (Kraj Stawropolski)



</doc>
<doc id="2787970" url="https://pl.wikipedia.org/wiki?curid=2787970" title="Morrhua">
Morrhua



</doc>
<doc id="2787971" url="https://pl.wikipedia.org/wiki?curid=2787971" title="Morhua">
Morhua



</doc>
<doc id="2787972" url="https://pl.wikipedia.org/wiki?curid=2787972" title="Leptogadus">
Leptogadus



</doc>
<doc id="2787973" url="https://pl.wikipedia.org/wiki?curid=2787973" title="Cerdo">
Cerdo



</doc>
<doc id="2787974" url="https://pl.wikipedia.org/wiki?curid=2787974" title="Spondylus">
Spondylus

Spondylus, w języku polskim również zawiaśnik – rodzaj ciepłolubnych małży morskich o wyjątkowo dekoracyjnych muszlach.
Budowa.
Muszle spondylusów są charakterystyczne - bardzo podobne do muszli dość blisko spokrewnionych z nimi przegrzebków (należą do tej samej nadrodziny), ale pokryte wystającymi kolcami. Kolce te mogą osiągać znaczne rozmiary - do 5 cm długości, przy średnicy całej muszli rzadko przewyższającej 10 cm. Prawdopodobnie służą one jako miejsce osiedlania się rozmaitych organizmów, co ułatwia małżom maskowanie. Muszle zawiaśników są kolorowe, a barwa zróżnicowana nawet wśród osobników jednego gatunku. Mają dobrze rozwinięty zamek, składający się z 2 zębów w jednej oraz 2 dołków w drugiej połówce muszli. Spondylusy, podobnie jak przegrzebki, wyposażone są w oczy płaszczowe.
Biologia, ekologia i występowanie.
Spondylusy żyją na płytkim (zwykle do głębokości kilkunastu metrów), twardym dnie mórz tropikalnych i subtropikalnych. W odróżnieniu od przegrzebków, prowadzą stale osiadły tryb życia, przymocowując się do podłoża prawą połówką muszli. Muszle zawiaśników spotykane są również jako skamieniałości.
Znaczenie dla człowieka.
Muszle zawiaśników od dawna służyły rzemieślnikom różnych części świata jako surowiec do wyrobu ozdobnych przedmiotów oraz jako inspiracja artystyczna. Zdaniem Thora Heyerdahla, muszle spondylusa były głównym towarem, importowanym do Peru z terenów Panamy i Ekwadoru w czasach prekolumbijskich. Wykonywano z nich wyroby rzemiosła artystycznego. Również w starożytnym Peru wytwarzano naczynia, naśladujące kształtem muszle tych małży lub zdobione ich przedstawieniami. W kulturze Majów boga związanego prawdopodobnie z morzem znanego pod oznaczeniem porządkowym GI (prawdziwe imię nieznane) wyobrażano sobie z muszlami zawiaśnika w uszach. Również do Europy Środkowej (w tym do Polski) importowano w okresie neolitu paciorki, wykonane z muszli spondylusów z Morza Śródziemnego (prawdopodobnie wyłącznie "Spondylus gaederopus").
Gatunki.
Obecnie znane są 72 pewne gatunki małży tego rodzaju oraz 2 określane jako "nomen dubium":

</doc>
<doc id="2787976" url="https://pl.wikipedia.org/wiki?curid=2787976" title="Gadus periscopus">
Gadus periscopus



</doc>
<doc id="2787977" url="https://pl.wikipedia.org/wiki?curid=2787977" title="Gadus minor">
Gadus minor



</doc>
<doc id="2787978" url="https://pl.wikipedia.org/wiki?curid=2787978" title="Pollachius chalcogrammus fucensis">
Pollachius chalcogrammus fucensis



</doc>
<doc id="2787979" url="https://pl.wikipedia.org/wiki?curid=2787979" title="Theragra finnmarchica">
Theragra finnmarchica



</doc>
<doc id="2787980" url="https://pl.wikipedia.org/wiki?curid=2787980" title="Gadus chalcogrammus">
Gadus chalcogrammus



</doc>
<doc id="2787982" url="https://pl.wikipedia.org/wiki?curid=2787982" title="Stadion 20-lecia Niepodległości">
Stadion 20-lecia Niepodległości



</doc>
<doc id="2787983" url="https://pl.wikipedia.org/wiki?curid=2787983" title="Stadion Langari Langarijewa">
Stadion Langari Langarijewa



</doc>
<doc id="2787984" url="https://pl.wikipedia.org/wiki?curid=2787984" title="Stadion w Türkmenabacie">
Stadion w Türkmenabacie

Türkmenabat Stadium – wielofunkcyjny stadion w Türkmenabacie w Turkmenistanie. Może pomieścić 10 000 widzów. Jest domową areną klubu Lebap Türkmenabat grającego w lidze Ýokary Liga.

</doc>
<doc id="2787985" url="https://pl.wikipedia.org/wiki?curid=2787985" title="Fiat 626">
Fiat 626

Fiat 626 – włoski samochód ciężarowy produkowany w latach 1939-1948 wykorzystywany zarówno do celów cywilnych jak i wojskowych.
Fiat 626 zaprezentowany został w 1939 roku jako następca modeli 621 i 633. Pojazd opracowany został zgodnie z wytycznymi włoskich sił zbrojnych na standardowy średni samochód ciężarowy, podobnie jak cięższy model 666. Samochód produkowany był w kilku wersjach, m.in. N, NL, NM, NLM, rzadziej BLM i GL (litery oznaczały: N – silnik wysokoprężny, B – silnik benzynowy, G – gazogenerator, L – wydłużony rozstaw osi, M – wersja wojskowa).
Pojazd brał udział w II wojnie światowej, znajdując się na wyposażeniu włoskiej armii i sił powietrznych, niemieckiego Wehrmachtu (ponad 3300 samochodów) oraz francuskich wojsk lądowych (około 700). 
Produkcja pojazdu trwała do 1948 roku. Łącznie powstało ponad 10 000 jego egzemplarzy, z czego 7941 to pojazdy wersji N wyprodukowane do kapitulacji Włoch we wrześniu 1943 roku.

</doc>
<doc id="2787987" url="https://pl.wikipedia.org/wiki?curid=2787987" title="Chrystus podnoszący swoje szaty">
Chrystus podnoszący swoje szaty

Chrystus podnoszący swoje szaty – temat wielu obrazów w hiszpańskim malarstwie barokowym, m.in.:

</doc>
<doc id="2787988" url="https://pl.wikipedia.org/wiki?curid=2787988" title="Tadeusz Dąbkowski">
Tadeusz Dąbkowski

Tadeusz Dąbkowski pseud. "Wicher" (ur. 17 sierpnia 1925 w Radominie, zm. 19 stycznia 2016 w Warszawie) – generał brygady WP, szef Zarządu Politycznego Dowództwa Wojsk Lotniczych i Obrony Przeciwlotniczej Obszaru Kraju (1954-1956), zastępca dowódcy Wojsk Obrony Przeciwlotniczej Obszaru Kraju ds. politycznych (1959-1962), zastępca dowódcy Wojsk Obrony Powietrznej Kraju ds. politycznych (1962-1967)
Życiorys.
Syn Stanisława (1899-1990), urzędnika i Janiny z Samwolskich (1900-1991). Od 1931 uczył się w szkołach w Łucku, gdzie pozostał również po wrześniu 1939 i w 1941 ukończył szkołę radziecką. Podczas okupacji pracował w firmie budowlano-drogowej. W marcu 1944 wstąpił do Brygady Partyzanckiej „Grunwald”, w której dowodził drużyną w stopniu kaprala. Od maja 1944 , w punkcie zborczym Sumy wstąpił do Armii Polskiej tworzonej na terytorium ZSRR. Po ukończeniu kursu w Szkole Oficerów Polityczno-Wychowawczych 1 Armii Wojska Polskiego otrzymał przydział do 21 Zapasowego Pułku Artylerii na stanowisko zastępcy dowódcy baterii do spraw polityczno-wychowawczych, a od 12 lipca 1944 zastępcy dowódcy dywizjonu do spraw polityczno-wychowawczych. Od sierpnia 1945 do lutego 1946 przebywał na szkoleniu w Wyższej Szkole Oficerów Polityczno-Wychowawczych w Warszawie. Po ukończeniu szkoły został skierowany do Centrum Wyszkolenia Artylerii w Toruniu na stanowisko wykładowcy, a od 1947 zastępcy szefa Wydziału Politycznego szkoły. W latach 1946-1947 studiował na Wydziale Prawno-Ekonomicznym Uniwersytetu Mikołaja Kopernika w Toruniu. Od września 1947 zastępca szefa Wydziału Politycznego w Oficerskiej Szkole Lotniczej w Dęblinie, a od kwietnia 1949 w Technicznej Szkole Lotniczej w Zamościu. Od grudnia 1950 był zastępcą komendanta Technicznej Szkoły Wojsk Lotniczych do spraw politycznych. Od października 1951 do grudnia 1952 przebywał na Kursie Doskonalenia Oficerów w Wojskowo-Politycznej Akademii im. Włodzimierza Lenina w Moskwie. Po powrocie do kraju został szefem Oddziału Organizacyjnego Zarządu Politycznego, a od listopada 1953 zastępcą szefa Zarządu Politycznego Dowództwa Wojsk Lotniczych i Obrony Przeciwlotniczej Obszaru Kraju. Od października do grudnia 1954 czasowo pełnił obowiązki zastępcy dowódcy Wojsk Lotniczych i Obrony Przeciwlotniczej Obszaru Kraju (WL i OPL OK) do spraw politycznych. Od grudnia 1954 był szefem Zarządu Politycznego Dowództwa tych wojsk, a od czerwca 1956 zastępcą szefa Zarządu Politycznego. Po utworzeniu odrębnego Dowództwa Wojsk Obrony Przeciwlotniczej Obszaru Kraju (1959) został zastępcą dowódcy tych wojsk (gen. Czesława Mankiewicza) do spraw politycznych. W latach 1953-1958 studiował zaocznie w Akademii Sztabu Generalnego WP otrzymując dyplom ukończenia wyższych studiów wojskowych. W lipcu 1961 uzyskał również tytuł magistra historii Wojskowej Akademii Politycznej. 12 lipca 1962 mianowany zastępcą dowódcy Wojsk Obrony Powietrznej Kraju ds. politycznych. W lipcu 1966 ukończył Wojskową Akademię Sztabu Generalnego Sił Zbrojnych ZSRR w Moskwie, a we wrześniu awansował do stopnia generała brygady (nominację odebrał 10 października 1966 w Belwederze z rąk przewodniczącego Rady Państwa Edwarda Ochaba). Po wydarzeniach w Wojskach OPK z czerwca 1967, które były wymierzone w ówczesne dowództwo tych wojsk złożył raport do ministra obrony narodowej z prośbą o zwolnienie go ze służby wojskowej. Jemu osobiście zarzucano wówczas wypowiedzi wyrażające sympatię wobec Izraela oraz celowe ograniczanie informacji dla aktywu WOPK, związanych z postawami środowisk żydowskich w Polsce, niezgodnych z linią partii i rządu. Od grudnia 1967 w rezerwie.
Po zwolnieniu z WP podjął pracę naukową w Instytucie Krajów Socjalistcyznych Polskiej Akademii Nauk. W 1972 uzyskał stopień doktora nauk humanistycznych na Wydziale Historycznym Uniwersytetu Warszawskiego. W latach 1980-1990 przebywał na stypendium naukowym w Akademii Nauk Białoruskiej Socjalistycznej Republiki Radzieckiej w Mińsku. W listopadzie 1990 Wyższa Komisja Atestacyjna przy Radzie Ministrów ZSRR nadała mu stopień doktora nauk humanistycznych, który został uznany w Polsce za równorzędny z dyplomem nadania polskiego stopnia naukowego doktora habilitowanego. Od 1993 był profesorem Wyższej Szkoły Pedagogicznej im. Jana Kochanowskiego w Kielcach, a następnie profesor Górnośląskiej Wyższej Szkoły Pedagogicznej w Mysłowicach.
Awanse.
W trakcie służby w Wojsku Polskim otrzymywał awanse na kolejne stopnie wojskowe:

</doc>
<doc id="2787992" url="https://pl.wikipedia.org/wiki?curid=2787992" title="Türkmenabat Stadium">
Türkmenabat Stadium



</doc>
<doc id="2787995" url="https://pl.wikipedia.org/wiki?curid=2787995" title="Onus">
Onus

Onus – synonim rodzaju ryb Gaidropsarus
Onus – synonim rodzaju ryb Merluccius

</doc>
<doc id="2787996" url="https://pl.wikipedia.org/wiki?curid=2787996" title="Onos">
Onos



</doc>
<doc id="2787997" url="https://pl.wikipedia.org/wiki?curid=2787997" title="Onogadus">
Onogadus



</doc>
<doc id="2787998" url="https://pl.wikipedia.org/wiki?curid=2787998" title="Mustel">
Mustel



</doc>
<doc id="2787999" url="https://pl.wikipedia.org/wiki?curid=2787999" title="Motella">
Motella



</doc>
<doc id="2788000" url="https://pl.wikipedia.org/wiki?curid=2788000" title="Antonogadus">
Antonogadus



</doc>
<doc id="2788001" url="https://pl.wikipedia.org/wiki?curid=2788001" title="Stadion w Mary">
Stadion w Mary

Stadion w Mary – wielofunkcyjny stadion w Mary, w Turkmenistanie. Może pomieścić 10 000 widzów. Jest domową areną klubu Merw Mary grającego w lidze Ýokary Liga.

</doc>
<doc id="2788003" url="https://pl.wikipedia.org/wiki?curid=2788003" title="Mistrzostwa Europy U-17 w piłce nożnej 2003">
Mistrzostwa Europy U-17 w piłce nożnej 2003



</doc>
<doc id="2788004" url="https://pl.wikipedia.org/wiki?curid=2788004" title="Mistrzostwa Europy U-16 w piłce nożnej 2001">
Mistrzostwa Europy U-16 w piłce nożnej 2001



</doc>
<doc id="2788005" url="https://pl.wikipedia.org/wiki?curid=2788005" title="Mistrzostwa Europy U-16 w piłce nożnej 2000">
Mistrzostwa Europy U-16 w piłce nożnej 2000



</doc>
<doc id="2788006" url="https://pl.wikipedia.org/wiki?curid=2788006" title="Mistrzostwa Europy U-16 w piłce nożnej 1999">
Mistrzostwa Europy U-16 w piłce nożnej 1999



</doc>
<doc id="2788007" url="https://pl.wikipedia.org/wiki?curid=2788007" title="Mistrzostwa Europy U-16 w piłce nożnej 1998">
Mistrzostwa Europy U-16 w piłce nożnej 1998



</doc>
<doc id="2788008" url="https://pl.wikipedia.org/wiki?curid=2788008" title="Mistrzostwa Europy U-16 w piłce nożnej 1997">
Mistrzostwa Europy U-16 w piłce nożnej 1997



</doc>
<doc id="2788009" url="https://pl.wikipedia.org/wiki?curid=2788009" title="Mistrzostwa Europy U-16 w piłce nożnej 1996">
Mistrzostwa Europy U-16 w piłce nożnej 1996



</doc>
<doc id="2788010" url="https://pl.wikipedia.org/wiki?curid=2788010" title="Mistrzostwa Europy U-17 w piłce nożnej 2013">
Mistrzostwa Europy U-17 w piłce nożnej 2013



</doc>
<doc id="2788012" url="https://pl.wikipedia.org/wiki?curid=2788012" title="Mistrzostwa Europy U-17 w piłce nożnej 2012">
Mistrzostwa Europy U-17 w piłce nożnej 2012



</doc>
<doc id="2788013" url="https://pl.wikipedia.org/wiki?curid=2788013" title="Mistrzostwa Europy U-17 w piłce nożnej 2010">
Mistrzostwa Europy U-17 w piłce nożnej 2010



</doc>
<doc id="2788016" url="https://pl.wikipedia.org/wiki?curid=2788016" title="Mistrzostwa Europy U-17 w piłce nożnej 2010 (Runda kwalifikacyjna)">
Mistrzostwa Europy U-17 w piłce nożnej 2010 (Runda kwalifikacyjna)



</doc>
<doc id="2788018" url="https://pl.wikipedia.org/wiki?curid=2788018" title="Pristiurus">
Pristiurus



</doc>
<doc id="2788019" url="https://pl.wikipedia.org/wiki?curid=2788019" title="Pristidurus">
Pristidurus



</doc>
<doc id="2788021" url="https://pl.wikipedia.org/wiki?curid=2788021" title="R.TEC - Polska">
R.TEC - Polska



</doc>
<doc id="2788022" url="https://pl.wikipedia.org/wiki?curid=2788022" title="Edward Dudkiewicz">
Edward Dudkiewicz

Edward Dudkiewicz (ur. 27 września 1898 w Szczecnie, pow. kielecki, zm. 12 listopada 1939 w Łodzi) – polski nauczyciel, działacz Związku Nauczycielstwa Polskiego, poseł na Sejm II Rzeczypospolitej.
Uczestnik wojny polsko-bolszewickiej 1920.
Absolwent Państwowego Seminarium Nauczycielskiego w Kielcach, Wyższego Kursu Nauczycielskiego w Łodzi oraz Szkoły Podchorążych Piechoty.
Od 1922 pracował jako nauczyciel i kierownik szkół powszechnych w Łodzi nr: 33, 121, 74, 5.
Brał czynny udział w ruchu związkowym Związku Nauczycielstwa Polskiego, od 1928 był członkiem Zarządu, a od 1935 prezesem Zarządu Oddziału Grodzkiego Okręgu Łódzkiego ZNP oraz członkiem Zarządu Okręgu Związku.
W latach 1935-37 był redaktorem czasopisma "Głos Nauczycielstwa Łódzkiego", wydawanego przez Zarząd Okręgu ZNP w Łodzi. Przewodniczył oddziałowi łódzkiemu Polskiego Związku Zachodniego w Łodzi.
Pełnił funkcję sekretarza Towarzystwa Kolonii Letnich w Łodzi.
W 1938 wybrany został posłem na Sejm RP V kadencji, był członkiem Komisji oświaty i pracy. Odznaczony Srebrnym Krzyżem Zasługi.
Po wybuchu II wojny światowej aresztowany przez hitlerowców i uwięziony w ramach akcji eliminacji polskiej inteligencji Intelligenzaktion Litzmannstadt. Rozstrzelany przez Niemców 12 listopada 1939 r. i pochowany w zbiorowej mogile; po wojnie szczątki przeniesiono do grobu zbiorowego na cmentarzu w Łodzi – Łagiewnikach.

</doc>
<doc id="2788024" url="https://pl.wikipedia.org/wiki?curid=2788024" title="Protestantyzm w Etiopii">
Protestantyzm w Etiopii

Protestantyzm w Etiopii – znany jest jako "pentay", słowo w języku amharskim oznaczające zielonoświątkowców, chociaż zielonoświątkowcy stanowią mniejszość protestancką w Etiopii.
Według magazynu "Christianity Today" (wrzesień 2011, str. 18) protestanci stanowią 20% ludności Etiopii (17 milionów).
Większość protestantów żyje w Regionie Narodów, Narodowości i Ludów Południa, oraz w Oromia. Protestancka mniejszość rośnie o około 6,7% rocznie.
Największymi kościołami protestanckimi w Etiopii są: Kale Heywet (6,7 miliona), Etiopski Kościół Ewangelicki Mekane Yesus (5,9 miliona), Kościoły zielonoświątkowe (ponad 3 miliony), Kościół Adwentystów Dnia Siódmego (170 tysięcy), mennonici, baptyści i Kościół Chrystusowy.
Protestanccy wierzący i ich kościoły są celem różnorakich ataków i prześladowań, ze strony kościoła prawosławnego. Islamski fundamentalizm jest kolejnym źródłem prześladowań. Muzułmanie czują się niepewnie, gdy widzą, jak kościoły protestanckie ewangelizują ich współwyznawców i chcą powstrzymać takie działania. Członkowie Kościoła w jednym z miast w stanie Oromia donoszą, że nie mogą już spotykać się w miejscach publicznych (miało tam miejsce wiele islamskich ataków).
Historia.
Początki ewangelikalnego protestantyzmu datuje się od przybycia dwóch protestanckich misjonarzy, obu sponsorowanych przez Church Mission Society (CMS): Samuel Gobat ze Szwajcarii (1799–1879, później będący anglikańskim biskupem Jerozolimy) i Christian Kügler z Niemiec (1801–1830). Cesarz Haile Selassie, ostatni monarcha Etiopii, wydał królewskie zezwolenie na ewangelikalną działalność misyjną na obszarach kraju, które nie były tradycyjnie zdominowane przez Etiopski Kościół Ortodoksyjny. W rezultacie dwa największe kościoły ewangeliczne to Etiopski Kościół Ewangelicki Mekane Yesus (EECMY), zakorzeniony w misjach: luterańskiej i prezbiteriańskiej, oraz kościół Kale Heywet (Słowo życia) (EKHC). EECMY założony jako kościół narodowy w 1959 roku, do końca 2009 roku rozrósł się do 5,3 miliona członków w 6644 założonych zborach, głównie w regionie Oromia.
W latach 1974–1991 kraj był pod silnym reżimem marksistowskim. W tym okresie etiopski ewangelikalizm ograniczał się do bycia ruchem podziemnym, ale mimo to doświadczył gwałtownego wzrostu. Obejmując 20% populacji jest jednym z najszybciej rozwijających się ruchów na świecie.

</doc>
<doc id="2788026" url="https://pl.wikipedia.org/wiki?curid=2788026" title="Urita">
Urita

Urita – wieś w Estonii, w prowincji Parnawa, w gminie Koonga.

</doc>
<doc id="2788028" url="https://pl.wikipedia.org/wiki?curid=2788028" title="Schizophallus">
Schizophallus



</doc>
<doc id="2788029" url="https://pl.wikipedia.org/wiki?curid=2788029" title="Paragambusia">
Paragambusia



</doc>
<doc id="2788030" url="https://pl.wikipedia.org/wiki?curid=2788030" title="Orthophallus">
Orthophallus



</doc>
<doc id="2788032" url="https://pl.wikipedia.org/wiki?curid=2788032" title="Heterophallina">
Heterophallina



</doc>
<doc id="2788033" url="https://pl.wikipedia.org/wiki?curid=2788033" title="Flexipenis">
Flexipenis



</doc>
<doc id="2788034" url="https://pl.wikipedia.org/wiki?curid=2788034" title="Dicerophallus">
Dicerophallus



</doc>
<doc id="2788035" url="https://pl.wikipedia.org/wiki?curid=2788035" title="Arthrophallus">
Arthrophallus



</doc>
<doc id="2788038" url="https://pl.wikipedia.org/wiki?curid=2788038" title="Discognathus">
Discognathus



</doc>
<doc id="2788039" url="https://pl.wikipedia.org/wiki?curid=2788039" title="Lissorhynchus">
Lissorhynchus



</doc>
<doc id="2788042" url="https://pl.wikipedia.org/wiki?curid=2788042" title="Gastropelecys">
Gastropelecys



</doc>
<doc id="2788043" url="https://pl.wikipedia.org/wiki?curid=2788043" title="Obolarius">
Obolarius



</doc>
<doc id="2788044" url="https://pl.wikipedia.org/wiki?curid=2788044" title="Leiurus">
Leiurus



</doc>
<doc id="2788045" url="https://pl.wikipedia.org/wiki?curid=2788045" title="Gladiunculus">
Gladiunculus



</doc>
<doc id="2788046" url="https://pl.wikipedia.org/wiki?curid=2788046" title="Gasteracanthus">
Gasteracanthus



</doc>
<doc id="2788048" url="https://pl.wikipedia.org/wiki?curid=2788048" title="Rektor Papieskiej Akademii Kościelnej">
Rektor Papieskiej Akademii Kościelnej



</doc>
<doc id="2788052" url="https://pl.wikipedia.org/wiki?curid=2788052" title="Sikhara">
Sikhara



</doc>
<doc id="2788053" url="https://pl.wikipedia.org/wiki?curid=2788053" title="Wiedeńskie Warsztaty">
Wiedeńskie Warsztaty



</doc>
<doc id="2788059" url="https://pl.wikipedia.org/wiki?curid=2788059" title="Gieorgij Rozwadowski">
Gieorgij Rozwadowski

Gieorgij Konstantinowicz Rozwadowski (Sorgonin), , Jerzy Sorgonin-Rozwadowski (ur. 1904 w Irkucku, zm. 1976 w Warszawie) – rosyjski poeta emigracyjny, tłumacz i publicysta, z zawodu prawnik.
Życiorys.
Prawdopodobnie około 1918–1919 roku przybył do Polski wraz z rodziną. Przyjechał do Wilna, gdzie podczas studiów stanął na czele Kręgu Studentów Narodowości Rosyjskiej na Uniwersytecie Stefana Batorego. Studiował na Uniwersytecie Stefana Batorego w Wilnie; ukończył studia prawnicze, po czym był sekretarzem sądu apelacyjnego. Marian Zdziechowski, na którego wykłady uczęszczał, zapoznał go z poetą Konstantinem Balmontem. Nawiązał także znajomość z Igorem Siewierianinem. Pod koniec 1926 roku zorganizował nieformalną grupę poetycką, nazwaną barka poetow. 
Od 1929 roku zamieszkał w Warszawie, gdzie spotykał się m.in. z Julianem Tuwimem. Objął przewodniczenie kolejnej grupy poetyckiej Wspólnota literacka w Warszawie. Do drugiej połowy lat 30. XX wieku należał do Związku Rosyjskich Pisarzy w Polsce. Pisał artykuły do takich pism, jak „Zwieno”, „Za Swobodu!”, „Wilenskoje utro”, „Nasza żyzń”, „Nowaja Rossija”, „Nasze wriemia”. W 1933 roku wyszedł jego pierwszy zbiór wierszy pt. "Siewiernoje". W 1937 roku opublikowano kolejny zbiór pt. "Wiesna w diekabrie. Wtoraja kniga stichow". W tym samym roku uczestniczył w "Antołogii russkoj poezii w Polsze". W 1939 roku napisał sztukę teatralną pt. "Arifmietika żyzni". Miał liczne występy autorskie w różnych miastach Polski. W marcu 1940 roku obchodził uroczyście 15-lecie twórczości literackiej. Prawdopodobnie po powstaniu warszawskim zamieszkał w Podkowie Leśnej.
Po zakończeniu II wojny światowej pozostał w komunistycznej Polsce. Nauczał języka rosyjskiego – prowadził z tegoż języka lektorat na Uniwersytecie Warszawskim. Po 1956 działał w organizacji mniejszości rosyjskiej w Polsce, tj. Russkom Kulturnom Obszczestwie. W 1959 roku wyszedł jego następny zbiór wierszy pt. "Stichi o Polsze", następnie "Poema junosti mojej" (1963) oraz "Trojka" (1974). W 1970 roku w Państwowym Instytucie Wydawniczym wydano zbiór jego poezji pt. "Śnieg" w wyborze Stanisława Grochowiaka.
Twórczość.
Opublikował następujące książki:
Tłumaczył na język rosyjski wiersze m.in. Adama Mickiewicza, Juliusza Słowackiego, Adama Asnyka, Juliana Tuwima, Leopolda Staffa, Jana Brzechwy, Władysława Broniewskiego, Konstantego Ildefonsa Gałczyńskiego, Stanisława Ryszarda Dobrowolskiego.

</doc>
<doc id="2788060" url="https://pl.wikipedia.org/wiki?curid=2788060" title="Andy Hargreaves">
Andy Hargreaves

Andrew „Andy” Peter Hargreaves (ur. 14 sierpnia 1969 w Clitheroe, w hrabstwie Lancashire) – brytyjski muzyk. Jest perkusistą oraz współkompozytorem w zespole I Am Kloot, do którego stworzenia zaprosił go wokalista John Bramwell w 1999 roku, z którym to muzyk grał już wcześniej. Mieszka w Levenshulme, w Manchesterze, w Anglii. Manchester uważa za inspirujący dla powstawania nowych zespołów. W 2010 roku został nominowany wraz z zespołem do Mercury Music Prize.
Instrumentarium.
Andy Hargreaves w zespole I Am Kloot gra na perkusji oraz na dzwonkach. Do gry na perkusji używa zarówno pałeczek jak i miotełek. Korzysta z zestawu z linii custom firmy KD Drums, której jest endorserem. Korpusy instrumentu zostały wykonane z przegniłego drewna klonowego, w jego skład wchodzi bęben basowy 22"x16", floor-tom 16"x16" oraz tom-tom 13"x9".

</doc>
<doc id="2788072" url="https://pl.wikipedia.org/wiki?curid=2788072" title="Emidio Taliani">
Emidio Taliani

Emidio Taliani (ur. 19 kwietnia 1838 w Montegallo, zm. 24 sierpnia 1907 tamże) – włoski duchowny katolicki, dyplomata watykański, kardynał.
Życiorys.
Na kapłana został wyświęcony 20 października 1861. Studia w Rzymie uwieńczył doktoratami teologii i obojga praw, przez jakiś czas był sekretarzem kardynała Carlo Sacconiego, następnie praktykował w służbie dyplomatycznej Watykanu w nuncjaturach w Bawarii (pełnił funkcję chargé d'affaires) i Francji. Od 1880 był referendarzem w trybunale Sygnatury Apostolskiej, od 1885 audytorem Roty Rzymskiej. Wykonywał też obowiązki wikariusza kardynała-archiprezbitera bazyliki laterańskiej. 16 marca 1885 otrzymał godność protonotariusza apostolskiego.
W czerwcu 1896 został mianowany arcybiskupem, ze stolicą tytularną Sebaście. Sakry biskupiej udzielił mu 29 czerwca 1896 w Rzymie kardynał Lucido Maria Parocchi. W lipcu tegoż roku Taliani objął nuncjaturę w Austrii. Misję dyplomatyczną zakończył w 1903. 22 czerwca 1903, na ostatnim konsystorzu Leona XIII, wyniesiony został do godności kardynalskiej; tytularny kościół kardynalski (bazylikę św. Bernarda przy termach) objął już za kolejnego papieża Piusa X 12 listopada 1903. Uczestniczył w wyborze Piusa X na konklawe 1903.
Zmarł 24 sierpnia 1907 w rodzinnym Montegallo, pochowany został na cmentarzu w Ascoli.

</doc>
<doc id="2788075" url="https://pl.wikipedia.org/wiki?curid=2788075" title="Roger Moens">
Roger Moens

Roger Moens (ur. 26 kwietnia 1930 w Erembodegen) – belgijski lekkoatleta, specjalista biegów średniodystansowych, wicemistrz olimpijski z 1960 z Rzymu, rekordzista świata.
Początkowo startował się w biegu na 400 metrów. Wystąpił w tej konkurencji oraz w sztafecie 4 × 400 metrów na igrzyskach olimpijskich w 1952 w Helsinkach, ale oba razy odpadł w przedbiegach.
Wkrótce później zaczął się specjalizować w biegu na 800 metrów. Zajął 5. miejsce w finale tej konkurencji na mistrzostwach Europy w 1954 w Bernie, a w sztafecie 4 × 400 metrów odpadł w eliminacjach.
3 sierpnia 1955 na stadionie Bislett w Oslo Moens po zaciętej walce z zawodnikiem gospodarzy Audunem Boysenem ustanowił rekord świata w biegu na 800 metrów wynikiem 1:45,7. Poprawił tym samym rekord z 1939 należący do Rudolfa Harbiga, który wynosił 1:46,6. Drugi na mecie Boysen także uzyskał czas lepszy od poprzedniego rekordu świata – 1:45,9. Rekord Moensa przetrwał aż do 1962, kiedy to został poprawiony przez Petera Snella.
Moens nie wystąpił wskutek kontuzji na igrzyskach olimpijskich w 1956 w Melbourne, a w następstwie sporu ze swoim klubem również na mistrzostwach Europy w 1958 w Sztokholmie.
Na igrzyskach olimpijskich w 1960 w Rzymie zdobył srebrny medal w biegu na 800 metrów, przegrywając z Peterem Snellem. Sztafeta 4 × 400 metrów z jego udziałem odpadła w eliminacjach.
Po zakończeniu kariery pracował w policji, dochodząc do stanowiska komisarza generalnego.
Rekordy życiowe:

</doc>
<doc id="2788078" url="https://pl.wikipedia.org/wiki?curid=2788078" title="Prokurator Alicja Horn (powieść)">
Prokurator Alicja Horn (powieść)

Prokurator Alicja Horn – powieść Tadeusza Dołęgi-Mostowicza z 1933 roku. Początkowo powieść ukazywała się w odcinkach w "Wieczorze Warszawskim" w 1932 roku, a następnie została wydana przez Towarzystwo Wydawnicze „Rój”.
Na podstawie książki powstał w 1933 roku film o tym samym tytule z Jadwigą Smosarską w roli głównej.
Fabuła.
Akcja toczy w latach trzydziestych XX wieku. Do Warszawy po długiej nieobecności powraca Bohdan Drucki, awanturnik i kobieciarz, który przed laty wyjechał z Polski ścigany przez wymiar sprawiedliwości. Teraz przybywa z paszportem amerykańskim i pod przybranym nazwiskiem Jan Winkler. Odwiedza starego znajomego profesora Brunickiego, który ze swoim japońskim współpracownikiem prowadzi w tajemnicy zakazane eksperymenty genetyczne. Związany zobowiązaniami z przeszłości Drucki podejmuje z profesorem współpracę na pograniczu prawa. Jednocześnie wraz z innym znajomym, żydowskim kupcem Załkindem, z którym łączy go gangsterska przeszłość z Chicago, staje się właścicielem upadającego nocnego lokalu "Agentyna". Drucki vel Winkler stawia lokal na nogi czyniąc go ulubionym miejscem spotkań warszawskich elit.
W tym czasie młoda i piękna prawniczka Alicja Horn, która również spędziła kilka lat za granicą, zostaje w wieku 28 lat pierwszą w Polsce kobietą prokurator. Jej niezależne poglądy oraz pracowitość i zdolności zwracają uwagę w środowisku sądowym. Drucki zaś, znudzony łatwymi dziewczętami z lokalu, podejmuje zabiegi o pozyskanie względów pięknej i niedostępnej Alicji. Ukrywając swą przeszłość i podwójne życie rozkochuje ją w sobie. Gdy zostaje przypadkowo i niesłusznie oskarżony, Alicja wykorzystuje swoją pozycję i ryzykując swoją karierą pomaga mu.
Między Bohdanem i Alicją pojawia się uczucie i namiętność, a później plany wspólnej przyszłości. Jednak cieniem na ich związku kładzie się mroczna tajemnica z przeszłości, która przed laty połączyła ich i zmieniła życie każdego z nich z osobna. Różnią też ich podglądy na życie i podejście do wspólnego związku, który Alicja traktuje niezwykle poważnie, Bohdan zaś nie umie wyzbyć się skłonności do romansów. Problemem stają się też podejrzane interesy Bohdana oraz zmysłowa nastoletnia wychowanka Alicji, Julka. Wszystko zaś komplikuje się, gdy Bohdan postanawia odejść od Alicji.
Charakterystyka.
"Prokurator Alicja Horn" powstała po udanym debiucie Dołęgi-Mostowicza, jakim była "Ostatnia brygada" i tuż po sukcesie "Kariery Nikodema Dyzmy". W odróżnieniu od dwóch poprzednich, jest powieścią sensacyjno-romansową i tylko powierzchownie porusza tematy społeczne, a w ogóle nie dotyka tematów politycznych. Przedstawione postacie wzorowane są na ówczesnym kinie popularnym, a odważna obyczajowość przedstawiana jest bez głębszej oceny zachowań bohaterów. Całość tworzy więc kryminał z elementami różnych gatunków literatury popularnej: sensacji szpiegowskiej, romansu, powieści społecznej, erotycznej i obyczajowej. Dużo miejsca w powieści zajmują pseudonaukowe teorie eugeniczne i psychiatryczne, teorie społeczne i nawet praktyki ezoteryczne, co wprowadza element fantastyki naukowej.

</doc>
<doc id="2788080" url="https://pl.wikipedia.org/wiki?curid=2788080" title="Zupa naleśnikowa">
Zupa naleśnikowa

Zupa naleśnikowa (z jęz. niem. Flädlesuppe lub Frittatensuppe) – danie z wywaru mięsno-jarzynowego gotowanego na bazie wołowiny z wkładem naleśników pociętych w paski. Pochodzi prawdopodobnie ze Szwabii lub regionów okrężnych. Znana jest również w Szwajcarii, Austrii, Włoszech i Francji. W wersji wegetariańskiej bazę zupy stanowi sam bulion warzywny.

</doc>
<doc id="2788082" url="https://pl.wikipedia.org/wiki?curid=2788082" title="Pamiętnik pani Hanki (powieść)">
Pamiętnik pani Hanki (powieść)

Pamiętnik pani Hanki – powieść Tadeusza Dołęgi-Mostowicza z 1939 roku.
"Pamiętnik pani Hanki" był ostatnią wydaną za życia autora powieścią. Mostowicz zginął jako żołnierz 20 września 1939 roku w Kutach, gdzie rząd i oddziały Wojska Polskiego przekroczyły granicę z Rumunią po agresji sowieckiej. Przy zwłokach pisarza znaleziono niezrealizowane czeki od wydawnictwa "Rój" wystawione w Warszawie 6 i 16 września. Jak przypuszcza biograf pisarza, Jarosław Górski, były to honoraria za "Pamiętnik pani Hanki".
Treść.
Ironiczna powieść pisana w formie pamiętnika, z licznymi odniesieniami autora do samego siebie.
Tytułowa bohaterka Hanka Renowicka, 23-letnia żona polskiego dyplomaty, prowadzi beztroskie życie towarzyskie. Pewnego dnia przypadkowo odkrywa list do męża pisany ręką kobiety. Odkrywając, że mąż dopuścił się bigamii, rozpoczyna na własną rękę śledztwo w tej sprawie. Mimowolnie wplątuje się w aferę szpiegowską.
Fabuła rozgrywa się w środowisku tzw. wyższych sfer. Pozornie naiwny sposób myślenia bohaterki-narratorki, zaplątanej w sieć intryg i miłostek, kontrastuje z powagą sytuacji międzynarodowej oraz rozgrywającymi się wokół niej zabiegami dyplomatycznymi i szpiegowskimi.
Akcja powieści zaczyna się w styczniu 1938 roku. Pojawiają się w niej wzmianki o sytuacji międzynarodowej: planowanej aneksji Austrii przez Niemcy, wizycie w Polsce Hermanna Göringa i dyskusje o ewentualnym zajęciu Czechosłowacji przez Niemcy. W tle fabuły obecne są również rozważania o nadchodzącej wojnie.

</doc>
<doc id="2788083" url="https://pl.wikipedia.org/wiki?curid=2788083" title="Dong Ujimqin Qi (meteoryt)">
Dong Ujimqin Qi (meteoryt)

Dong Ujimqin Qi – meteoryt żelazno-kamienny należący do mezosyderytów, którego spadek zaobserwowano 7 września 1995 w regionie autonomicznym Mongolia Wewnętrzna, na północy Chin. Świadkowie spadku meteorytu usłyszeli o godzinie 13.35, miejscowego czasu, głośny hałas na bezchmurnym niebie oraz ślad czarnego dymu. Na miejscu upadku znaleziono fragmenty o masie 88,2 kg, 38 kg i 2,6 kg. Meteoryt Dong Ujimqin Qi zawiera w sobie minerały: kamacyt, taenit, troilit, stanfieldit, whitlockit, kordieryt i tridymit.

</doc>
<doc id="2788084" url="https://pl.wikipedia.org/wiki?curid=2788084" title="Meteoryt Dong Ujimqin Qi">
Meteoryt Dong Ujimqin Qi



</doc>
<doc id="2788085" url="https://pl.wikipedia.org/wiki?curid=2788085" title="Luigi Rotelli">
Luigi Rotelli

Luigi Rotelli (ur. 26 lipca 1833 w Corciano, zm. 15 września 1891 w Rzymie), włoski duchowny katolicki, dyplomata watykański, kardynał.
Życiorys.
Pochodził z diecezji Perugia. 20 grudnia 1856 został wyświęcony na księdza. 19 lipca 1857 na uniwersytecie w Perugii obronił doktorat teologii. Był wieloletnim wykładowcą seminarium w Perugii oraz od 1863 kanonikiem miejscowej kapituły katedralnej; od 1877 był archidiakonem kapituły. 15 marca 1878 został obdarzony godnością prałata papieskiego. W lipcu tegoż roku mianowany został biskupem Montefiascone, sakrę biskupią przyjął 21 lipca 1878 w kościele św. Apolinarego w Rzymie z rąk kardynała Raffaele Monaco La Valletta. W lutym 1882 otrzymał tytuł asystenta tronu papieskiego.
22 grudnia 1882, w związku z przejściem do papieskiej służby dyplomatycznej, został podniesiony go godności arcybiskupa tytularnego Pharsala. Od stycznia 1883 był delegatem apostolskim w Konstantynopolu i wikariuszem apostolskim łacińskiego patriarchatu Konstantynopola. 23 maja 1887 przeszedł na stanowisko nuncjusza w Paryżu.
1 czerwca 1891 Leon XIII mianował go kardynałem prezbiterem. Rotelli zmarł 15 września 1891, jeszcze przed odebraniem kapelusza kardynalskiego i nadaniem kościoła tytularnego. Pochowany został na cmentarzu Campo Verano w Rzymie.

</doc>
<doc id="2788086" url="https://pl.wikipedia.org/wiki?curid=2788086" title="Heinrich Marx">
Heinrich Marx

Heinrich Marx (ur. 3 stycznia 1835 w Antoniowie, zm. 28 sierpnia 1911 we Wrocławiu) – biskup rzymskokatolicki, biskup tytularny Kolosów, biskup pomocniczy wrocławski w latach 1900–1911.
Heinrich Marx zdał maturę w gimnazjum w Opolu, a następnie studiował teologię na Uniwersytecie Wrocławskim. 12 czerwca 1858 przyjął święcenia kapłańskie.
W latach 1858–1868 Heinrich Marx był wikariuszem w Grzędzinie. W kwietniu 1868 został proboszczem w Kujawach. Latem 1870 był prezentowany przez Marię Thiele-Winkler na administratora parafii w Miechowicach, a 12 listopada 1871 objął tam funkcję proboszcza. Pełnił także urząd powiatowego inspektora szkolnego. W 1882 w Tarnowskich Górach pełnił funkcję dziekana, a w 1883 był komisarzem biskupim w Pszczynie. 
24 listopada 1892 został mianowany kanonikiem kapituły katedralnej we Wrocławiu, a w 1900 jej dziekanem. 11 czerwca 1900 został mianowany biskupem Colossów i biskupem pomocniczym wrocławskim. Święcenia biskupie przyjął 24 czerwca 1900 w katedrze wrocławskiej. 1 czerwca 1904 otrzymał doktorat honoris causa wydziału teologii katolickiej Uniwersytetu Wrocławskiego. Od 1905 chorował, a od wiosny 1909 praktycznie nie pełnił obowiązków z powodu złego stanu zdrowia.

</doc>
<doc id="2788087" url="https://pl.wikipedia.org/wiki?curid=2788087" title="Bitwa pod Berezą Kartuską">
Bitwa pod Berezą Kartuską



</doc>
<doc id="2788094" url="https://pl.wikipedia.org/wiki?curid=2788094" title="Agnieszczyn">
Agnieszczyn

Agnieszczyn (niem. "Agnesenhof") – dawna osada w Polsce położona w województwie opolskim, w powiecie krapkowickim, w gminie Krapkowice.
1 października 1948 r. nadano miejscowości, wówczas administracyjnie związanej z Kórnicą i należącej do powiatu prudnickiego, polską nazwę Agnieszczyn. Nazwę zniesiono 1 stycznia 2021 r.

</doc>
<doc id="2788098" url="https://pl.wikipedia.org/wiki?curid=2788098" title="Czekaj (Kórnica)">
Czekaj (Kórnica)

Czekaj – część wsi Kórnica w Polsce, położona w województwie opolskim, w powiecie krapkowickim, w gminie Krapkowice, wchodzi w skład sołectwa Kórnica.
W latach 1975–1998 Czekaj administracyjnie należał do ówczesnego województwa opolskiego.
1 października 1948 r. nadano miejscowości, wówczas administracyjnie związanej z Kórnicą i należącej do powiatu prudnickiego, polską nazwę Czekaj.

</doc>
<doc id="2788100" url="https://pl.wikipedia.org/wiki?curid=2788100" title="Anita Weyermann">
Anita Weyermann

Anita Weyermann (ur. 8 grudnia 1977 w Wynigen) – szwajcarska lekkoatletka specjalizująca się w biegach średnio i długodystansowych, dwukrotna uczestniczka letnich igrzysk olimpijskich (Atlanta 1996, Sydney 2000). Sukcesy odnosiła również w biegach przełajowych.
W 1999 otrzymała tytuł "Sportsmenki Roku" (niem. "Sportlerin des Jahres") w Szwajcarii.

</doc>
<doc id="2788102" url="https://pl.wikipedia.org/wiki?curid=2788102" title="Zgrzytnica zielonawa">
Zgrzytnica zielonawa

Zgrzytnica zielonawa, zgrzytnica zielonawowłosa ("Agapanthia villosoviridescens") – gatunek chrząszcza z rodziny kózkowatych i podrodziny zgrzypikowych.
Kózka o ciele długości od 10 do 22 mm, w zarysie prawie cylindrycznym i wydłużonym. Ubarwiona jest czarno i pokryta dość gęstym, nakrapianym owłosieniem w barwach: błyszcząco ołowianej, żółtawej, zielonożółtej i szarej. Trzeci człon czułków ma nasadę szeroko obrośniętą szarymi lub szarawymi włoskami, a sam wierzchołek czarny, pozbawiony takich włosków. Dość duża głowa ma wyniesione czoło z podłużnym rowkiem między panewkami czułków. Przedplecze jest nieco szersze niż dłuższe, prawie kwadratowe, a żółte włoski tworzą na nim 3 podłużne paski. Pokrywy są ostro zakończone.
Stopy są czarne i ciemno owłosione, a w tych tylnej pary pierwszy człon jest dłuższy od pazurkowego.
Owad ten zamieszkuje siedliska łąkowe i łąkowo-leśne z dużym udziałem selerowatych i astrowatych, takie jak skraje lasów, łąki śródleśne czy pobocza dróg leśnych. Larwy przechodzą rozwój w łodygach roślin z rodzajów: oset "Carduus", ostrożeń "Cirsium", pokrzywa "Urtica", dzięgiel "Angelica", świerząbek "Chaerophyllum", sadziec "Eupatorium", barszcz "Heracleum", starzec "Senecio", trędownik "Scrophularia" i trybula "Anthriscus". Preferowany jest ostrożeń błotny. Larwa początkowo żeruje w rdzeniu, stopniowo wędrując ku nasadzie łodygi. Starsze larwy mogą się szybko przemieszczać do przodu i tyłu w wydrążonych tunelach. Osiągają do 27 mm długości. Jesienią larwa przenosi się do części przykorzeniowej celem zimowania. Przepoczwarczenie ma zwykle miejsce w maju, a imagines spotyka się od połowy maja do sierpnia lub września, z optimum rójki w połowie czerwca. Dorosłe żerują na łodygach tych samych roślin co larwy. Cykl rozwojowy jest jednoroczny, ale może się przedłużyć do dwóch lat.
Gatunek o rozsiedleniu syberyjsko-europejskim. Znany z Europy, Syberii, Kazachstanu, Turcji, północnej Mongolii, północnych Chin i Korei Północnej. W Polsce pospolity, występuje prawie na całym obszarze kraju.

</doc>
<doc id="2788103" url="https://pl.wikipedia.org/wiki?curid=2788103" title="Jelena Afanasjewa">
Jelena Afanasjewa

Jelena Afanasjewa, ros. Елена Александровна Афанасьева (ur. 1 marca 1967 w mieście Kulebaki w obwodzie niżnonowogrodzkim) – rosyjska lekkoatletka specjalizująca się w biegach średniodystansowych, uczestniczka letnich igrzysk olimpijskich w Atlancie (1996).

</doc>
<doc id="2788105" url="https://pl.wikipedia.org/wiki?curid=2788105" title="Diemientjewa">
Diemientjewa

Diemientjewa, ros. Дементьева, żeńska forma nazwiska Diemientjew

</doc>
<doc id="2788107" url="https://pl.wikipedia.org/wiki?curid=2788107" title="Diemientjew">
Diemientjew

Diemientjew, rosyjskie nazwisko (Дементьев) pochodzące od imienia Diemientij
Żeńska forma nazwiska to Diemientjewa

</doc>
<doc id="2788116" url="https://pl.wikipedia.org/wiki?curid=2788116" title="Parkijówka">
Parkijówka

Parkijówka, Palkijówka – polana na Łopieniu w Beskidzie Wyspowym. Znajduje się w dolnej części zachodnich stoków Łopienia. Położona jest na średniej wysokości około 710 m, na mało stromym stoku opadającym na zachód. Po północnej stronie polany znajduje się jar niewielkiego potoku. Obok polany prowadzi droga leśna.
W czasie II wojny światowej na polanie tej przez jakiś czas ukrywali się niektórzy Żydzi z miejscowości Dobra, kryjąc się w prymitywnych ziemiankach. Obecnie polana jest nieużytkowana, zarosła już w większości paprociami, a częściowo lasem. Znajduje się w obrębie miejscowości Dobra w województwie małopolskim, w powiecie limanowskim, w gminie Dobra.

</doc>
<doc id="2788124" url="https://pl.wikipedia.org/wiki?curid=2788124" title="Oman na Letnich Igrzyskach Paraolimpijskich 2012">
Oman na Letnich Igrzyskach Paraolimpijskich 2012

Oman na Letnich Igrzyskach Paraolimpijskich 2012 reprezentowało 2 zawodników.
Dla reprezentacji Omanu był to siódmy start w igrzyskach paraolimpijskich (poprzednio w 1988, 1992, 1996, 2000, 2004 oraz 2008 roku).
Kadra.
Podnoszenie ciężarów.
Mężczyźni

</doc>
<doc id="2788126" url="https://pl.wikipedia.org/wiki?curid=2788126" title="Kazimierz Denek">
Kazimierz Denek

Kazimierz Denek (ur. 12 listopada 1932 w Krzemieńcu Wołyńskim, zm. 4 lutego 2016) – polski pedagog, profesor nauk humanistycznych, nauczyciel akademicki Uniwersytetu im. Adama Mickiewicza w Poznaniu, członek Polskiej Akademii Nauk.
Życiorys.
W 1953 ukończył Państwowe Liceum Administracyjno-Handlowe w Tczewie (obecnie Zespół Szkół Ekonomicznych im. ks. Janusza Stanisława Pasierba). Powrócił do niej jako nauczyciel przedmiotów ekonomicznych 1 września 1957, po ukończeniu studiów w Wyższej Szkole Ekonomicznej w Poznaniu i uzyskaniu tytułu magistra ekonomii. W 1993 szkoła nadała mu tytuł Honorowego Członka Rady Pedagogicznej. Pracę dydaktyczno-wychowawczą kontynuował w latach 1959-1966 w Technikum Handlowym, a następnie w Liceum Ekonomicznym im. Oskara Langego w Poznaniu.
15 grudnia 1965 uzyskał stopień doktora nauk ekonomicznych. W 1966 rozpoczął pracę na Uniwersytecie im. Adama Mickiewicza w Poznaniu (w 2002 przeszedł na emeryturę). W 1972 został doktorem habilitowanym. Tytuły naukowe profesora nadzwyczajnego i zwyczajnego nauk humanistycznych uzyskał odpowiednio w 1980 i 1989. W latach 1977-1983 był przewodniczącym Rady Naukowej Instytutu Pedagogiki Uniwersytetu Adama Mickiewicza, w 1981 został członkiem Komitetu Nauk Pedagogicznych Polskiej Akademii Nauk w Warszawie, w latach 1986-1989 pełnił funkcję wiceprezesa Zarządu Głównego Polskiego Towarzystwa Pedagogicznego.
Odznaczenia i wyróżnienia.
Za działalność naukową, dydaktyczno-wychowawczą i krajoznawczo-turystyczną został odznaczony m.in.
Twórczość.
Jego dorobek naukowy to ok. 1300 publikacji książkowych i artykułów w ponad pięćdziesięciu czasopismach polskich i zagranicznych, w językach: rosyjskim, ukraińskim, białoruskim, słowackim, czeskim, niemieckim, włoskim, francuskim, angielskim i hiszpańskim. Obejmuje m.in. zagadanienia krajoznawstwa i edukacji szkolnej, dydaktyki ogólnej i teorii kształcenia, reformy szkolnictwa, wartości i celów edukacji szkolnej, kształcenia i doskonalenia zawodowego nauczycieli, metodologii badań edukacyjnych oraz przemian edukacji w Polsce i na świecie.

</doc>
<doc id="2788131" url="https://pl.wikipedia.org/wiki?curid=2788131" title="Świnino">
Świnino

Świnino – osada w Polsce położona w województwie dolnośląskim, w powiecie polkowickim, w gminie Grębocice.
W latach 1975–1998 miejscowość administracyjnie należała do województwa legnickiego.
Zabytki.
Do wojewódzkiego rejestru zabytków wpisany jest:

</doc>
<doc id="2788132" url="https://pl.wikipedia.org/wiki?curid=2788132" title="Biały Tygrys (film 2012)">
Biały Tygrys (film 2012)

Biały Tygrys (oryg. "Белый тигр") – rosyjski film wojenny z elementami fantasy z 2012 roku w reżyserii Karena Szachnazarowa. Film powstał na motywach powieści Ilji Bojaszowa z 2008 roku pt. "Tankist, ili „Biełyj tigr”" (wyd. polskie: "Czołgista kontra „Biały Tygrys”", 2013).
Fabuła.
II wojna światowa, front wschodni. Na pobojowisku jednej z bitew zostaje odnaleziony w spalonym czołgu ciężko ranny czołgista – kierowca maszyny. Ma on 90% poparzeń ciała i nikt nie daje mu większych szans na przeżycie. Jednak żołnierz powraca do zdrowia w zadziwiająco szybkim tempie, a po jego ciężkich ranach prawie nie ma śladu. Ponieważ cierpi na zanik pamięci, a zidentyfikowanie go, wskutek całkowitej zagłady jego jednostki nie jest możliwe, zostaje mu przydzielone nowe, fikcyjne nazwisko – Najdionow. Oprócz amnezji, po ciężkiej kontuzji żołnierza tego zaczyna cechować przedziwny dar – twierdzi, że zna mowę czołgów oraz że jest w stanie rozmawiać z czołgowym bogiem. Patrząc na wraki rozbitych maszyn umie powiedzieć, w jaki sposób zostały zniszczone, a czołgowy bóg mówi mu co się wydarzy.
W tym czasie na linii frontu grasuje mityczna niemiecka maszyna – Panzer VI w kolorze białym, której nie potrafi sprostać żaden radziecki czołg. Tytułowy Biały Tygrys jest w stanie w jednym pojedynku zniszczyć nawet 20 radzieckich maszyn. Narada radzieckiego dowództwa na wysokim szczeblu z udziałem marszałka Żukowa i konstruktora czołgów doprowadza do pomysłu stworzenia nowego rodzaju radzieckiego czołgu na bazie T-34/85 – maszyny z mocniejszym silnikiem i pancerzem. Dowódcą nowej maszyny zostaje Najdionow. Wkrótce dochodzi do pojedynku dwóch czołgów, z którego dzięki niewiarygodnej zdolności przemieszczania się i odporności na trafienia zwycięsko wychodzi Biały Tygrys. Załoga Najdionowa pozostaje na placu boju ze zniszczonym czołgiem. Radzieckie dowództwo mylnie przekonane jest, że trafiony Biały Tygrys utonął w bagnach. Jednak Najdionow wie, że wroga maszyna wciąż jest w pełni sprawna i czeka w ukryciu na radziecką ofensywę. Gdy do niej dochodzi, Biały Tygrys pojawia się ponownie i niszcząc celnymi trafieniami wiele radzieckich maszyn – powstrzymuje natarcie. Ścigany przez Najdionowa niemiecki czołg w końcu zostaje przez niego trafiony i ciężko uszkodzony. Biały Tygrys wycofuje się z pola walki, a Najdionow nie jest w stanie nic zrobić wskutek uszkodzenia działa w swej maszynie.
Mijają miesiące, armia radziecka zdobywa Berlin i wojna się kończy. Jednak Najdionow wie, że koniec wojny nastąpi dopiero wtedy, kiedy uda mu się zniszczyć Białego Tygrysa, jak sam mówi: „On czeka na mnie, za lat 20, 50, może 100 wylezie”.
Obsada.
i inni.
O filmie.
Film był pierwszym wojennym obrazem w twórczości reżysera Karena Szachnazarowa i najdroższym w jego dorobku (koszt – 11 mln dolarów). Jak stwierdził sam reżyser, był dziełem jego życia, poświęconym ojcu – frontowemu oficerowi Armii Czerwonej, i jego towarzyszom.
Zdjęcia do filmu rozpoczęto w lecie 2011 i zakończono po zaledwie trzech i pół miesiącach.
W 2012 roku film został rosyjskim kandydatem do nominacji nagrody Oscara w kategorii Najlepszy Film Nieanglojęzyczny.
W Rosji film cieszył się słabą popularnością. W kinach obejrzało go 546 tys. widzów. W czwartym weekendzie po premierze obejrzało go niewiele ponad 14 tys. widzów, podczas gdy w tym samym czasie "Faceci w czerni III" obejrzało 2 mln ludzi. Stan ten tłumaczono słabą konkurencyjnością kina rosyjskiego wobec zagranicznych (głównie amerykańskich) produkcji. Film nie zebrał zbyt pochlebnych recenzji. Reżyserowi wytykano głównie słabość fabuły, ale również stawiano zarzut rewizjonizmu. Obraz okazał się również klapą finansową – wpływy z projekcji w Rosji stanowiły zaledwie 3,29 mln dolarów, co nawet w połowie nie pokryło kosztów produkcji.
Specjalnie dla potrzeb filmu w prywatnej wytwórni "Rondo-S" w Samarze wyprodukowano replikę niemieckiego czołgu Tygrys w skali 1:1. Prace trwały pół roku. Projekt konsultowano z historykami, w tym ze specjalistami z Niemiec. W replice zadbano o wszystkie szczegóły wyglądu oryginalnego Tygrysa, łącznie z imitacją armaty 8,8 cm KwK 36, mogącą naśladować prawdziwe wystrzały. Dieselowski silnik pojazdu, zapożyczony od wojskowego ciągnika, pozwolił maszynie na rozwinięcie prędkości 38 km/h (tj. dokładnie tyle co oryginał). Całość konstrukcji ważyła jednak trzy razy mniej od oryginału. Po zakończeniu zdjęć replikę czołgu przekazano do muzeum Mosfilmu.

</doc>
<doc id="2788133" url="https://pl.wikipedia.org/wiki?curid=2788133" title="Stadion im. Łangari Łangarijewa w Kulabie">
Stadion im. Łangari Łangarijewa w Kulabie



</doc>
<doc id="2788134" url="https://pl.wikipedia.org/wiki?curid=2788134" title="Birma na Letnich Igrzyskach Paraolimpijskich 2012">
Birma na Letnich Igrzyskach Paraolimpijskich 2012



</doc>
<doc id="2788140" url="https://pl.wikipedia.org/wiki?curid=2788140" title="Masako Chiba">
Masako Chiba

 – japońska lekkoatletka specjalizująca się w biegach długodystansowych, uczestniczka letnich igrzysk olimpijskich w Atlancie (1996).

</doc>
<doc id="2788158" url="https://pl.wikipedia.org/wiki?curid=2788158" title="Władysław Kuruś">
Władysław Kuruś

Władysław Kuruś (ur. 1926, zm. 2004) – partyzant AK, oficer Wojska Polskiego; pracownik Polskiego Radia i Telewizji w Szczecinie.
Lata wojny.
18 stycznia 1943 roku, mając niespełna 17 lat , Władysław Kuruś wstąpił do oddziału partyzanckiego AK „Szczerbca" działającego w okolicach Lidy i Nowej Wilejki.
Został przydzielony do pododdziału „Nietoperza", wchodzącego w skład brygady "Szczerbca"(?). Powierzono mu funkcję łącznika. Po wyzwoleniu Wileńszczyzny, oddział w którym służył uległ rozwiązaniu. W październiku 1944 roku Władysław przyjechał do Białegostoku, gdzie wcielono go do Wojska Polskiego. Po złożeniu przysięgi, skierowany został transportem kolejowym w kierunku Warszawy. W Rembertowie został wcielony do 2 kompanii fizylierów 7 pułku piechoty. 17 stycznia przeprawił się po lodzie przez Wisłę na jej zachodni brzeg. Przez Górę Kalwarię i Piaseczno, doszedł na przedmieścia Warszawy. 19 stycznia wyruszył ze swoim oddziałem na Bydgoszcz i Sępólno Krajeńskie. 31 stycznia 1945 roku dotarli nad rzeczkę Łobżankę, gdzie w 1939 r. przebiegała granica polsko-niemiecka.
Walczył o przełamanie pozycji ryglowej na wale pomorskim pod Nadarzynami i o Czaplinek. Dalej maszerował w kierunku Połczyna Zdroju.
W bitwie o Kołobrzeg walczył o południowo-wschodnią część miasta z kościołem św. Jerzego (?). W okolicy mola portu kołobrzeskiego dotarł do morza.
Po uroczystościach zaślubin z morzem, 7 pułk piechoty odmaszerował do Wartkowa. Tu spędził kilkanaście dni, a cała 2 kompania fizylierów 7 pp "wyposażyła się" w zdobyczne rowery.
Dalsze walki toczył w okolicach Gozdowic. Przed forsowaniem Odry brał w uroczystości wkopania słupa granicznego nad Odrą.
W ramach operacji berlińskiej, 27 kwietnia 1945 roku 7 pp walczył w miejscowości Kremen. Wczesnym rankiem doszło do boju spotkaniowego z silną jednostką hitlerowską. Tu Władysław Kuruś został ranny w nogi i brzuch. Leczenie ran trwało około czterech miesięcy.
Okres powojenny.
Po wypisaniu ze szpitala został skierowany do 12 pułku piechoty stacjonującego w owym czasie w Pleszewie. Stąd zakwalifikował się do szkoły oficerskiej i został oficerem zawodowym. Potem jeszcze kilka razy podnosił swoje wojskowe kwalifikacje.
W 1953 roku, ze względu na pogarszający się stan zdrowia, przeszedł w stan spoczynku.
W cywilu podjął pracę w charakterze kierownika Działu Kadr w Polskim Radiu i Telewizji w Szczecinie, gdzie przepracował ponad 30 lat. Działał w Klubie "Synów Pułku" przy ZO ZBoWiD w Szczecinie i Zarządzie Wojewódzkim Związku Inwalidów Wojennych.

</doc>
<doc id="2788159" url="https://pl.wikipedia.org/wiki?curid=2788159" title="RaggaBangg (album)">
RaggaBangg (album)

RaggaBangg - pierwszy album zespołu RaggaBangg. Został wydany 27 sierpnia 2012 roku nakładem wytwórni Prosto. Gościnnie wystąpili Alozade, Pono, Bas Tajpan, Cheeba z zespołu EastWest Rockers, Junior Stress, Kasia Metza, Tomson z zespołu Afromental, Mista Don oraz Reggaenerator z zespołu Vavamuffin. Za produkcję muzyczną albumu odpowiada DJ 600V. Do utworów "Szukam bucha (naturalny haj)" i "Music generation" zrealizowano teledyski.

</doc>
<doc id="2788167" url="https://pl.wikipedia.org/wiki?curid=2788167" title="Natasza Górnicka">
Natasza Górnicka

Natasza Górnicka (ur. 16 lipca 1989 w Opolu) – polska piłkarka, występująca na pozycji obrońcy. Od rundy wiosennej sezonu 2011/2012 była zawodniczką RTP Unii Racibórz, do której przeszła z AZS-u Wrocław. Wcześniej grała także w Medyku Konin, Unii Opole i Rolniku Biedrzychowice. Piłkarka ma na koncie występy w reprezentacji Polski. W przeszłości zawodniczka trenowała również karate. Po zakończeniu rundy jesiennej sezonu 2013/2014 na skutek wycofania się z rozgrywek ekstraligi RPT Unii Racibórz przeszła do Górnika Łęczna. 12 listopada 2017 roku w meczu przeciwko AZS PSW Biała Podlaska rozegrała swoje 200-ne spotkanie na poziomie Ekstraligi.

</doc>
<doc id="2788171" url="https://pl.wikipedia.org/wiki?curid=2788171" title="Hnatasia">
Hnatasia

Hnatasia (; ) – wybitny szczyt w Górach Czywczyńskich, stanowiących północny fragment Karpat Marmaroskich.
Geografia.
Hnatasia stanowi ostatni, najdalej wysunięty na południowy wschód wierzchołek całego pasma. Ma ono charakter niemal prostoliniowej grani o orientacji północny zachód - południowy wschód. Wysokość szczytu wynosi 1769 m n.p.m., choć niektóre źródła podają 1766 m n.p.m. Hnatasia ma tę samą wysokość, co wierzchołek Czywczyna (1769 m n.p.m.), uchodzącego za najwyższy szczyt Gór Czywczyńskich.
Ze względu na wysokość Hnatasia leży w piętrze kosodrzewiny. Jej wierzchołek pokryty jest tym gatunkiem krzewu.
Na stokach Hnatasi znajdują się źródła potoku Czarny Czeremosz, który po połączeniu z potokiem Biały Czeremosz tworzy rzekę Czeremosz tworzącą istniejącą niegdyś granicę między Rzecząpospolitą Obojga Narodów a Hospodarstwem Mołdawskim.
Rys historyczny.
Przez wieki Hnatasia stanowiła najbardziej na południe wysunięty punkt Rzeczypospolitej. Znany romantyczny poeta i etnograf Wincenty Pol wędrując po Karpatach Wschodnich miał na jej szczycie odnaleźć duży kamień (według innych źródeł słupki graniczne) z wyrytymi literami "FR" stanowiącymi akronim łacińskich słów "Finis Respublicae" oznaczających "Koniec Rzeczypospolitej". Wiadomość ta jest prawdopodobnie jedynie legendarna.
W okresie międzywojennym grań Gór Czywczyńskich tworzyła granicę polsko-rumuńską, Hnatasia stanowiła najbardziej wysunięty na południe szczyt II Rzeczypospolitej, a najdalej wysunięty na południe punkt terytorium Polski znajdował się na połoninie Fata Banului. Na niewielkiej skałce w pobliżu wierzchołka zbudowano wówczas kilkumetrowej wysokości konstrukcję o kształcie smukłej piramidy. Obecnie Hnatasia i cała grań Gór Czywczyńskich tworzą granicę ukraińsko-rumuńską, a zarazem granicę Unii Europejskiej.
Turystyka.
Mimo iż szczyt jest dostępny bez większych trudności (pomijając konieczność uciążliwego przedzierania się przez bujne kosówki), jest bardzo rzadko odwiedzany (i to niemal wyłącznie przez polskich turystów) ze względu na oddalenie od siedzib ludzkich i brak jakiejkolwiek infrastruktury turystycznej w całych Górach Czywczyńskich. Ponadto obowiązują ograniczenia i uciążliwa konieczność uzyskiwania pozwoleń na przebywanie w strefie nadgranicznej. Dotyczy to zarówno strony ukraińskiej, jak i rumuńskiej. Od strony rumuńskiej obowiązuje zakaz fotografowania, gdyż zbocza Gór Czywczyńskich stanowią rumuńską zmilitaryzowaną strefę graniczną. Miały miejsce przypadki zatrzymywania polskich turystów przez rumuńską straż graniczną.

</doc>
<doc id="2788173" url="https://pl.wikipedia.org/wiki?curid=2788173" title="Stoper (żeglarstwo)">
Stoper (żeglarstwo)

Stoper – na jednostce pływającej urządzenie służące do unieruchamiania olinowania ruchomego poprzez system elementów klinujących. Stopery stosuje się tam, gdzie występujące obciążenie olinowania jest znaczne i standardowa knaga nie jest wystarczająco skuteczna. 
Istnieje duża różnorodność konstrukcji stoperów w zależności od ich wytrzymałości i średnicy obsługiwanej liny. W ogólności dostępne na rynku stopery można podzielić na dwie kategorie:

</doc>
<doc id="2788176" url="https://pl.wikipedia.org/wiki?curid=2788176" title="Houtu">
Houtu

Houtu () – w mitologii chińskiej bóstwo ziemi. 
Houtu jest jednym z najbardziej zagadkowych bóstw chińskich, w zależności od źródła jego płeć określana jest jako męska lub żeńska. Niektóre podania uważały Houtu za potomka Yan Di, syna Gonggonga i dziadka Kua Fu, a także za pomocnika Żółtego Cesarza. Niekiedy przypisywano mu również funkcję władcy zaświatów. O Houtu wspomniają m.in. "Opowieści o państwach", "Zuozhuan" i "Chuci", nie precyzując jednak jednoznacznie płci bóstwa. W wierzeniach ludowych przyjęło się jednak na ogół uważać Houtu za opiekuńcze bóstwo żeńskie. Była bardzo popularną boginią, poświęcono jej wiele świątyń, z których najsłynniejszą jest znajdująca się w Wanrong w prowincji Shanxi, wzniesiona przez cesarza Wudi z dynastii Han.

</doc>
<doc id="2788186" url="https://pl.wikipedia.org/wiki?curid=2788186" title="Smirnenski (obwód Ruse)">
Smirnenski (obwód Ruse)

Smirenski (bułg. "Смирненски") – wieś w północnej Bułgarii, w obwodzie Ruse, w gminie Wetowo.

</doc>
<doc id="2788187" url="https://pl.wikipedia.org/wiki?curid=2788187" title="Andrzej Słowiński">
Andrzej Słowiński

Andrzej Marceli Słowiński (ur. 18 lipca 1926 w Łodzi, zm. 23 października 2021) – pułkownik w stanie spoczynku Wojska Polskiego, profesor zwyczajny nauk medycznych Wojskowej Akademii Medycznej w ramach Akademii Medycznej w Łodzi. Badacz organizacji ochrony zdrowia, specjalista II stopnia organizacji ochrony zdrowia, specjalista II stopnia medycyny pracy.
Życiorys.
W 1952 roku ukończył studia magisterskie na wydziale medycyny. W 1962 roku uzyskał stopień naukowy doktora nauk medycznych w zakresie medycyny, a 1979 – tytuł naukowy profesora nauk medycznych. Był Komendantem Instytutu Medycyny Wojskowej WAM oraz Naczelnym Specjalistą Wojska Polskiego w dziedzinie Organizacji Ochrony Zdrowia Wojsk (OOZW) w latach 1974–1985. Został odznaczony nagrodą naukową Szefa Sztabu Generalnego WP, a w latach 1980–1985 był również przewodniczącym zespołu naczelnych specjalistów WP, który obejmował wszystkich specjalistów pionu wojskowo-medycznego.
Zmarł 23 października 2021. Został pochowany w części katolickiej cmentarza Zarzew w Łodzi.

</doc>
<doc id="2788191" url="https://pl.wikipedia.org/wiki?curid=2788191" title="Curtiss CB">
Curtiss CB

Curtiss CB – prototypowy myśliwiec amerykański zaprojektowany i zbudowany w zakładach Curtissa w 1918. Samolot został zaprojektowany dla lotnictwa Armii Amerykańskiej, która nie posiadała wówczas żadnego myśliwca rodzimej produkcji. W samolocie znanym także jako Liberty Battler zastosowano kilka nietypowych rozwiązań (między innymi układ skrzydeł i konstrukcja kadłuba), ale okazał się bardzo nieudany i jedyny prototyp rozbił się we wczesnej fazie testowania.
Tło historyczne.
W momencie wejście Stanów Zjednoczonych do I wojny światowej 6 kwietnia 1916 ówczesna Armia Amerykańska (Aviation Section, Signal Corps była częścią Armii, Siły Powietrzne Stanów Zjednoczonych jako osobny i niezależny rodzaj sił zbrojnych powstały dopiero po II wojnie światowej) nie miała na stanie żadnego samolotu myśliwskiego, w czasie wojny amerykańskie dywizjony wyposażone były w samoloty francuskie i brytyjskie. 1 maja 1916 dowództwo Armii wystosowało zamówienie na „samolot dostosowany do walki i pościgu za wrogimi samolotami”. Samolot miał być uzbrojony w dwa karabiny maszynowe, a napęd miał stanowić silnik o mocy 100-150 koni mechanicznych. Ówczesna amerykańska doktryna bojowa w użyciu lotnictwa była pod bardzo silnym francuskim wpływem na co wskazywał fakt, że wymagane osiągi samolotu były podane w systemie metrycznym, a nie w używanych do tej pory w Stanach Zjednoczonych jednostkach imperialnych. W odpowiedzi na zamówienie Armii powstało kilka projektów i prototypów wybudowanych w różnych firmach, ale do końca wojny nie udało się rozpocząć produkcji żadnego rodzimego amerykańskiego myśliwca, powstały wówczas między innymi takie samoloty jak Orenco B i Thomas-Morse MB-1.
Oprócz prób produkcji własnych samolotów w Stanach Zjednoczonych próbowano także rozpocząć produkcję licencyjnych myśliwców Bristol F.2 Fighter, pierwszym z nich był nieudany USA O-1, drugim nieco bardziej udany Dayton-Wright USXB-1A. Prace nad obydwoma konstrukcjami odbywały się w zakładach Curtissa i postanowiono tam zaprojektować własny samolot, który otrzymał oznaczenie CB zazwyczaj tłumaczone jako Curtiss Battleplane, znany był także jako Liberty Battler. Zamówiono cztery samoloty (numery seryjne 34632-34635), z czego skonstruowano jeden.
Opis konstrukcji.
Curtiss Battleplane (numer seryjny Armii 34632 był jednosilnikowym, dwuosobowym dwupłatem o konstrukcji mieszanej. Skorupowy kadłub samolotu wykonany był z drewna w technologii tzw. "Curtiss ply" (sklejki Curtissa) składającej się z dwóch warstw szerokich na dwa cale (5 cm) pasów fnorniru połączonych razem spoiwem laminowanym.
Napęd samolotu stanowił chłodzony wodą silnik rzędowy typu Liberty-12 o mocy 425 KM.
Samolot miał nietypowy układ skrzydeł, w celu zwiększenia pola ostrzału strzelca górne skrzydło zostało zniżone do poziomu górnego brzegu kadłuba. Taki układ skrzydeł powodował znaczne zaburzenia w przepływie powietrza, które potęgowane były zainstalowaną na dolnej krawędzie górnego skrzydła chłodnicą silnika. Obniżenie górnego skrzydła zapewniało znakomitą widoczność go góry, ale za to pozbawiało pilota widoczności w dół, aby pomóc mu przy lądowaniu w bocznej części kadłuba wstawiono niewielkie okna mające zapewnić pewną widoczność w dół.
Długość samolotu wynosiła 11,98 m, a rozpiętość skrzydeł 8,25 m. Masa własna pustego samolotu wynosiła 1622 kg, prototyp samolotu nie był uzbrojony.
Historia.
Samolot został zbudowany w zakładach Curtissa w Buffalo na początku 1918. Już pierwsze loty, które odbyły się w maju 1918, wykazały bardzo złe właściwości pilotażowe samolotu spowodowane przede wszystkim zbyt małym oddzieleniem pionowym skrzydeł samolotu. Bliskie położenie skrzydeł Curtissa dawało obserwatorowi znakomite pole ostrzału do góry, ale pozbawiało pilota widoczności w dół, co było ważne szczególnie przy lądowaniu. Samolot został rozbity w początkowej fazie prób i nie został odbudowany. Zamówienie na pozostałe trzy samoloty zostało anulowane.

</doc>
<doc id="2788192" url="https://pl.wikipedia.org/wiki?curid=2788192" title="Kanał Szymanowski">
Kanał Szymanowski



</doc>
<doc id="2788203" url="https://pl.wikipedia.org/wiki?curid=2788203" title="Lidia Slavuteanu">
Lidia Slavuteanu



</doc>
<doc id="2788204" url="https://pl.wikipedia.org/wiki?curid=2788204" title="Nagroda Kalinga">
Nagroda Kalinga

Nagroda Kalinga (ang. "Kalinga Prize") – międzynarodowe wyróżnienie za popularyzację nauki, przyznawane od roku 1952; zostało ustanowione w roku 1951 przez UNESCO – organizację ONZ wyspecjalizowaną do Spraw Oświaty, Nauki i Kultury.
Cele nagrody.
Nagroda jest przyznawana np. pisarzom, dziennikarzom, wykładowcom, naukowcom, zainteresowanym popularyzacją własnych dziedzin nauki, którzy tworzą publikacje, filmy lub programy radiowo-telewizyjne, ułatwiające zrozumienie problemów naukowych i technicznych. Rozpatrywane są kandydatury osób, które mają świadomość znaczenia badań naukowych i technologii dla rozwiązania problemów ludzkości, ochrony i wzbogacania dóbr publicznych i kulturowego dziedzictwa narodów. 
Bijoyanand Patnaik.
Inicjatorem utworzenia nagrody i jej fundatorem był Bijayanand Patnaik (1916–1997), hinduski bojownik o wolność, światowej sławy lotnik z okresu II wojny światowej, przemysłowiec, polityk i filantrop; premier Orisy w latach 1961–1963 i 1990–1995, którego imieniem nazwano m.in. "Biju Patnaik Airport" w Bhubaneswar i "Biju Patnaik University of Technology" (BPUT). Prof. Janusz Lech Jakubowski, który – jako jeden z jurorów Nagrody Kalinga – zwiedzał na zaproszenie Patnaika jego fabrykę rur spawanych bez szwu, wspominał jej właściciela jako doskonałego organizatora produkcji przemysłowej.
Statut Nagrody Kalinga.
Nagroda jest finansowana przez "Kalinga Foundation Trust" (koordynator), władze Orisa (Indie) i Departament Nauki i Technologii rządu Indii. 
Po otrzymaniu środków dyrektor generalny UNESCO oficjalnie zaprasza rządy państw członkowskich do przedstawienia nominacji. Kandydatami mogą być wyłącznie żyjące osoby fizyczne. Wnioski są kierowane do sekretariatu (do dnia 15 maja) w porozumieniu z odpowiednimi komisjami krajowymi i organizacjami pozarządowymi, utrzymującymi formalne stosunki z UNESCO. Każde państwo może wyznaczyć jednego kandydata. Nominację uzasadnia się przedstawiając m.in. opis osiągnięć kandydata i zestawienie jego prac. Istotne jest wskazanie, jak przekazywane prace przyczyniły się do popularyzacji nauki. 
Wnioski rozpatruje pięcioosobowe jury wyznaczane przez dyrektora generalnego na okres sześciu lat. Jury składa się z pięciu niezależnych przedstawicieli różnych narodowości i płci (jednego z członków jury rekomenduje "Kalinga Foundation Trust"), wyznaczane na podstawie sprawiedliwego podziału geograficznego. Jurorzy nie otrzymują wynagrodzenia za swoją pracę (otrzymają wyłącznie zwrot kosztów związanych z procesem oceny). Niezbędne jest uzyskanie opinii co najmniej trzech jurorów. Decyzje są podejmowane w drodze konsensusu, a gdy nie jest to możliwe – w tajnym głosowaniu (zwykłą większością głosów). W głosowaniu nie bierze udziału członek jury z kraju, z którego pochodzi kandydat. Opinia jury przesyła swoją opinię do dyrektora generalnego UNESCO nie później niż do 31 sierpnia danego roku. 
Nagroda jest wręczana przez dyrektora generalnego na oficjalnej uroczystości organizowanej w tym celu w miejscu, w którym jest obchodzony Światowy Dzień Nauki (10 listopada). Osoba nagrodzona otrzymuje również "Srebrny Medal Einsteina", przyznawany przez UNESCO. Laureat – jeżeli jest to możliwe – wygłasza wykład dotyczący nagrodzonej działalności. Rząd Indii (Departament Nauki i Technologii) zaprasza laureata do odwiedzenia tego kraju, gdzie może zapoznać się z hinduską kulturą, instytucjami naukowymi i oświatowymi, przemysłem i gospodarką. Jest zapraszany na posiedzenia towarzystw naukowych, zwłaszcza należących do indyjskiego "Science Congress Association". Jest proszony o wygłoszenie wykładów (w języku angielskim).
Laureaci.
Do roku 2009 przyznano 63 Nagrody Kalinga przedstawicielom 22 krajów. Największą liczbę nagród otrzymali przedstawiciele Wielkiej Brytanii (10-krotnie), Stanów Zjednoczonych (7-krotnie), Francji (6-krotnie), Brazylii (5-krotnie), ZSSR i Rosji (łącznie 5-krotnie).
Wśród laureatów "Kalinga Prize" znaleźli się m.in. Louis de Broglie (1952), Julian Huxley (1953), George Gamow (1956), Bertrand Russell (1957), Karl von Frisch (1958), Arthur C. Clarke (1961), Fred Hoyle (1967) i Siergiej Kapica(1979). Przedstawiciele Indii byli nagrodzeni czterokrotnie.

</doc>
<doc id="2788208" url="https://pl.wikipedia.org/wiki?curid=2788208" title="Don Mattingly">
Don Mattingly

Donald Arthur Mattingly (ur. 20 kwietnia 1961) – amerykański baseballista, który występował na pozycji pierwszobazowego przez 14 sezonów w New York Yankees. Nosi przydomek „Donnie Baseball” i „The Hit Man”.
Kariera zawodnicza.
Mattingly został wybrany w drafcie 1979 roku w 19. rundzie przez New York Yankees. Zawodową karierę rozpoczynał w zespołach NAPBL, między innymi w klubie farmerskim Yankees Columbus Clippers, mając średnią uderzeń 0,315. W Major League Baseball zadebiutował 8 września 1982 roku w meczu przeciwko Baltimore Orioles.
W debiutanckim pełnym sezonie 1983 występował także na pozycji zapolowego. Rok później grał już regularnie jako pierwszobazowy i miał najlepszą w American League średnią uderzeń (0,343), zwyciężył w klasyfikacji uderzeń (207) oraz w zdobytych doubles (44). Był również jednym z kandydatów do nagrody MVP. Ostatecznie w głosowaniu na najbardziej wartościowego zawodnika sezonu zajął 5. miejsce.
W sezonie 1985 został wybrany MVP American League mając średnią uderzeń 0,324, zdobytych home runów 35, zwyciężając ponownie w klasyfikacji zdobytych doubles 48 i zaliczonych RBI 145. W 1986 po raz trzeci z rzędu był najlepszy pod względem zdobytych doubles 53. Rok później wyrównał rekord zdobywając home runy w ośmiu kolejnych meczach i ustanowił rekord zdobytych grand slamów (6) w sezonie. W 1995 po raz pierwszy jako zawodnik New York Yankees awansował do postseason. Ostatni raz wystąpił 1 października 1995.
Kariera szkoleniowa.
Po zakończeniu kariery zawodniczej był trenerem pałkarzy w New York Yankees i Los Angeles Dodgers. W 2011 został menadżerem "Dodgersów", zaś w listopadzie 2015 objął tę funkcję w Miami Marlins.

</doc>
<doc id="2788210" url="https://pl.wikipedia.org/wiki?curid=2788210" title="Gabriela Medina">
Gabriela Medina

Gabriela Elizabeth Medina Solórzano (ur. 3 marca 1985 w Guadalajarze) – meksykańska sprinterka i biegaczka średniodystansowa, specjalizująca się głównie w biegu na 400 metrów oraz w sztafetach. 
Jej największym osiągnięciem na arenie międzynarodowej było 8. miejsce w finałowym biegu sztafetowym 4 x 400 metrów podczas mistrzostw świata w Osace. Ma również w dorobku dwa medale igrzysk panamerykańskich w sztafecie 4 x 400 metrów w 2007 roku. Na tych samych igrzyskach została sklasyfikowana na 9. miejscu w biegu na 400 metrów. 4 lata później przed własną publicznością zdobyła srebro w biegu na 800 metrów. Złota medalistka mistrzostw kraju.

</doc>
<doc id="2788211" url="https://pl.wikipedia.org/wiki?curid=2788211" title="Czeremcha wirginijska">
Czeremcha wirginijska

Czeremcha wirginijska ("Prunus virginiana" L.) – gatunek dużego krzewu z rodziny różowatych. Pochodzi z Ameryki Północnej, w Europie Środkowej bywa uprawiana. Tworzy mieszańce z czeremchą amerykańską i czeremchą zwyczajną.
Morfologia.
Gatunek krzewiasty, tworzący odrosty. Ma liście błyszczące o długości do 6 cm i szerokości do 3 cm. Owoce są ciemnoczerwone.

</doc>
<doc id="2788212" url="https://pl.wikipedia.org/wiki?curid=2788212" title="Prunus virginiana">
Prunus virginiana



</doc>
<doc id="2788217" url="https://pl.wikipedia.org/wiki?curid=2788217" title="Kūlgrinda (ujednoznacznienie)">
Kūlgrinda (ujednoznacznienie)



</doc>
<doc id="2788223" url="https://pl.wikipedia.org/wiki?curid=2788223" title="Hiromi Suzuki">
Hiromi Suzuki

 – japońska lekkoatletka specjalizująca się w biegach długodystansowych, dwukrotna uczestniczka letnich igrzysk olimpijskich (Barcelona 1992, Atlanta 1996).

</doc>
<doc id="2788225" url="https://pl.wikipedia.org/wiki?curid=2788225" title="Georg Scultetus">
Georg Scultetus

Georg Scultetus (właściwie "Georg Schulz"; ur. ok. 1560 w Jabłonowie; zm. 17 września 1613) – biskup rzymskokatolicki, biskup tytularny Lyddy, biskup pomocniczy wrocławski w latach 1604–1613.
Georg Schulz był synem Michael Schulza i Hedwig Habicht. Swoje nazwisko latynizował jako Scultetus. Studiował na uniwersytecie w Ołomuńcu. W 1577 otrzymał niższe święcenia. W tym samym roku został kanonikiem kapituły katedralnej we Wrocławiu, a w 1781 kanonikiem głogowskim. W latach 1580-1586 studiował teologię w Rzymie. 21 kwietnia 1586 w Perugii otrzymał doktorat. Naukę uzupełniał w seminarium duchownym w Nysie. W 1594 otrzymał probostwo w Wiszni Małej. Dwa lata później został opatem klasztoru św. Wincentego we Wrocławiu. Wówczas zrzekł się beneficjum proboszczowskiego.
3 marca 1603 został mianowany biskupem tytularnym Lyddy i biskupem pomocniczym wrocławskim. 6 stycznia 1604 otrzymał w Nysie święcenia biskupie. W 1606 uzyskał tytuł radcy cesarskiego. W 1611 w imieniu cesarza posłował do króla Zygmunta III Wazy.

</doc>
<doc id="2788227" url="https://pl.wikipedia.org/wiki?curid=2788227" title="Oleg Kwasza (hokeista)">
Oleg Kwasza (hokeista)

Oleg Władimirowicz Kwasza (ros. Олег Владимирович Кваша; ur. 26 lipca 1978 w Moskwie) – rosyjski hokeista, reprezentant Rosji, działacz .
i trener.
Kariera zawodnicza.
Wychowanek i od lipca 2012 do czerwca 2013 ponownie zawodnik CSKA Moskwa. Od lipca 2013 zawodnik Awangardu Omsk. 31 października 2013 przekazany do zespołu farmerskiego Jermak w Angarsku. W połowie listopada 2013 został zwolniona przez Awangard. Od 1 grudnia 2013 zawodnik Spartaka Moskwa. Od października 2014 zawodnik CSKA Sofia. Od końca listopada 2014 zawodnik kazachskiego Barysu Astana.
Uczestniczył w turniejach mistrzostw Europy juniorów do lat 18: 1996, mistrzostw świata juniorów do lat 20 1997, 1998, zimowych igrzysk olimpijskich 2002, Pucharu Świata 2004.
Kariera działacza.
W połowie 2020 został skautem na rzecz Spartak Moskwa.
W listopadzie 2021 wszedł do sztabu zespołu juniorskiego SMO MHK Atłant Mytiszczi.

</doc>
<doc id="2788229" url="https://pl.wikipedia.org/wiki?curid=2788229" title="RK Zaječar">
RK Zaječar

Ženski rukometni klub Zaječar; ŽRK Zaječar; (serbs. Женски рукометни клуб Зајечар) serbski klub piłki ręcznej kobiet powstały w 1949 z siedzibą w mieście Zaječar. Klub występuje w rozgrywkach serbskiej Superligi kobiet.

</doc>
<doc id="2788233" url="https://pl.wikipedia.org/wiki?curid=2788233" title="Hard Day">
Hard Day

Hard Day – singiel promocyjny z debiutanckiego albumu George'a Michaela pod tytułem Faith. Pojawił się tylko na mniejszych listach przebojów, Hot Dance Club Songs (pozycja 5) i Hot R&amp;B/Hip-Hop Songs (40). Nie nakręcono do niego teledysku.

</doc>
<doc id="2788235" url="https://pl.wikipedia.org/wiki?curid=2788235" title="Gieorgij Rozwadowski (Sorgonin)">
Gieorgij Rozwadowski (Sorgonin)



</doc>
<doc id="2788236" url="https://pl.wikipedia.org/wiki?curid=2788236" title="Port lotniczy Čačak-Preljina">
Port lotniczy Čačak-Preljina

Port lotniczy Čačak-Preljina (serb. Аеродром Чачак-Прељина lub Aerodrom Čačak-Preljina, IATA: CCA, ICAO: LYCA) – lotnisko położone w bliskiej odległości od hipodromu w Čačaku (Serbia). Używane do celów sportowych.

</doc>
<doc id="2788237" url="https://pl.wikipedia.org/wiki?curid=2788237" title="Summertime Clothes">
Summertime Clothes

Summertime Clothes – drugi singel zespołu Animal Collective z ich ósmego albumu "Merriweather Post Pavilion", wydany 29 czerwca (UK)/7 lipca (USA) 2009 roku. Oficjalny teledysk opublikowano 10 czerwca. Początkowo utwór nosił tytuł „Bearhug”. Użyty został między innymi w grze wideo „Skate 3”.

</doc>
<doc id="2788238" url="https://pl.wikipedia.org/wiki?curid=2788238" title="Johann Fleischmann">
Johann Fleischmann



</doc>
<doc id="2788240" url="https://pl.wikipedia.org/wiki?curid=2788240" title="Michał Jedynak">
Michał Jedynak

Michał Jedynak (ur. 20 sierpnia 1872 w Paszczynie, zm. 4 października 1916 w Krzeszowicach) – polityk ludowy, poseł do Sejmu Krajowego we Lwowie i austriackiej Rady Państwa.
Życiorys.
Pochodził z rodziny chłopskiej, pracował we własnym gospodarstwie rolnym, które ówcześnie uważano za wzorcowe w całym powiecie. Ukończył szkołę powszechną w rodzinnej Paszczyni, a następnie gimnazjum w Dębicy. Pierwsze kontakty z ruchem ludowym miał już w 1880, wówczas związał się z ks. Stanisławem Stojałowskim. Zorganizował w 1894 Kółko Rolnicze i Straż Pożarną w Paszczynie (pierwszą w okolicy), a następnie założył Kasę Reiffeisena. Od 1892 był korespondentem „Przyjaciela Ludu”, a potem także „Piasta”. Należał do Rady Nadzorczej Ludowego Towarzystwa Wzajemnych Ubezpieczeń od Ognia „Wisła”
W 1895 uczestnik zjazdu założycielskiego Polskiego Stronnictwa Ludowego w Rzeszowie, a następnie jego działacz. W latach 90. zorganizował z powodzeniem w Ropczyckiem akcję pomocy dla zadłużonych w bankach galicyjskich chłopów. Przyczyniło się to znacząco do wzrostu wpływów ruchu ludowego na tym terenie. Członek Rady Naczelnej (1903–1913) i Prezydium RN (1908–1910 (PSL)). Był zdecydowanym przeciwnikiem polityki Jana Stapińskiego, wbrew jego woli kandydował do parlamentu austriackiego. Był jednym z założycieli Polskiego Stronnictwa Ludowego „Piast” w 1913 oraz od 1914 członkiem jego Rady Naczelnej, należał wówczas do najbliższych współpracowników Wincentego Witosa.
Przez długi czas pełnił obowiązki pisarza gminnego w Paszczynie. Członek Rady Powiatu oraz Wydziału Powiatowego w Ropczycach (1910–1914). Był posłem o Sejmu Krajowego we Lwowie IX kadencji (1908–1913) i austriackiej Rady Państwa XII kadencji (1911–1916).
Zmarł w 1916 roku i został pochowany na cmentarzu parafialnym w miejscowości Lubzina. W jego rodzinnej miejscowości jest tablica upamiętniająca jego osobę
Stosunki rodzinne.
Jego rodzicami byli Wojciech Jedynak i Regina z domu Lichoń. Ożenił się z Karoliną ze Staroniów. Jego synem był działacz ludowy i żołnierz Legionów Polskich Jan Henryk Jedynak.

</doc>
<doc id="2788242" url="https://pl.wikipedia.org/wiki?curid=2788242" title="Uziom (ujednoznacznienie)">
Uziom (ujednoznacznienie)



</doc>
<doc id="2788243" url="https://pl.wikipedia.org/wiki?curid=2788243" title="Port lotniczy Kikinda">
Port lotniczy Kikinda

Port lotniczy Kikinda (serb. Аеродром Кикинда lub Aerodrom Kikinda, IATA: KID, ICAO: LYKI) – lotnisko położone niedaleko Kikindy (9 kilometrów na południowy zachód od centrum miasta) w Serbii. Używane do celów sportowych.

</doc>
<doc id="2788245" url="https://pl.wikipedia.org/wiki?curid=2788245" title="Xx (album)">
Xx (album)

xx – debiutancka płyta londyńskiego zespołu indie popowego The xx, wydana 17 sierpnia 2009 roku przez wytwórnię Young Turks.
Płyta była zwycięzcą Mercury Music Prize za rok 2010.
Recenzje.
Album otrzymał pozytywne recenzje, zdobywając 87 na 100 możliwych punktów na stronie Metacritic.com. Znalazł się na wielu listach najlepszych albumów 2009 roku: NME (2. miejsce), Pitchforka (3. miejsce), The Guardian (1. miejsce), Fact (1. miejsce). 
Wykorzystanie w mediach.
Utwór „Intro” został użyty jako sampel na płycie Rihanny Talk That Talk w piosence „Drunk On LOve”.
Lista utworów.
Autorami tekstów są Romy Madley Croft and Oliver Sim, wyjątki w nawiasach, autorami muzyki są Croft, Sim, Jamie Smith iBaria Qureshi, wyjątki w nawiasach.

</doc>
<doc id="2788246" url="https://pl.wikipedia.org/wiki?curid=2788246" title="Gwinea Bissau na Letnich Igrzyskach Paraolimpijskich 2012">
Gwinea Bissau na Letnich Igrzyskach Paraolimpijskich 2012

Gwinea Bissau na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Gwinei Bissau był to pierwszy start w igrzyskach paraolimpijskich. Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2788249" url="https://pl.wikipedia.org/wiki?curid=2788249" title="Daniel García">
Daniel García

Daniel García Córdoba (ur. 28 października 1971 w Meksyku) – meksykański lekkoatleta, specjalizujący się w chodzie sportowym, trzykrotny uczestnik letnich igrzysk olimpijskich (Barcelona 1992, Atlanta 1996, Sydney 2000).

</doc>
<doc id="2788253" url="https://pl.wikipedia.org/wiki?curid=2788253" title="Bolesław Chamielec">
Bolesław Chamielec

Bolesław Józef Chamielec (ur. 8 maja 1924 w Witosówce pow. Trembowla, woj. Tarnopol) – oficer Wojska Polskiego. Kawaler Orderu Virtuti Militari.
Syn Alojzego i Bronisławy z d. Caputa.
Okres wojny.
Do 1939 roku uczęszczał do szkoły podstawowej w Trembowli. W 1940 roku został aresztowany przez NKWD i deportowany do Związku Radzieckiego w rejon priłużski Komi ASRR, osiedle specjalne Łopja. Od lutego 1940 roku do maja 1943 roku pracował przy wyrębie lasu. W maju 1943 roku dowiedział się o formowaniu 1 Dywizji Piechoty im. Tadeusza Kościuszki i zgłosił się na ochotnika do Wojenkomatu - Objaczewo. 17 maja 1943 roku został wcielony do 1 pułku artylerii lekkiej jako zwiadowca. Brał udział we wszystkich operacjach 1 Dywizji Piechoty od Lenino aż do Łaby. W czasie walk awansował na dowódcę plutonu zwiadu. W czasie działań wojennych był dwukrotnie ranny i kontuzjowany.
Okres powojenny.
Od listopada 1945 roku pełnił służbę w Wojsku Polskim jako żołnierz zawodowy. Od czerwca 1945 do 1947 roku walczył z Ukraińską Powstańczą Armią. W okresie służby był m.in. wykładowcą w Oficerskiej Szkole Artylerii w Toruniu. Pracował też w administracji wojskowej. 31 lipca 1975 roku zostały zwolniony do rezerwy ze względu na zły stan zdrowia. Po przejściu do rezerwy podjął pracę na stanowisku inspektora do spraw obronności i obrony cywilnej w Urzędzie Miasta i Gminy Maszewo oraz w Urzędzie Gminy Marianowo.
Ordery i odznaczenia.
"Pierwotny wykaz orderów i odznaczeń":
wojenne:
radzieckie:
pokojowe:

</doc>
<doc id="2788254" url="https://pl.wikipedia.org/wiki?curid=2788254" title="Katar na Letnich Igrzyskach Paraolimpijskich 2012">
Katar na Letnich Igrzyskach Paraolimpijskich 2012

Katar na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji. 
Dla reprezentacji Kataru był to piąty start w igrzyskach paraolimpijskich (poprzednio w 1996, 2000, 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2788256" url="https://pl.wikipedia.org/wiki?curid=2788256" title="Spacemen 3">
Spacemen 3

Spacemen 3 – brytyjski zespół rocka alternatywnego powstały w Rugby, Warwickshire z inicjatywy Petera Kembera i Jasona Pierce'a. Zespół funkcjonował w latach 1982–1991.
Brzmienie Spacemen 3 określane jest mianem "minimalistycznej psychodelii". Po raz pierwszy ich utwory pojawiły się na niezależnych listach przebojów w 1987 roku z czasem zdobywając coraz większe sukcesy aż do końca dekady i zyskując miano kultowego. Jednakże grupa zawiesiła działalność krótko po wydaniu ostatniego albumu w 1991. Narkotyki są mocno kojarzone z muzyką Spacemen 3, głównie za sprawą otwartego przyznawania się członków zespołu do rekreacyjnego zażywania narkotyków. Kember i Pierce byli jedynymi stałymi członkami zespołu, po ich rozpadzie rozpoczęli prace w nowych projektach Sonic Boom/Spectrum i Spiritualized 

</doc>
<doc id="2788257" url="https://pl.wikipedia.org/wiki?curid=2788257" title="El Progreso (departament)">
El Progreso (departament)

El Progreso – jeden z 22 departamentów Gwatemali, położony w południowo - wschodniej części kraju. Jest jednym z mniejszych departamentów i najmniej zamieszkałych w Gwatemali. Stolicą departamentu jest miasto Guastatoya. W skład departamentu wchodzi 8 gmin (municipios). Departament graniczy na północy z departamentami Alta Verapaz i Baja Verapaz na południu Jalapa i Gwatemala na wschodzie z departamentami Zacapa i Jalapa. 
Najważniejszymi miastami w departamencie oprócz stołecznego są Sanarate, San Antonio La Paz i San Agustín Acasaguastlán. Departament ma charakter górzysty o średnim wyniesieniu nad poziom morza wynoszącym 518 m i ciepłym, tropikalnym klimacie. 
Podział departamentu.
W skład departamentu wchodzi 8 gmin (municipios).

</doc>
<doc id="2788259" url="https://pl.wikipedia.org/wiki?curid=2788259" title="Gregorio Torres">
Gregorio Torres

Gregorio Isidro Torres Ramírez (ur. 3 września 1985 w Guadalajarze) – meksykański piłkarz występujący na pozycji lewego pomocnika, obecnie zawodnik Atlasu.
Kariera klubowa.
Torres pochodzi z miasta Guadalajara i jest wychowankiem akademii juniorskiej tamtejszego zespołu Club Atlas. Jeszcze zanim został włączony do pierwszej drużyny, udał się na półroczne wypożyczenie do drugoligowej filii ekipy – Coyotes de Sonora, gdzie pełnił funkcję podstawowego zawodnika. Po powrocie do Atlasu jako dwudziestolatek zadebiutował w meksykańskiej Primera División za kadencji szkoleniowca Daniela Guzmána, 8 kwietnia 2006 w zremisowanym 3:3 spotkaniu z Santos Laguną. Premierowego gola w najwyższej klasie rozgrywkowej strzelił natomiast 4 listopada tego samego roku, w wygranej 2:1 konfrontacji z Necaxą. W lipcu 2007 został wypożyczony na sześć miesięcy do klubu Cruz Azul z siedzibą w stołecznym mieście Meksyk, gdzie jednak nie potrafił sobie wywalczyć miejsca w pierwszym składzie. W styczniu 2008, po powrocie do Atlasu, zajął z nim drugie miejsce w rozgrywkach kwalifikacyjnych do Copa Libertadores – InterLidze.
Latem 2008 Torres, ponownie na zasadzie wypożyczenia, przeniósł się do ekipy Club Santos Laguna z miasta Torreón. W zespole tym, prowadzonym przez Daniela Guzmána, swojego byłego trenera z Atlasu, pełnił jednak wyłącznie rolę rezerwowego, nie odnosząc większych sukcesów, a po upływie roku został wypożyczony po raz kolejny, tym razem do zespołu CF Pachuca. Tam również występował przez dwanaście miesięcy, lecz również nieregularnie pojawiał się na ligowych boiskach, a w 2010 roku triumfował z Pachucą w najbardziej prestiżowych rozgrywkach północnoamerykańskiego kontynentu – Lidze Mistrzów CONCACAF. W styczniu 2011 udał się na wypożyczenie do drugoligowego Club León, którego barwy reprezentował bez poważniejszych osiągnięć do końca roku. Na początku 2012 roku był bliski transferu do południowokoreańskiego Daejeon Citizen, mając szansę zostać pierwszym Meksykaninem w historii K-League, lecz ostatecznie nie przyjął oferty tej ekipy i pozostał w kraju.
W jesiennym sezonie Apertura 2013, już po powrocie do Atlasu, Torres dotarł z nim do finału krajowego pucharu – Copa MX, pozostając jednak przeważnie rezerwowym swojej drużyny.

</doc>
<doc id="2788260" url="https://pl.wikipedia.org/wiki?curid=2788260" title="Gold Dust">
Gold Dust

Gold Dust – trzynasty album studyjny Tori Amos. Składają się na niego utwory z bogatego katalogu artystki, nagrane z holenderską The Metropole Orkest. Płyta upamiętnia dwudziestą rocznicę solowego debiutu Amos - albumu "Little Earthquakes". "Gold Dust" to drugi album Tori Amos wydany w prestiżowej wytwórni Deutsche Grammophon.

</doc>
<doc id="2788261" url="https://pl.wikipedia.org/wiki?curid=2788261" title="Luigi Lovaglio">
Luigi Lovaglio

Luigi Lovaglio (ur. 4 sierpnia 1955 w Potenza, Włochy) – włoski bankier, prezes zarządu Banku Pekao SA od 1 maja 2011 do 14 czerwca 2017, od lutego 2022 prezes zarządu Banca Monte dei Paschi di Siena. 
Życiorys zawodowy.
Ukończył studia w dziedzinie ekonomii i handlu na Uniwersytecie w Bolonii.
Od 1973 zatrudniony w grupie UniCredit. W 1997 został mianowany szefem Departamentu Planowania Strategicznego grupy UniCredit i był zaangażowany w procesach wielu fuzji UniCredito z nowo zakupionymi bankami.
Z Bankiem Pekao S.A. rozpoczął współpracę w 1999, z głównym zadaniem przeprowadzenia integracji banku z grupą UniCredit. Kierował projektem połączenia Banku Pekao S.A. z Bankiem BPH S.A., zakończonego sukcesem w listopadzie 2007. 
Od 2000 do 2003 był zastępcą prezesa zarządu i dyrektorem wykonawczym Bulbank AD, największego banku w Bułgarii. 
Do zarządu Banku Pekao S.A. Luigi Lovaglio dołączył we wrześniu 2003, a 1 maja 2011 objął stanowisko prezesa zarządu. W 2016 , ostatnim pełnym roku pełnienia swojej funkcji, był najlepiej zarabiającym prezesem banku komercyjnego w Polsce, z wynagrodzeniem sięgającym 12 mln zł rocznie. Po przejęciu Banku Pekao SA przez PZU oraz Polski Fundusz Rozwoju został odwołany z funkcji 14 czerwca 2017.
Od lutego 2022 pełni funkcję prezesa najstarszego nieprzerwanie działajacego banku na świecie, włoskiego Banca Monte dei Paschi di Siena.

</doc>
<doc id="2788262" url="https://pl.wikipedia.org/wiki?curid=2788262" title="Prowadnica (żeglarstwo)">
Prowadnica (żeglarstwo)

Prowadnica pot. szyna – podłużny profil wykonany najczęściej z aluminium bądź innego stopu metali lekkich służący do mocowania i regulacji położenia osprzętu pokładowego np. bloków szotowych. Prowadnice wykorzystuje się zarówno na jednostkach śródlądowych, jak i morskich.
Szyna może być mocowana do pokładu, masztu, pokładówki lub innych wytrzymałych elementów. Jej rola polega na umożliwieniu regulacji położenia bloków i elementów przenoszących naprężenia lin, a tym samym zmianę rozkładu sił napinających. W ogólności można rozróżnić: prowadnice żagli przymasztowych, sztaksli, żagli wolno stojących, spinakerbomu, want, baksztagów i inne.
Wyposażenie jachtu w prowadnice i ich liczba zależy od jego przeznaczenia. I tak jachty turystyczne są z reguły wyposażane w mniejszą ich liczbę niż jachty regatowe. Większa liczba prowadnic umożliwia precyzyjniejsze wykorzystanie ożaglowania i tym samym efektywniejsze wytwarzanie siły aerodynamicznej.
W przypadku prowadnic szotowych przesuwanie bloków powoduje zmianę stosunku sił napinających lik wolny oraz lik dolny. W ten sposób możliwa jest kontrola wybrzuszenia żagla oraz jego skrętu, co odgrywa znaczącą rolę w przypadku jednostek regatowych.

</doc>
<doc id="2788263" url="https://pl.wikipedia.org/wiki?curid=2788263" title="Frank Weston Benson">
Frank Weston Benson

Frank Weston Benson (ur. 24 marca 1862 w Salem, Massachusetts, USA, zm. 15 listopada 1951, tamże) – amerykański malarz, przedstawiciel impresjonizmu. Członek założyciel ugrupowania Ten American Painters, członek American Academy of Arts and Letters, American Academy of Arts and Sciences i The Guild of Boston Artists. 
„Najbardziej obsypany medalami malarz Ameryki”, znany z nastrojowych, impresjonistycznych przedstawień postaci kobiecych umieszczanych na szczytach wzgórz.
Życiorys.
Frank Weston Benson urodził się w Salem w stanie Massachusetts jako drugie z sześciorga dzieci zamożnego kupca bawełny z Bostonu, George’a Wiggina Bensona i Elizabeth Frost Poole. 
Z wyjątkiem kilku lat spędzonych na studiach za granicą, całe życie mieszkał w rodzinnym mieście. W 1880 rozpoczął studia artystyczne w School of Drawing and Painting przy Museum of Fine Arts w Bostonie pod kierunkiem niemieckiego profesora Emila Otto Grundmanna. Wśród jego kolegów byli przyszli impresjoniści i członkowie Ten American Painters Robert Reid i Edmund Tarbell. Benson miał się stać jednym z czołowych amerykańskich artystów z drugiej poł. XIX i pierwszej poł. XX w., cenionym za swój indywidualny styl malarski. 
W 1883 Benson wyjechał na trzy lata do Paryża, gdzie studiował na Académie Julian pod kierunkiem Bouguereau i Lefebvre’a. Lato 1884 spędził w kolonii „artystów nadmorskich” w Concarneau, w Bretanii, na zachodnim wybrzeżu Francji, a później odwiedził Niemcy, Włochy i Anglię. 
Wczesne prace Bensona stanowiły sceny marynistyczne i wiejskie. W 1885 wystawił swój duży obraz "Po burzy" After the Storm (1884; kolekcja prywatna). Po powrocie do Ameryki otworzył pracownię w Salem przy Chestnut Street i zaczął malować portrety rodziny i przyjaciół. 
Później przez dwa lata pracował jako portrecista i nauczyciel w Portland i Maine specjalizując się w rysowaniu portretów kobiet z wyższych sfer, umieszczonych w spokojnych, domowych wnętrzach.
W 1888 roku Benson ożenił się z Ellen Perry Benson Peirson, z którą miał czworo dzieci: Eleanor, George, Elizabeth, i Sylvie. Namalowany wówczas przez niego obraz olejny, przedstawiający żonę ubraną w suknię ślubną, jest reprezentatywny dla tamtego okresu jego twórczości. Świadczy on nie tylko o przyswojeniu techniki akademickiej, której tajniki Benson opanował w Académie Julian, ale również o jego własnym, coraz silniejszym akcentowaniu efektu światła na płótnie. Obraz odznacza się maestrią techniczną, a przy tym emanuje z niego ciepła, emocjonalna więź, istniejąca pomiędzy modelką a artystą. W 1889 Benson otrzymał posadę wykładowcy w Boston Museum. W tym samym roku w siedzibie Society of American Artists miała miejsce pierwsza amerykańska wystawa jego prac. W 1889 razem z Tarbellem wziął udział w kolejnej wystawie w J. Eastman Chase Gallery w Bostonie. Benson zyskał wiele dowodów uznania dla swoich prac, w tym liczne nagrody, jak National Academy of Design’s Hallgarten Prize w 1889 za akt zatytułowany "Orpheus" (kolekcja prywatna), Clarke prize w 1891 za "Zmierzch", czy medal za udział w World Columbian Exposition w Chicago (1893).
Szukając własnego stylu Benson spędził w okresie od końca lat 80. do połowy lat. 90. XIX w. kilka letnich wakacji w Dublinie, w stanie New Hampshire. W jego ówczesnych pracach dostrzegane są wpływy Vermeera, Meissoniera i Chase’a.
W 1896 Benson udekorował sufity i ściany w nowej Bibliotece Kongresu Stanów Zjednoczonych malując murale "Trzy Gracje" i "Cztery pory roku". W tym samym roku otrzymał nagrodę Shaw od Stowarzyszenia Amerykańskich Artystów za alegorię "Lato".
W 1898 założył, razem z innymi artystami, ugrupowanie Ten American Painters. Nazwa ugrupowania pochodzi od katalogu pierwszej wystawy trzech artystów z Bostonu i siedmiu z Nowego Jorku: „Ten American Painters”. Członkowie ugrupowania szybko zdobyli rozgłos jako amerykańscy impresjoniści, w nawiązaniu do ich francuskich prekursorów.
Krótko przed 1900 Benson zaczął uprawiać malarstwo plenerowe. Jego pierwsze znaczące prace z tego okresu to "Dzieci w lesie" (1898, kolekcja prywatna) i "Siostry" (1899, kolekcja prywatna). Oba obrazy zostały namalowane w pełnej kolorów technice impresjonistycznej. Obraz "Siostry", do którego artyście pozowały jego dwie najmłodsze córki – Sylvia i Elizabeth – zdobył pierwsze miejsce na wystawie Carnegie Institute w listopadzie 1899 oraz medale w Paryżu w roku 1900, Buffalo w 1901 i St Louis w 1904. Sukces tych prac pomógł mu w rozwoju jego kariery artystycznej i przyczynił się do uzyskania przez niego miana „najbardziej obsypanego medalami malarza Ameryki”. W ciągu następnych dwudziestu lat namalował swoje najbardziej znane obrazy, przedstawiające jego żonę i córki ubrane w białe lub pastelowe sukienki, przedstawiane często na tle błękitnego nieba.
Późniejsze obrazy artysty odzwierciedlają jego zamiłowanie do przyrody, rybołówstwa i polowań. W 1913 zaprzestał nauczania i zaczął tworzyć akwaforty, przedstawiające głównie dzikie ptactwo. Jego pierwsza indywidualna wystawa grafik i suchorytów (1915) cieszyła się dużym zainteresowaniem. Po 1919 artysta poświęcił się malowaniu akwarelowych pejzaży, na które był wtedy duży popyt. 
Około 1919 Benson rozpoczął malowanie martwych natur. Wiele z tych eleganckich kompozycji składało się z przedmiotów zgromadzonych przez przodków artysty podczas ich morskich wypraw do Orientu. Te wyroby z porcelany, świeczniki, orientalne zasłony i haftowane, jedwabne obrusy, starannie wybrane przez artystę jako motyw jego wytwornych obrazów, znalazło potem swe miejsce w największych amerykańskich muzeach w charakterze eksponatów. Do malowania martwych natur artysta stosował nie tylko technikę olejną, ale również akwarelową; tej ostatniej używał do malowania martwych natur z kwiatami, pochodzącymi z ogrodów żony w New Haven
W 1919 Benson zdobył pierwszą nagrodę W.A. Clarke i Corcoran Gold Medal. W roku następnym w Corcoran Gallery of Art w Waszyngtonie zorganizowana została retrospektywna wystawa jego prac, natomiast duża, retrospektywna wystawa jego grafik miała miejsce w 1941 w nowojorskiej Guy Mayer Gallery.
W 1926 Benson został członkiem American Academy of Arts and Sciences.
Benson był aktywny niemal do końca życia; swoje studio w Bostonie utrzymywał do 1944, kiedy to powrócił do Salem, gdzie mieszkał aż do śmierci.
Twórczość.
Dzięki swoim obrazom, działalności pedagogicznej i aktywności w organizacjach zrzeszających profesjonalnych artystów, Benson stał się jednym z liderów rozwoju amerykańskiego impresjonizmu. W 1940 miał na swym koncie pejzaże, martwe natury, tematy sportowe i ornitologiczne, malowane olejem i akwarelą oraz wyryte na płytkach miedzianych. 
Do historii przeszedł jednak dzięki swym obrazom namalowanym przed 1920. Jego obrazy młodych kobiet w białych sukniach, stojących w kontemplacyjnych pozach na zboczach wzgórz, dały niepodważalną definicję jednego z aspektów amerykańskiego impresjonizmu.
Natomiast namalowane przez Bensona portrety, blisko spokrewnione charakterem z dziełami jego przyjaciela, Edmunda Tarbella, przedstawiającymi kobiety czytające lub szyjące w elegancko urządzonych wnętrzach, stały się wyróżnikiem tradycji, określanej jako bostońska.
Do 1898 Benson poruszał się w ramach stylistyki akademizmu, potem zdystansował się od niego i, razem z kolegami z Ten American Painters, poświęcił się promocji impresjonizmu w Ameryce.
Od samego początku amerykańska odmiana impresjonizmu, widoczna w pracach takich artystów jak James McNeill Whistler i Mary Cassatt, zgłębiała różnorodność stylową i tematyczną, oscylując pomiędzy urywanymi pociągnięciami pędzla i zagadnieniami chromatycznej analizy światła – zapoczątkowanymi przez Claude’a Moneta – a brawurową techniką i psychologicznymi penetracjami Johna Singera Sargenta. Styl Bensona, który dojrzał około 1898, był połączeniem techniki Moneta z jego własnymi, amerykańskimi motywami.
Jak większość amerykańskich impresjonistów Benson był konserwatywny w swoim podejściu; malowane przez niego postacie solidnie wypełniają przestrzeń, a powierzchnia płótna, choć mieni się efektami światła odbitego, to nigdy nie rozpływa się w kolorystycznej mgle.
Przykładem tego typu malarstwa jest obraz przedstawiający młodą kobietę w czerwieni i złocie, która została umieszczona na tle czarno-złotej japońskiej zasłony. Uwagę widza przyciąga biała suknia kobiety i jaskrawy, czerwony szal, ale także detale: czarny wachlarz, elegancko trzymany ponad głową, zwisający z niego frędzel, umieszczony na tle kremowego przedramienia i złoty naszyjnik, leżący na obrusie, niedbale trzymany w lewej ręce. Całości kompozycji dopełnia klasyczna i urodziwa twarz kobiety, z czerwonymi ustami, rumianymi policzkami, czarnymi włosami i szczerym, nieco tęsknym wzrokiem skierowanym prosto w oczy widza.
Zbiory.
Prace Bensona znajdują się m.in. w: Addison Gallery of American Art, Art Institute of Chicago, Brooklyn Museum, Butler Institute of American Art, Cleveland Museum of Art, Detroit Institute of Arts, Fine Arts Museums of San Francisco, Harvard Art Museums, Indianapolis Museum of Art, Metropolitan Museum of Art, Museum of Fine Arts w Bostonie, National Gallery of Art, Pennsylvania Academy of the Fine Arts, Smart Museum of Art przy University of Chicago i Smithsonian American Art Museum and the Renwick Gallery.

</doc>
<doc id="2788264" url="https://pl.wikipedia.org/wiki?curid=2788264" title="Medal za Zasługi dla Obronności Kraju">
Medal za Zasługi dla Obronności Kraju



</doc>
<doc id="2788265" url="https://pl.wikipedia.org/wiki?curid=2788265" title="Bryce Harper">
Bryce Harper

Bryce Aron Max Harper (ur. 16 października 1992) – amerykański baseballista występujący na pozycji zapolowego w Philadelphia Phillies.
Przebieg kariery.
Washington Nationals.
Harper został wybrany w drafcie 2010 roku w 1. rundzie z numer pierwszym przez Washington Nationals i podpisał pięcioletni kontrakt z tym klubem wart 9,9 milionów dolarów. Zawodową karierę rozpoczynał w klubach framerskich Nationals, między innymi w Syracuse Chiefs. Po tym jak Ryan Zimmerman został wpisany na listę kontuzjowanych, Harper dostał powołanie do składu Nationals i 28 kwietnia 2012 zadebiutował w Major League Baseball w meczu przeciwko Los Angeles Dodgers.
W lipcu 2012 roku po raz pierwszy wystąpił w Meczu Gwiazd zawodowej ligi MLB w wieku 19 lat i jednocześnie stał się trzecim najmłodszym uczestnikiem All–Star Game w historii. W sezonie 2012 został wybrany najlepszym debiutantem w National League. W sierpniu 2014 został powołany do składu Major League All-Star na tournée do Japonii, które odbyło się w dniach 11–20 listopada 2014.
W 2015 został pierwszym zawodnikiem Washington Nationals, którego wybrano najbardziej wartościowym zawodnikiem w National League. 14 kwietnia 2016 w meczu przeciwko Atlanta Braves zdobył swojego pierwszego grand slama. Był to również jego 100. home run w MLB. 8 maja 2016 w spotkaniu z Chicago Cubs wyrównał rekord ligi, zaliczając sześć baz za darmo.
Philadelphia Phillies.
2 marca 2019 podpisał 13-letni kontrakt wart 330 milionów dolarów.

</doc>
<doc id="2788268" url="https://pl.wikipedia.org/wiki?curid=2788268" title="Lesotho na Letnich Igrzyskach Paraolimpijskich 2012">
Lesotho na Letnich Igrzyskach Paraolimpijskich 2012

Lesotho na Letnich Igrzyskach Paraolimpijskich 2012 w Londynie reprezentowała 1 zawodniczka w 1 konkurencji. 
Dla reprezentacji Lesotho był to czwarty start w igrzyskach paraolimpijskich (poprzednio w 2000, 2004 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2788270" url="https://pl.wikipedia.org/wiki?curid=2788270" title="Burkina Faso na Letnich Igrzyskach Paraolimpijskich 2012">
Burkina Faso na Letnich Igrzyskach Paraolimpijskich 2012

Burkinę Faso na Letnich Igrzyskach Paraolimpijskich 2012 reprezentowało 2 zawodników.
Dla reprezentacji Burkina Faso był to piąty start w igrzyskach paraolimpijskich (poprzednio w 1992, 1996, 2000 oraz 2008 roku). Dotychczas żaden zawodnik nie zdobył paraolimpijskiego medalu.

</doc>
<doc id="2788272" url="https://pl.wikipedia.org/wiki?curid=2788272" title="Caffè macchiato">
Caffè macchiato

Caffè macchiato , espresso macchiato – rodzaj kawy; espresso z dolaną niewielką ilością mleka. "Macchiato" z języka włoskiego oznacza "splamiony", co prowadzi do nazwy "espresso splamione mlekiem".

</doc>
<doc id="2788275" url="https://pl.wikipedia.org/wiki?curid=2788275" title="Jonas Jacobsson">
Jonas Jacobsson

Jonas Jacobsson (ur. 22 czerwca 1965 w Norrköping) – szwedzki sportowiec niepełnosprawny uprawiający strzelectwo sportowe; multimedalista letnich igrzysk paraolimpijskich.
Życiorys.
Jonas Jacobsson urodził się 22 czerwca 1965 w Norrköping. Wkrótce po urodzeniu stwierdzono u niego porażenie, które skazywało go na życie w wózku inwalidzkim. Rodzice Jonasa postanowili traktować go tak samo jak traktowali jego starszych braci. Od początku musiał uczyć się samodzielności, żeby w miarę możliwości umiał sam dawać sobie radę. Chodził do zwykłej szkoły i otrzymywał wszelką potrzebną pomoc, ale nie miał specjalnych przywilejów i nie okazywano mu litości ze względu na inwalidztwo.
Dorastał w miejscowości Krokek na północ od Norrköping, gdzie mieszkał ze swoimi rodzicami i dwoma starszymi braćmi. Początkowo mieszkali w dwupiętrowym domu bez windy. Jonas miał wówczas dwa wózki inwalidzkie – jeden na górze i jeden na dole. Schody pokonywał sam, ześlizgując się lub wspinając na kolejne poziomy. Po szkole często grał z rówieśnikami w hokeja na trawie. Żeby mógł grać, jego ojciec przerobił nieużywany już trójkołowy rowerek starszego brata Jonasa na wózek, w którym Jonas mógł się poruszać w pozycji leżącej.
Kariera sportowa.
Już jako dziecko Jonas okazywał duże zainteresowanie różnymi dyscyplinami sportu. Najbardziej lubił tenis stołowy i koszykówkę, ale również pływał i interesował się strzelectwem. Jako czternastolatek wystartował w swoich pierwszych międzynarodowych zawodach w strzelectwie. W wieku piętnastu lat po raz pierwszy wystąpił na paraolimpiadzie. Było to w Arnhem, gdzie zdobył jeden złoty i jeden brązowy medal.
Wystąpił łącznie na dziewięciu igrzyskach dla niepełnosprawnych zdobywając 30 medali, w tym 17 złotych. W swoim dorobku ma również 15 złotych medali zdobytych w Mistrzostwach Świata dla niepełnosprawnych i 17 złotych medali Mistrzostw Europy dla niepełnoprawnych. 
W Mistrzostwach Szwecji dla niepełnosprawnych zdobył ponad 30 złotych medali, a w 2004 został mistrzem Szwecji w strzelaniu z karabinu pneumatycznego.
Poza strzelectwem uprawia również koszykówkę na wózkach. W tej dyscyplinie reprezentował Szwecję na Paraolimpiadzie w Seulu, gdzie wraz z drużyną zajął 6. miejsce.

</doc>
<doc id="2788279" url="https://pl.wikipedia.org/wiki?curid=2788279" title="Port lotniczy Blönduós">
Port lotniczy Blönduós

Port lotniczy Blönduós (isl. "Blönduósflugvöllur", IATA: BLO, ICAO: BIBL) – islandzki port lotniczy w zlokalizowany w miejscowości Blönduós.

</doc>
<doc id="2788280" url="https://pl.wikipedia.org/wiki?curid=2788280" title="Malta na Letnich Igrzyskach Paraolimpijskich 2012">
Malta na Letnich Igrzyskach Paraolimpijskich 2012

Malta na Letnich Igrzyskach Paraolimpijskich 2012 w Londynie reprezentował 1 zawodnik w 1 konkurencji. 
Dla reprezentacji Malty był to ósmy start w igrzyskach paraolimpijskich (poprzednio w 1960, 1964, 1968, 1972, 1980, 1984 i 2008). Dotychczas żaden zawodnik nie zdobył paraolimpijskiego medalu.

</doc>
<doc id="2788282" url="https://pl.wikipedia.org/wiki?curid=2788282" title="Sabat Czarownic (koncert)">
Sabat Czarownic (koncert)

Sabat Czarownic – widowisko inscenizacyjno-muzyczne organizowane i transmitowane w TVP2 w latach 2010-2016, którego fabuła, klimat oraz scenografia nawiązują do legendarnych sabatów na Łysej Górze w Górach Świętokrzyskich.
Sabat Czarownic odbywał się co roku w czerwcu w okolicy Nocy Świętojańskiej (w 2010 roku 4 września) w Amfiteatrze Kadzielnia w Kielcach i był transmitowany na żywo przez TVP2 S.A. Reżyserem, scenarzystą i pomysłodawcą koncertu jest Leszek Kumański. Organizatorem była Regionalna Organizacja Turystyczna Województwa Świętokrzyskiego. Od 2016 roku koncert nie odbywa się.
I edycja (2010).
Podczas pierwszej edycji Sabatu Czarownic organizowanej 4 września 2010 roku wystąpili m.in.: Edyta Górniak, Marina Łuczenko, Ewa Farna, Justyna Steczkowska, Patrycja Markowska, Feel, Janusz Radek, Maciej Maleńczuk, Blue Café, Ambulans, Anna Dereszowska, Joanna Liszowska, Krzysztof Piasecki, Ewa Farna, Katarzyna Piasecka, Kabaret Weźrzesz, Art Color Ballet oraz chór Fermata.
II edycja (2011).
Podczas drugiej edycji Sabatu Czarownic organizowanego 25 czerwca 2011 roku wystąpili m.in. Dorota „Doda” Rabczewska, Bajm, Halina Mlynkova, Natalia Kukulska, Tatiana Okupnik, Justyna Steczkowska, Manchester i Mrozu. Koncert poprowadzili Anna Popek i Andrzej Grabowski.
III edycja (2012).
Podczas trzeciej edycji Sabatu Czarownic organizowanego 30 czerwca 2012 roku wystąpili m.in.: Lady Pank, Ira, Urszula, Edyta Górniak, Maryla Rodowicz, Andrzej Piaseczny, Anna Dereszowska, Janusz Radek, Kabaret Paranienormalni, Mariusz Ostrowski, Damian Ukeje, Kielecki Teatr Tańca, Art Color Ballet oraz Teatr Ruchu Ocelot.
IV edycja (2013).
Podczas czwartej edycji Sabatu Czarownic organizowanego 22 czerwca 2013 roku wystąpili m.in.: Budka Suflera, Perfect, Dżem, Lombard, Róże Europy, Rafał Brzozowski, Enej, Liber i Natalia Szroeder, Sylwia Grzeszczak, kielecki Kabaret Skeczów Męczących. Koncert poprowadzili Katarzyna Pakosińska i Katarzyna Zielińska.
V edycja (2014).
Piąta edycja Sabatu Czarownic odbyła się 27 czerwca 2014 r. Wystąpili m.in. Hey, Justyna Steczkowska, Włodzimierz Pawlik, Piersi, Juan Carlos Cano, Wilki, Maryla Rodowicz, Art Collor Balet, iluzjonista Marcin Muszyński oraz Kabaret pod Wyrwigroszem. Koncert poprowadziły Barbara Kurdej-Szatan i Anna Mucha.
VI edycja (2015).
Szósta edycja Sabatu Czarownic odbyła się 27 czerwca 2015 roku. Podczas koncertu wystąpili m.in. Conchita Wurst, Ewelina Lisowska, Afromental, Justyna Steczkowska, Mafia, Kombii, Bajm oraz Kielecki Teatr Tańca i Kabaret pod Wyrwigroszem. Koncert poprowadzili Justyna Steczkowska i Tomasz Kammel.

</doc>
<doc id="2788284" url="https://pl.wikipedia.org/wiki?curid=2788284" title="Dominikana na Letnich Igrzyskach Paraolimpijskich 2012">
Dominikana na Letnich Igrzyskach Paraolimpijskich 2012

Dominikanę na Letnich Igrzyskach Paraolimpijskich 2012 reprezentowało 2 zawodników.
Dla reprezentacji Dominikany był to piąty start w igrzyskach paraolimpijskich (poprzednio w 1992, 1996, 2004 oraz 2008 roku).

</doc>
<doc id="2788285" url="https://pl.wikipedia.org/wiki?curid=2788285" title="Mauretania na Letnich Igrzyskach Paraolimpijskich 2012">
Mauretania na Letnich Igrzyskach Paraolimpijskich 2012

Mauretania na Letnich Igrzyskach Paraolimpijskich 2012 w Londynie reprezentowało 2 zawodników w 1 konkurencji. 
Dla reprezentacji Mauretanii był to trzeci start w igrzyskach paraolimpijskich (poprzednio w 2000 i 2004). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Mężczyźni
Kobiety

</doc>
<doc id="2788286" url="https://pl.wikipedia.org/wiki?curid=2788286" title="Information Technology">
Information Technology



</doc>
<doc id="2788290" url="https://pl.wikipedia.org/wiki?curid=2788290" title="Indonezja na Letnich Igrzyskach Paraolimpijskich 2012">
Indonezja na Letnich Igrzyskach Paraolimpijskich 2012

Indonezję na Letnich Igrzyskach Paraolimpijskich 2012 w Londynie reprezentowało 4 zawodników. 
Był to dziewiąty start reprezentacji Indonezji na Letnich igrzyskach paraolimpijskich.
Kadra.
Lekkoatletyka.
Mężczyźni
Pływanie.
Mężczyźni
Podnoszenie ciężarów.
Kobiety

</doc>
<doc id="2788294" url="https://pl.wikipedia.org/wiki?curid=2788294" title="Port lotniczy Norðfjörður">
Port lotniczy Norðfjörður

Port lotniczy Norðfjörður (isl. "Blönduósflugvöllur", IATA: NOR, ICAO: BINF) – islandzki port lotniczy w zlokalizowany w miejscowości Neskaupstaður nad fiordem Norðfjörður.

</doc>
<doc id="2788295" url="https://pl.wikipedia.org/wiki?curid=2788295" title="Perfectae caritatis">
Perfectae caritatis

Perfectae Caritatis (z łac. "doskonała miłość") – dekret o przystosowanej odnowie życia zakonnego soboru watykańskiego II, podpisany przez papieża Pawła VI 28 października 1965 roku. Jego treść odnosi się do życia konsekrowanego. Jeden z krótszych dokumentów soboru (25 punktów), oznaczany siglem DZ, został zatwierdzony przy aprobacie biskupów 2321 głosami przy 4 przeciwnych.
Treść.
Sobór watykański II o zakonach i innych formach życia konsekrowanego mówił już w rozdziale 6 konstytucji "Lumen gentium", który opisywał istotę życia zakonnego jako życie „konsekrowane przez profesję rad ewangelicznych”. "Perfectae Caritatis" rozszerza treść konstytucji, zajmując się „życiem i karnością instytutów, których członkowie zobowiązują się do zachowania czystości, ubóstwa i posłuszeństwa, chce również zatroszczyć się o ich potrzeby, zgodnie z wymaganiami obecnych czasów.”. Dokument formułuje pięć zasad odnowy życia zakonnego:
Z uwagi na różnorodność form życia konsekrowanego nie podaje szczegółowych zasad, pozostawiając każdej wspólnocie autonomię w reformach tak, aby – pozostając wiernym duchowi założyciela instytutu – stał się on zdolny do działania w obecnych czasach.
Dekret mówi o zasadniczych zrębach teologicznych życia konsekrowanego, jakimi są: zakorzenienie profesji rad ewangelicznych w sakramencie chrztu, oddanie na służbę Kościołowi, łączenie kontemplacji z działalnością apostolską (z zachowaniem własnego charyzmatu), umiłowanie liturgii. Dokument porusza również kwestię instytutów świeckich, wyjaśniając, że „choć nie są instytutami zakonnymi podejmują jednak prawdziwą i pełną profesję rad ewangelicznych w świecie, uznaną przez Kościół”.
Szczególne miejsce w soborowym dekrecie zajmują rady ewangeliczne czystości, ubóstwa i posłuszeństwa. Dokument wskazuje na wartość ślubowanej czystości, nazywając ją „niezwykłym darem łaski”, dającym wolność ludzkiemu sercu, będącym znakiem dóbr niebieskich. W odniesieniu do ubóstwa sobór, akcentując znaczenie ubóstwa duchowego, mówi o potrzebie szukania nowych form jego wyrażania, zarówno indywidualnie, jak i wspólnotowo. Sobór definiuje również nowy ideał posłuszeństwa: „aktywnego i z poczuciem odpowiedzialności”, zachęcając, by przełożeni, nie tracąc nic ze swych prerogatyw, starali się słuchać zdania podwładnych. Szczególny akcent dokument kładzie na kwestii życia wspólnotowego, wzywając do równości wszystkich członków instytutu w prawach i obowiązkach, z wyjątkiem tych, które wynikają z przyjętych święceń.
Ostatnie punkty dekretu poświęcone są: sprawom formacji nowych zakonników, prowadzeniu dzieł zewnętrznych przez członków instytutu, likwidacji i akreacji instytutów oraz tworzeniu federacji, konferencji i rad wyższych przełożonych.
Recepcja.
Dekret soborowy zapoczątkował weryfikację konstytucji zakonnych, regulujących podstawy życia poszczególnych instytutów. Postulowana przez sobór odnowa życia zakonnego zbiegła się z wielkimi przemianami obyczajowymi w zachodnim świecie. Stąd po początkowej euforii, nastąpiło gorzkie rozczarowanie, spowodowane głównie faktem opuszczenia życia zakonnego przez sporą liczbę zakonników i zakonnic; wyraźnie spadła także liczba nowych powołań. Nie jest do końca pewne, czy i w jakim stopniu dekret soborowy przyczynił się do zaistniałej sytuacji, czy też miała ona inne przyczyny.
Dekret "Perfectae Caritatis" po raz pierwszy użył terminu „życie konsekrowane”. Wydany 18 lat później Kodeks prawa kanonicznego używa już tylko tego terminu, o szerszym znaczeniu, niż używane wcześniej określenie "życie zakonne".

</doc>
<doc id="2788296" url="https://pl.wikipedia.org/wiki?curid=2788296" title="Mauritius na Letnich Igrzyskach Paraolimpijskich 2012">
Mauritius na Letnich Igrzyskach Paraolimpijskich 2012

Mauritius na Letnich Igrzyskach Paraolimpijskich 2012 w Londynie reprezentowało 2 zawodników w 2 konkurencjach.
Dla reprezentacji Mauritiusa był to czwarty start w igrzyskach paraolimpijskich (poprzednio w 1996, 2004 i 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Kobiety
Pływanie.
Mężczyźni

</doc>
<doc id="2788300" url="https://pl.wikipedia.org/wiki?curid=2788300" title="Nowoaleksandrowsk (Rosja)">
Nowoaleksandrowsk (Rosja)



</doc>
<doc id="2788306" url="https://pl.wikipedia.org/wiki?curid=2788306" title="Don Masson">
Don Masson

Donald "Don" Sandison Masson (ur. 26 sierpnia 1946 w Banchory) – szkocki piłkarz występujący podczas kariery na pozycji pomocnika.
Kariera klubowa.
Don Masson zawodową karierę rozpoczynał w 1963 roku w drugoligowym angielskim klubie Middlesborough. W 1968 przeszedł do czwartoligowego Notts County, z którym w kolejnych latach awansował o dwie kolejnr klasy. Trakcie sezonu 1974/75 przeszedł do pierwszoligowego Queens Park Rangers. Z QPR zdobył wicemistrzostwo Anglii w 1977. W trakcie sezonu 1977/78 przeszedł do Derby County, by po sezonie powrócić do Notts County. Z klubem z Nottingham awansował do pierwszej ligi w 1981. Niedługo po tym awansie przeszedł do występującego w North America Soccer League Minnesota Kicks. Sezon 1982/83 spędził w Hongkongu w zespole tamtejszej ligi - Bulova SA. Karierę zakończył w szóstoligowym Kettering Town w 1984.
Kariera reprezentacyjna.
W reprezentacji Szkocji Masson zadebiutował 6 maja 1976 w wygranym 3-1 meczu British Home Championship z Walią. W 1978 został powołany do kadry na Mistrzostwa Świata. Na Mundialu w Argentynie wystąpił w mecze z Peru, który był jego ostatnim meczem w reprezentacji. Ogółem w reprezentacji rozegrał 17 meczów, w których zdobył 5 bramek.

</doc>
<doc id="2788309" url="https://pl.wikipedia.org/wiki?curid=2788309" title="Blagodarny">
Blagodarny



</doc>
<doc id="2788310" url="https://pl.wikipedia.org/wiki?curid=2788310" title="Teleotrema">
Teleotrema



</doc>
<doc id="2788311" url="https://pl.wikipedia.org/wiki?curid=2788311" title="Laevoceratias">
Laevoceratias



</doc>
<doc id="2788313" url="https://pl.wikipedia.org/wiki?curid=2788313" title="No’am Gerszoni">
No’am Gerszoni

No’am Gerszoni, hebr. נועם גרשוני (ur. 30 stycznia 1983) – izraelski niepełnosprawny tenisista na quadzie, medalista igrzysk paraolimpijskich z Londynu (2012).
Życiorys.
Gershony brał udział w II wojnie libańskiej jako pilot AH-64 Apache. W wyniku kolizji helikoptera z inną maszyną zginął pierwszy pilot śmigłowca; Gershony doznał uszkodzenia rdzenia kręgowego. Grę w tenisa na wózkach i surfing rozpoczął w 2007 roku w ramach rehabilitacji, przeprowadzanej w ośrodku dla weteranów w Tel Awiwie.
W 2012 roku uczestniczył w turniejach gry pojedynczej i podwójnej na quadach w zawodach paraolimpijskich. W singlu został rozstawiony z numerem drugim. W pierwszej rundzie pokonał reprezentanta Wielkiej Brytanii w trzech setach. W kolejnym spotkaniu pokonał Amerykanina po dwusetowym pojedynku. W półfinale pokonał rodaka, wygrywając do zera. W finale spotkał się z numerem pierwszym list, Davidem Wagnerem. W pojedynku o złoty medal pokonał Amerykanina wynikiem 6:3, 6:1. W związku z wygraną awansował na pierwsze miejsce w rankingu ITF. Był to pierwszy złoty medal dla Izraela na igrzyskach paraolimpijskich od 2004 roku. W deblu występował razem ze Szeraggą Weinbergiem. W pierwszym, ćwierćfinałowym pojedynku pokonali oni parę ze Szwecji w dwóch setach. W półfinale zmierzyli się z numerem drugim zawodów, Nicholasem Taylorem i Wagnerem ze Stanów Zjednoczonych. Izraelczycy przegrali 3:6, 6:7(6). W spotkaniu o brązowy medal rywalizowali z reprezentantami Japonii, których pokonali 6:3, 6:1.
Jego najlepszym wynikiem w kończących sezon mistrzostwach w tenisie na wózkach w singlu jest faza grupowa z roku 2011. W deblu natomiast zwyciężył w tym samym roku. W swojej karierze dwukrotnie osiągał finał turniejów wielkoszlemowych – w Nowym Jorku w 2011 roku oraz w Melbourne w 2012.
No’am Gerszoni awansował na pierwszą pozycję w rankingu gry pojedynczej w 2012 roku. W tym samym roku osiągnął także najwyższe w karierze – 5. miejsce w rankingu gry podwójnej.

</doc>
<doc id="2788317" url="https://pl.wikipedia.org/wiki?curid=2788317" title="Georgijewsk">
Georgijewsk



</doc>
<doc id="2788321" url="https://pl.wikipedia.org/wiki?curid=2788321" title="Równina Szatmarsko-Berehowska">
Równina Szatmarsko-Berehowska



</doc>
<doc id="2788343" url="https://pl.wikipedia.org/wiki?curid=2788343" title="Edward Potok">
Edward Potok

Edward Potok (ur. 20 lutego 1955) – działacz sportowy, w latach 2004-2016 prezes Łódzkiego Związku Piłki Nożnej. W 2004 roku zastąpił Mirosława Wróblewskiego. W czerwcu 2012 rozpoczął trzecią kadencję. Od 2004 roku był również członkiem zarządu PZPN.
Życiorys.
Absolwent Akademii Wychowania Fizycznego w Warszawie oraz Wyższej Szkoły Oficerskiej Wojsk Zmechanizowanych we Wrocławiu. Od 1973 do 2006 roku był zawodowym żołnierzem, (od 1992 w stopniu pułkownika). Większość służby spędził angażując się w czynności sportowe w WKS Zawisza.
Pracował również jako trener i dyrektor klubów Orzeł Łódź (wtedy III liga), Zawisza Bydgoszcz (II liga) i Legii Warszawa.
Kandydat na stanowisko Prezesa Polskiego Związku Piłki Nożnej w wyborach w październiku 2012 roku.

</doc>
<doc id="2788347" url="https://pl.wikipedia.org/wiki?curid=2788347" title="Zooropa (singel U2)">
Zooropa (singel U2)



</doc>
<doc id="2788349" url="https://pl.wikipedia.org/wiki?curid=2788349" title="Bochenek (jezioro)">
Bochenek (jezioro)

 
Bochenek – jezioro zlokalizowane w całości w Stęszewie, na północny wschód od centrum miasta, przy drodze krajowej nr 5 (ul. Dąbrowskiego). Powierzchnia jeziora wynosi 4,5 ha, a powierzchnia zlewni - 28,5 ha. Długość linii brzegowej to 806 m.
Jezioro ma owalny kształt, zbliżony do bochenka chleba, co dało asumpt nazwie. Jest bardzo silnie narażone na degradację antropogeniczną, nie tylko z uwagi na przebiegającą brzegiem szosę, ale także z powodu bliskiego sąsiedztwa miasta i dwóch wsi - Dębna i Dębienka. Obok Kociołka i Skrzynki należy do najmniejszych jezior Wielkopolskiego Parku Narodowego i jego otuliny. Akwen posiada jeden bezimienny, uregulowany odpływ (okresowy), łączący go z rzeką Trzebawką na terenie rezerwatu Bagno Dębienko. Otoczenie stanowią podmokłe zarośla i użytki rolne. Sąsiaduje z jeziorami Lipno i Dębno. W pobliżu stoi Motel AB (przy szosie).

</doc>
<doc id="2788352" url="https://pl.wikipedia.org/wiki?curid=2788352" title="Edmund James de Rothschild">
Edmund James de Rothschild



</doc>
<doc id="2788356" url="https://pl.wikipedia.org/wiki?curid=2788356" title="Abramów (Beskid Żywiecki)">
Abramów (Beskid Żywiecki)



</doc>
<doc id="2788365" url="https://pl.wikipedia.org/wiki?curid=2788365" title="Bisz">
Bisz

Bisz, właściwie Jarosław Jaruszewski (ur. 9 maja 1984 w Bydgoszczy) – polski raper, poeta i producent muzyczny. Jarosław Jaruszewski znany jest przede wszystkim z występów w zespole hip-hopowym B.O.K. Współtworzył także duety wraz z producentami muzycznymi Kosą i Pekro. Prowadzi ponadto solową działalność artystyczną.
Bisz współpracował ponadto m.in. z takimi wykonawcami jak: Miuosh, Vixen, Tau (Medium), Cira, Buka oraz Vienio, Sarius, czy VNM.
Działalność artystyczna.
Jarosław Jaruszewski działalność artystyczną rozpoczął w 1999 roku. Początkowo współpracował z lokalnymi raperami. Występował m.in. w składzie Piąta Siła. W międzyczasie w Bydgoszczy powstało niewielkie studio nagraniowe pod nazwą uu-studio, w którym Jaruszewski tworzył swoje utwory. Część piosenek rapera ukazała się na kompilacji ":uu-2004 epilog" wydanej w formie nielegalu. W 2007 roku Bisz podjął współpracę z producentem muzycznym Kosą, z którym w marcu wydał minialbum pt. "Zimy". Płyta zyskała pewną popularność w podziemiu artystycznym. Rok później wspólnie z grupą muzyczną B.O.K wydał nielegal "Ballady, hymny, hity". Album znalazł się na 5. miejscu w rankingu serwisu internetowego Spinner – „Nielegal Roku 2008". Rok później duet Bisz-Kosa wydał minialbum pt. "Idąc na żywioł".
W 2010 roku Jaruszewski we współpracy z producentem Pekro zrealizował nielegal "Burza i napór". Materiał był promowany teledyskiem do utworu „Lot ku światłu". Natomiast w ramach B.O.K nagrał nielegal "Raport z walki o wartość". Następnie formacja podpisała kontrakt wydawniczy z firmą My Music. Efektem współpracy był wydany w 2011 roku album "W stronę zmiany", który dotarł do 44. miejsca listy OLiS. W 2012 roku raper wziął udział w nagraniach piosenki „Dług” u boku Miuosha i W.E.N.Y., która ukazała się na kompilacji "Prosto Mixtape Kebs" (2012). 20 września, także 2012 roku został wydany debiutancki album Bisza pt. "Wilk chodnikowy". Nagrania ukazały się nakładem wytwórni płytowej Fandango Records. Na płycie znalazło się 14 premierowych w pełni autorskich utworów, które wyprodukowali m.in. Oer i Bob Air. Do albumu został dołączony tomik poezji autorstwa rapera. Ponadto w ramach promocji do utworów „Jestem bestią”, „Banicja”, „Pollock” i „Indygo” zostały zrealizowane teledyski. Tytuł zadebiutował na 4. miejscu zestawienia OLiS.
Również w październiku 2012 roku do sprzedaży trafił album Miuosha – "Prosto przed siebie" z gościnnym udziałem Bisza. Zwrotka rapera znalazła się w utworze „Szczury”, do którego powstał również teledysk w reżyserii Piotra Smoleńskiego. Rok później muzyk gościł na albumach Ciry – "Plastikowy kosmos" i Buki – "Wspaniały widok na nic interesującego". W lutym, także 2013 roku raper został wyróżniony tytułem "Bydgoszczanina Roku 2012". W międzyczasie produkcja "Wilk chodnikowy" uzyskała status złotej płyty sprzedając się w nakładzie 15 tys. egzemplarzy. W 2014 roku Bisz gościł na albumie Vienia – "Etos 2". Raper wystąpił w utworze „Prawo do kultury” wraz Miuoshem i Cheebą, znanym z występów w zespole EastWest Rockers. Do piosenki powstał również teledysk, który wyreżyserował Dariusz Szermanowicz. Obraz powstał we współpracy z Narodowym Centrum Kultury oraz instytucją Europejska Stolica Kultury Wrocław 2016. W październiku ukazał się kolejny album B.O.K z udziałem Bisza – "Labirynt Babel". Cieszący się popularnością materiał uplasował na 1. miejscu zestawienia OLiS.
Życie prywatne.
Jest wegetarianinem i aktywistą wegetariańskim, czego przykłady daje w swoich tekstach.

</doc>
<doc id="2788372" url="https://pl.wikipedia.org/wiki?curid=2788372" title="Niebo (album Palucha)">
Niebo (album Palucha)

Niebo – piąty studyjny album polskiego rapera Palucha. Wydawnictwo ukazało się 6 października 2012 roku nakładem wytwórni muzycznej B.O.R. Records w dystrybucji Fonografiki. Produkcji nagrań podjęli się m.in. Matheo, Donatan, Mikser oraz O.S.T.R. Natomiast wśród gości na płycie znaleźli się m.in. Ero, Bas Tajpan, Onar, Kali, O.S.T.R. oraz Hudy HZD. Scratche w utworze „Za wszystko” wykonał DJ Story. W ramach promocji płyty zrealizowano teledyski do utworów „Niebo”, „Za wszystko” i „Ponaddźwiękowy rap”.
Nagrania dotarły do 8. miejsca zestawienia OLiS i uzyskały status złotej płyty.
Lista utworów.
Źródło.

</doc>
<doc id="2788373" url="https://pl.wikipedia.org/wiki?curid=2788373" title="Stadion Lori w Wanadzorze">
Stadion Lori w Wanadzorze

Stadion Lori w Wanadzorze – wielofunkcyjny stadion w Wanadzorze, w Armenii. Jest jednym z największych stadionów w Armenii, najczęściej jest używany do meczów piłkarskich. Stadion jest domową areną klubów piłkarskich: Lori Wanadzor i FC Wanadzor. Obiekt może pomieścić 5000 widzów, wszystkie miejsca są siedzące. W lutym 2011 roku rozpoczął się remont stadionu, który będzie kosztował około 3 miliony dolarów.

</doc>
<doc id="2788375" url="https://pl.wikipedia.org/wiki?curid=2788375" title="Joaquín Pérez de las Heras">
Joaquín Pérez de las Heras

Joaquín Pérez de las Heras (ur. 25 października 1936 w Ameca, zm. 20 maja 2011 w El Paso) – meksykański jeździec sportowy. Dwukrotny medalista olimpijski z Moskwy.
Specjalizował się w konkurencji skoków przez przeszkody. Trzykrotnie startował na letnich igrzyskach olimpijskich:

</doc>
<doc id="2788376" url="https://pl.wikipedia.org/wiki?curid=2788376" title="The Floating Admiral">
The Floating Admiral

The Floating Admiral – powieść kryminalna napisana przez czternastu członków "Detection Club", wydana w 1931 roku w Wielkiej Brytanii.
Konwencja utworu.
Każda z 13 części utworu napisana została przez innego członka klubu (wyjątek stanowi jeden rozdział napisany przez małżeństwo). Po napisaniu swojego fragmentu, który był kontynuacją poprzedniego, autor musiał także podać racjonalne rozwiązanie zagadki lub wyjaśnić pozornie nielogiczne zwroty akcji, nieznane jednak kolejnym piszącym.
Autorzy.
W grze (bo tak pisanie książki nazwali sami autorzy) wzięło udział wszystkich 14 członków klubu:
Kolejni autorzy:
Dodatkowo w książce przedstawione są rozwiązania każdego z uczestników zabawy oraz inne drobne wyjaśnienia.
Opis fabuły.
Pewnego ranka łowiący ryby stary marynarz Neddy Ware dostrzega na wodzie dryfującą łódkę. Przyciągnąwszy ją do brzegu, odkrywa w niej ciało emerytowanego admirała Penistone’a. Okazuje się, że łódka należy do miejscowego wikariusza, podobnie jak kapelusz znaleziony przy zakrwawionych zwłokach.
Wydanie polskie.
Książka nie została do tej pory wydana w języku polskim.

</doc>
<doc id="2788377" url="https://pl.wikipedia.org/wiki?curid=2788377" title="Parafia Ikony Bogurodzicy „Wszystkich Strapionych Radości” w Kędzierzynie-Koźlu">
Parafia Ikony Bogurodzicy „Wszystkich Strapionych Radości” w Kędzierzynie-Koźlu

Parafia Ikony Bogurodzicy „Wszystkich Strapionych Radości” – parafia prawosławna w Kędzierzynie-Koźlu, w dekanacie Wrocław diecezji wrocławsko-szczecińskiej. Jedyna parafia prawosławna w województwie opolskim.
Na terenie parafii funkcjonuje 1 cerkiew:
Historia.
Pierwsi wyznawcy prawosławia osiedlili się na terenie dzisiejszego Kędzierzyna-Koźla w drugiej połowie lat 40. XX w.
Do kwietnia 2012 społeczność prawosławna w Kędzierzynie-Koźlu pozostawała pod opieką parafii w Sosnowcu. 26 kwietnia 2012 po raz pierwszy celebrowano w mieście nabożeństwo prawosławne – panichidę na Cmentarzu wojennym Armii Radzieckiej, przy ulicy Jana Pawła II. Od 13 maja tegoż roku nabożeństwa odprawiane były regularnie (co 2 tygodnie) w kościele ewangelicko-augsburskim (przy ulicy Aleksandra Głowackiego 17) przez duchowieństwo z Wrocławia. Parafię erygowano 16 września 2012 dekretem arcybiskupa wrocławskiego i szczecińskiego Jeremiasza. 9 maja 2013 parafia nabyła wolnostojący murowany budynek (przy ulicy Kościelnej 11, w dzielnicy Kędzierzyn). 15 października tegoż roku rozpoczęto przebudowę obiektu w celu urządzenia w nim cerkwi parafialnej. Konsekracja gotowej świątyni odbyła się 10 maja 2014.
Parafię tworzą Polacy, Łemkowie, Ukraińcy, Białorusini, Rosjanie i Mołdawianie. W 2013 r. wspólnota liczyła niespełna 30 wiernych.
Od sierpnia 2018 r. parafia prowadzi punkt duszpasterski Poczajowskiej Ikony Bogurodzicy w Opolu; nabożeństwa są odprawiane w rzymskokatolickim kościele Świętych Apostołów Piotra i Pawła przy Placu Adama Mickiewicza 1. 7 sierpnia 2021 r. arcybiskup wrocławski i szczeciński Jerzy poświęcił plac pod budowę opolskiej cerkwi (przy ulicy Dworskiej).

</doc>
<doc id="2788378" url="https://pl.wikipedia.org/wiki?curid=2788378" title="Królewskie Australijskie Siły Powietrzne">
Królewskie Australijskie Siły Powietrzne



</doc>
<doc id="2788380" url="https://pl.wikipedia.org/wiki?curid=2788380" title="Heptakozan">
Heptakozan



</doc>
<doc id="2788381" url="https://pl.wikipedia.org/wiki?curid=2788381" title="Limnurgus">
Limnurgus



</doc>
<doc id="2788382" url="https://pl.wikipedia.org/wiki?curid=2788382" title="Lermichthys">
Lermichthys



</doc>
<doc id="2788383" url="https://pl.wikipedia.org/wiki?curid=2788383" title="Jan Siwula">
Jan Siwula

Jan Siwula (ur. 25 stycznia 1862 w Paszczynie, zm. 2 kwietnia 1931 w Lubzinie) – działacz ludowy, polityk.
Życiorys.
Pochodził z rodziny chłopskiej, jego rodzicami byli Marcin Siwula i Marianna Popiel. Pracował we własnym gospodarstwie rolnym. Ukończył szkołę powszechną w rodzinnej Paszczynie. Był wójtem gminy Paszczyna, działaczem ruchu ludowego na Ziemi Ropczyckiej.
W latach 1913–1914 poseł do Sejmu Krajowego we Lwowie. Poseł do austriackiej Rady Państwa w Wiedniu w Wiedniu XI kadencji (1907–1911), XII kadencji (1911–1918). W latach 1922–1927 senator RP.
W czasie I wojny światowej walczył w Legionach Polskich, brał udział w wojnie polsko-bolszewickiej.
Jego grób znajduje się na cmentarzu parafialnym w Lubzinie.

</doc>
<doc id="2788384" url="https://pl.wikipedia.org/wiki?curid=2788384" title="Mochnaczka (potok)">
Mochnaczka (potok)

Mochnaczka – potok, prawobrzeżny dopływ Muszynki o długości 12,24 km i powierzchni zlewni 36,15 km².
Potok płynie na pograniczu Beskidu Sądeckiego i Beskidu Niskiego. Jego źródła znajdują się na wysokości 740-760 m n.p.m., pod szeroką przełęczą Krzyżówka (też: Huta, 745 m n.p.m.) w dziale wodnym Dunajca i Popradu i schodzącymi ku niej grzbietami. Spływa początkowo w kierunku południowo-wschodnim szeroką doliną przez Mochnaczkę Wyżnią i Mochnaczkę Niżną. Poniżej tej ostatniej wsi skręca ku południowi, wąskim przesmykiem przeciska się między masywami Dzielca na wschodzie i Huzarów na zachodzie, po czym w Tyliczu, na wysokości 570 m n.p.m. uchodzi do Muszynki.
Mochnaczka jest potokiem zasobnym w wodę, ma gęstą sieć niewielkich dopływów, m.in. dwa lewobrzeżne: wpadająca w Mochnaczce Niżnej Fataloszka (zwana też Fatułówką) spod szczytów Rozdziele (789 m n.p.m.) i Harniaków Wierch (768 m n.p.m.) oraz uchodzący poniżej tej wsi Mrokowski Potok spod granicznego Dzielca (792 m n.p.m.).

</doc>
<doc id="2788392" url="https://pl.wikipedia.org/wiki?curid=2788392" title="Arie van Houwelingen">
Arie van Houwelingen

Arie van Houwelingen (ur. 28 listopada 1931 w Boskoop) – holenderski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Arie van Houwelingen osiągnął w 1958 roku, kiedy zdobył brązowy medal w wyścigu ze startu zatrzymanego amatorów podczas torowych mistrzostw świata w Paryżu. W zawodach tych wyprzedzili go jedynie dwaj reprezentanci NRD: Lothar Meister i Heinz Wahl. Na rozgrywanych rok później mistrzostwach świata w Amsterdamie van Houwelingen był już najlepszy, bezpośrednio wyprzedzając Francuza Bernarda Deconincka i Lothara Meistera. Trzykrotnie zdobywał medale torowych mistrzostw kraju, ale nigdy nie zwyciężył. Nigdy też nie wystąpił na igrzyskach olimpijskich. Startował również w wyścigach szosowych, ale bez większych sukcesów.

</doc>
<doc id="2788401" url="https://pl.wikipedia.org/wiki?curid=2788401" title="Blood Money (album Toma Waitsa)">
Blood Money (album Toma Waitsa)

Blood Money – trzynasty album amerykańskiego muzyka Toma Waitsa, wydany 4 maja 2002 roku przez wytwórnię ANTI-. Na albumie znalazły się piosenki, które miały być elementem inscenizacji Woyzecka Georga Büchnera w reżyserii Roberta Wilsona. Równocześnie z "Blood Money " wydano płytę "Alice".
Utwór "God's Away on Business" wykorzystano w filmie (2005).

</doc>
<doc id="2788406" url="https://pl.wikipedia.org/wiki?curid=2788406" title="Lothar Meister">
Lothar Meister

Lothar Meister (ur. 26 stycznia 1931 w Wittenberdze, zm. 31 stycznia 2021) – niemiecki kolarz torowy i szosowy reprezentujący NRD, dwukrotny medalista torowych mistrzostw świata.
Kariera.
Pierwszy sukces w karierze Lothar Meister osiągnął w 1958 roku, kiedy zdobył złoty medal w wyścigu ze startu zatrzymanego amatorów podczas torowych mistrzostw świata w Paryżu. Na rozgrywanych rok później mistrzostwach świata w Amsterdamie Meister wywalczył brązowy medal, wyprzedzili go jedynie Holender Arie van Houwelingen i Francuz Bernard Deconinck. Rok później, podczas mistrzostw świata w Lipsku w tej samej konkurencji rywalizację zakończył na szóstej pozycji. Wielokrotnie zdobywał medale mistrzostw kraju, zarówno w kolarstwie torowym jak i szosowym. W wyścigach szosowych wygrał między innymi Rund um Leipzig w 1949 roku, a 1951 roku był drugi w klasyfikacji generalnej Wyścigu Pokoju. Nigdy nie wystąpił na igrzyskach olimpijskich.

</doc>
<doc id="2788410" url="https://pl.wikipedia.org/wiki?curid=2788410" title="Bernard Deconinck">
Bernard Deconinck

Bernard Deconinck (ur. 26 kwietnia 1936 w Lille, zm. 15 kwietnia 2020 w Cavaillon) – francuski kolarz torowy i szosowy, srebrny medalista torowych mistrzostw świata.
Kariera.
Największy sukces w karierze Bernard Deconinck osiągnął w 1959 roku, kiedy zdobył srebrny medal w wyścigu ze startu zatrzymanego amatorów podczas torowych mistrzostw świata w Amsterdamie. W zawodach tych wyprzedził go jedynie Holender Arie van Houwelingen, a trzecie miejsce zajął broniący tytułu Lothar Meister z NRD. Był to jedyny medal wywalczony przez Deconincka na międzynarodowej imprezie tej rangi. W tym samym roku został również mistrzem Francji w swej koronnej konkurencji. Startował także w wyścigach szosowych, jego największym sukcesem było zwycięstwo w wyścigu Paryż - Ezy w 1955 roku. Nigdy nie wystąpił na igrzyskach olimpijskich.

</doc>
<doc id="2788412" url="https://pl.wikipedia.org/wiki?curid=2788412" title="Rick Scott">
Rick Scott

Rick Scott, właśc. Richard Lynn Scott (ur. 1 grudnia 1952 w Bloomington) – amerykański przedsiębiorca i polityk, członek Partii Republikańskiej. Od 4 stycznia 2011 do 7 stycznia 2019 roku był gubernatorem stanu Floryda. Od 8 stycznia 2019 roku jest senatorem Stanów Zjednoczonych. 
Życiorys.
Młodość.
Urodził się w Illinois, jednak wychowywał się w Missouri. Pochodzi z niezamożnej rodziny, ojciec był kierowcą ciężarówki, a matka pracowała m.in. jako sprzedawczyni w sklepie. Po szkole średniej przez dwa i pół roku służył w United States Navy, większość tego czasu spędził obsługując radar na pokładzie fregaty "USS Glover". Następnie – korzystając z przywilejów dla byłych żołnierzy – z pomocą finansową wojska podjął studia. Najpierw uzyskał licencjat z zarządzania na University of Missouri–Kansas City, a później magisterium z prawa na Southern Methodist University.
Kariera biznesowa.
W czasie studiów Scott dorabiał sobie jako właściciel dwóch sklepów z pączkami w Kansas City. Po uzyskaniu dyplomu prawniczego podjął praktykę w kancelarii Johnson &amp; Swanson w Dallas. W latach 1988–1997, korzystając ze wsparcia kapitałowego innych przedsiębiorców, skupywał i restrukturyzował szpitale. Udało mu się m.in. przejąć sieć placówek medycznych Hospital Corporation of America, największego prywatnego operatora szpitali na świecie. W 1997 został zmuszony do odejścia z branży medycznej po tym, jak wobec jego firmy wysunięto zarzuty o wyłudzanie nienależnych państwowych dotacji oraz świadome wprowadzanie w błąd państwowego ubezpieczyciela MediCare. Sprawa ostatecznie zakończyła się w 2002 roku. Łączna suma zapłaconych przez firmę kar i odszkodowań przekroczyła 2 miliardy dolarów.
W późniejszym okresie Scott poświęcił się branży venture capital. Nadal inwestował również w sektorze medycznym, będąc ważnym udziałowcem sieci szpitali i przychodni Solantic oraz aptek Pharmaca. Przez pewien czas był także współwłaścicielem drużyny baseballowej Texas Rangers, w której jego partnerem biznesowym był późniejszy prezydent George W. Bush.
Kariera polityczna.
Pierwszym dużym przedsięwzięciem politycznym Scotta była organizacja Conservatives for Patients' Rights (Konserwatyści na rzecz Praw Pacjentów), m.in. sprzeciwiająca się planom reformy zdrowotnej wysuwanym przez administrację prezydenta Baracka Obamy. Scott podarował 5 milionów dolarów ze swojego prywatnego majątku na współfinansowanie kampanii medialnej prowadzonej przez organizację.
W 2010 kandydował z powodzeniem na gubernatora Florydy w barwach Partii Republikańskiej. Na etapie prawyborów jego głównym rywalem był stanowy prokurator generalny Bill McCollum. Z kolei we właściwych wyborach zmierzył się z Demokratką Alex Sink, pełniącą w ówczesnym rządzie stanowym funkcję "Chief Financial Officer", zbliżoną do ministra finansów. Scott uzyskał w przeprowadzonym 2 listopada 2010 głosowaniu 48,87% głosów, a Sink zebrała 47,72% głosów. 4 stycznia 2011 został zaprzysiężony jako 45. gubernator Florydy.
Według danych ukazującego się na Florydzie dziennika "Tampa Bay Times", Scott wydał na swoją kampanię wyborczą 75 milionów dolarów z majątku własnego i swojej żony, co w połączeniu ze spadkiem wartości należących do niego akcji i innych aktywów, spowodowało zmniejszenie się wartości jego majątku o połowę w ciągu 2010 roku, nadal wynosiła ona jednak ponad 100 milionów dolarów.
Jest zagorzałym zwolennikiem kary śmierci. Pełniąc urząd gubernatora Florydy przez dwie kadencje zezwolił na wykonanie 28 egzekucji.
4 listopada 2014 roku uzyskał reelekcję w wyborach na gubernatora Florydy pokonując poprzednio piastującego ten urząd kandydata Demokratów Charliego Crista stosunkiem głosów 48,2% do 47%.
6 listopada 2018 w wyborach do Senatu USA Scott pokonał kandydata Demokratów Billa Nelsona, który sprawował urząd senatora przez trzy wcześniejsze kadencje. Scott zdobył 50,05% głosów, a jego rywal 49,93%. Różnica między kandydatami wyniosła 10 tysięcy głosów.
Scott objął urząd senatora 8 stycznia 2019 roku, tuż po zakończeniu kadencji na stanowisku gubernatora.
Życie prywatne.
Jest żonaty z Ann Holland, z którą ma dwie córki.

</doc>
<doc id="2788415" url="https://pl.wikipedia.org/wiki?curid=2788415" title="Matteo dell'Olmo">
Matteo dell'Olmo

Matteo dell'Olmo (zm. 1512 w Mediolanie) – włoski dominikanin, inkwizytor i biskup.
Pochodził w Morbegno w diecezji Como. Przed rokiem 1470 wstąpił do zakonu dominikanów. Studiował w Bolonii, uzyskując tytuł magistra teologii. W latach 1481-1483 sprawował funkcję regenta studium generalnego klasztoru S. Maria Novella we Florencji. W 1487 został mianowany przez władze zakonne papieskim inkwizytorem Mediolanu. Nominację tę zatwierdził papież Aleksander VI w 1493. W latach 1496-1497 Matteo pełnił dodatkowo funkcję dominikańskiego prowincjała Lombardii Górnej, zwanej oficjalnie "Prowincją Świętego Piotra Męczennika".
16 października 1497 Aleksander VI mianował Matteo tytularnym biskupem Laodycei. Od tej pory działał on jako biskup pomocniczy w archidiecezji mediolańskiej oraz w diecezji Como. W 1511/12 odmówił udziału w zorganizowanym pod patronatem króla Francji Ludwika XII schizmatyckim "soborze" w Pizie, wymierzonym w papieża Juliusza II.
Bibliografia.
Michael Tavuzzi, "Renaissance Inquisitors. Dominican Inquisitors and Inquisitorial Districts in Northern Italy, 1474-1527", Brill: Leiden - Boston 2007, s. 239-240

</doc>
<doc id="2788417" url="https://pl.wikipedia.org/wiki?curid=2788417" title="Senowo">
Senowo

Senowo (bułg. "Сеново") – miasto w północnej Bułgarii, w obwodzie Ruse, w gminie Wetowo.
Przez miasto przepływa Biały Łom.

</doc>
<doc id="2788419" url="https://pl.wikipedia.org/wiki?curid=2788419" title="Glaridodon">
Glaridodon



</doc>
<doc id="2788420" url="https://pl.wikipedia.org/wiki?curid=2788420" title="Glaridichthys">
Glaridichthys



</doc>
<doc id="2788421" url="https://pl.wikipedia.org/wiki?curid=2788421" title="Dactylophallus">
Dactylophallus



</doc>
<doc id="2788422" url="https://pl.wikipedia.org/wiki?curid=2788422" title="Allodontium">
Allodontium



</doc>
<doc id="2788430" url="https://pl.wikipedia.org/wiki?curid=2788430" title="Kipa (żeglarstwo)">
Kipa (żeglarstwo)

Kipa, kip, przelotka – element osprzętu pokładu na jednostce pływającej wyposażony w otwór, przez który przeprowadza się linę miękką. Jego zadaniem jest zmniejszenie naprężenia wolnego końca poprzez wprowadzenie tarcia oraz zmianę kierunku działającej na linę siły. Rozwiązanie stosowane na małych jednostkach śródlądowych np. do przeprowadzania szotów foka. Współcześnie kipy często zastępowane są przez wózki szotowe montowane na prowadnicach. 

</doc>
<doc id="2788432" url="https://pl.wikipedia.org/wiki?curid=2788432" title="Zwiadowca">
Zwiadowca

Zwiadowca – żołnierz wchodzący w skład etatowego pododdziału rozpoznawczego lub wykonujący czynności bezpośrednio związane z rozpoznaniem. Stanowisko to wymaga specyficznego szkolenia i odpowiednich warunków psychofizycznych.

</doc>
<doc id="2788437" url="https://pl.wikipedia.org/wiki?curid=2788437" title="Pogrom w Adenie (1947)">
Pogrom w Adenie (1947)

Pogrom w Adenie (1947) – pogrom ludności żydowskiej w Adenie (Jemen), dokonany przez arabskich napastników, 2–4 grudnia 1947 roku. Następstwem pogromu było przynajmniej 82 ofiar śmiertelnych, 76 rannych oraz znaczna dewastacja mienia należącego do społeczności.
Tło.
W 1. połowie XX wieku społeczność żydowska w Adenie liczyła kilka tysięcy mieszkańców (4500 w 1945 r.). W latach 30. dochodziło do sporadycznych, motywowanych religijnie aktów antyżydowskich. W 1932 r. miały miejsce niewielkie zamieszki, zaś w 1933 w trakcie zamieszek w Adenie doszło do przypadków kamienowania i sztyletowania Żydów. Akty te miały jednak relatywnie niewielki zasięg w porównaniu do rozmiaru pogromu w 1947 roku.
Pogrom.
29 listopada 1947 Zgromadzenie Ogólne ONZ przegłosowało rezolucję nr 181 na rzecz podziału Brytyjskiego Mandatu Palestyny na państwo żydowskie i arabskie. W świecie arabskim wybuchła natychmiast fala protestów i pogromów skierowanych przeciwko lokalnym społecznościom żydowskim. Wkrótce po rozpoczęciu protestów 2 grudnia, nieprawdziwa pogłoska zabiciu dwóch miejscowych dziewczyn z rąk Żyda sprawiła, że demonstracje przerodziły się w masakrę miejscowych Żydów, która trwała 3 dni. 
W trakcie pogromu zamordowano 82 osoby, a 76 zostało rannych. Według raportu przywódcy społeczności żydowskiej S.M. Banina, w dzielnicy "Krater" zniszczono całkowicie 106 (a częściowo 8) sklepów żydowskich na 170 wszystkich, spalono 30 domów i dwie synagogi. W dystrykcie "Szejk Usman" splądrowano lub spalono 139 domów i chat oraz 15 sklepów, zaś w dzielnicy "Tawahi" dodatkowo 8 domów. Jak się okazało, większość napastników była spoza miasta. Wojska brytyjskie nie interweniowały.
Następstwa.
Na skutek pogromu społeczność żydowską w Adenie dotknął kryzys ekonomiczny. Utworzony przez Brytyjczyków komitet śledczy jedynie częściowo zaradził tym problemom. Na początku 1948 roku wspólnota została oskarżona o zamordowanie arabskiej dziewczyny. Kolejne oskarżenia i prześladowania pogłębiały kryzys ekonomiczny i pogarszały atmosferę jemeńskich Żydów. W wyniku tego znaczna część wspólnoty zdecydowała się na emigrację. Pomiędzy czerwcem 1949 a wrześniem 1950 izraelskie siły zbrojne przeprowadziły operację przewozu większości jemeńskich Żydów do Izraela.

</doc>
<doc id="2788438" url="https://pl.wikipedia.org/wiki?curid=2788438" title="Kozulka sosnówka">
Kozulka sosnówka

Kozulka sosnówka ("Pogonocherus fasciculatus") – gatunek chrząszcza z rodziny kózkowatych. 

</doc>
<doc id="2788439" url="https://pl.wikipedia.org/wiki?curid=2788439" title="Mionorus">
Mionorus



</doc>
<doc id="2788440" url="https://pl.wikipedia.org/wiki?curid=2788440" title="Kurandapogon">
Kurandapogon



</doc>
<doc id="2788441" url="https://pl.wikipedia.org/wiki?curid=2788441" title="Gulliveria">
Gulliveria



</doc>
<doc id="2788443" url="https://pl.wikipedia.org/wiki?curid=2788443" title="Cioch wzorzysty">
Cioch wzorzysty

Cioch wzorzysty, cioch barwny ("Anaglyptus mysticus") – gatunek chrząszcza z rodziny kózkowatych i podrodziny kózkowych.
Chrząszcz o ciele długości od 6 do 13 mm. Ubarwiony czarno, zwykle z rdzawobrązową przednią częścią pokryw. Ponadto na pokrywach występują przepaski z szarobiałych włosków. Przedplecze ma wyraźnie węższe niż pokrywy. Pierwszy człon stóp jest tylko nieco dłuższy niż drugi i trzeci razem wzięte.
Zamieszkuje lasy liściaste i mieszane, zagajniki, parki i sady. W górach sięga do 2000 m n.p.m. Larwy rozwijają się w suchym drewnie buków, dębów, grabów, klonów, lip, olch, grusz, leszczyny pospolitej, robinii akacjowej, bzu koralowego, trzmieliny pospolitej i orzecha włoskiego. Ich cykl rozwojowy trwa od dwóch lat wzwyż. Owady dorosłe spotyka się od maja do sierpnia na drewnie roślin żywicielskich oraz kwiatach bzów, dereni, głogów, tawuł i śliwy tarniny. Samice składają jaja w miejscach pozbawionych kory, w tym w otworach wylotowych innych ksylofagów.
Owad ten występuje w prawie całej Europy, sięgając na północ południowej Norwegii i środkowej Szwecji, a na wschód przez południową Rosję na Zakaukazie.

</doc>
<doc id="2788444" url="https://pl.wikipedia.org/wiki?curid=2788444" title="Bisz Oer Kay">
Bisz Oer Kay



</doc>
<doc id="2788446" url="https://pl.wikipedia.org/wiki?curid=2788446" title="Flex (przedsiębiorstwo)">
Flex (przedsiębiorstwo)

Flex (do 2015 Flextronics International Ltd.) – spółka z siedzibą w Singapurze oferująca projektowanie i produkcję urządzeń dla klientów (OEM) z wielu sektorów. Oferuje również usługi w łańcuchu dostaw (m.in. pakowanie, transport i obsługę posprzedażową).
Opis.
Przedsiębiorstwo posiada klientów z wielu sektorów m.in. elektronicznego, telekomunikacyjnego, metalowego, AGD, motoryzacyjnego, lotniczego i medycznego. Posiada ponad 100 zakładów produkcyjnych w 30 krajach, w których zatrudnia ok. 200 tys. pracowników.
W lipcu 2015 spółka zmieniła nazwę na Flex. Powodem była zmiana profilu działalności firmy z kontraktowej produkcji elektroniki na rzecz coraz bardziej kompleksowych usług i rozwiązań.
Działalność w Polsce.
Spółka posiada dwa oddziały w Polsce: w Tczewie oraz w Łodzi. 
Flex w Tczewie powstał w 2000. Pod koniec 2017 roku zatrudnia ok. 3,5 tys. pracowników. Kompleks produkcyjny zlokalizowany na terenie Pomorskiej Specjalnej Strefy Ekonomicznej składa się z czterech budynków o łącznej powierzchni ok. 70 tys. m². W pierwszej hali wytwarzane są obudowy i części metalowe, w drugiej odbywa się montaż płytek elektronicznych, modułów oraz urządzeń elektronicznych, natomiast funkcja trzeciego budynku to końcowe etapy produkcji, wysokie składowanie produktów, zarządzania nimi oraz dystrybucja produktów wytworzonych w dwóch sąsiednich halach. Firma oferuje w Tczewie szeroki zakres usług od zaprojektowania produktu, produkcję, aż po kompleksowe usługi dystrybucyjne i logistyczne. W 2016 spółka została laureatem XXII edycji konkursu Polska Nagroda Jakości w kategorii „Wielka organizacja produkcyjno-usługowa”.
Flex w Łodzi świadczy usługi logistyczne.

</doc>
<doc id="2788448" url="https://pl.wikipedia.org/wiki?curid=2788448" title="Mistrzostwa panamerykańskie juniorów w lekkoatletyce">
Mistrzostwa panamerykańskie juniorów w lekkoatletyce

Mistrzostwa panamerykańskie juniorów w lekkoatletyce – międzynarodowe zawody lekkoatletyczne dla sportowców do lat 19 organizowane w interwale dwuletnim począwszy od roku 1980.

</doc>
<doc id="2788451" url="https://pl.wikipedia.org/wiki?curid=2788451" title="Eliyahu Rips">
Eliyahu Rips

Eliyahu Rips, ros. Илья Аронович Рипс ("Ilja Aronowicz Rips"), hebr. אליהו ריפס, łot. "Iļja Ripss" (ur. 12 grudnia 1948 w Rydze) – łotewsko-izraelski matematyk zajmujący się geometryczną teorią grup, wykładowca akademicki, profesor Uniwersytetu Hebrajskiego w Jerozolimie.
Życiorys.
Urodził się 12 grudnia 1948 roku w Rydze. Studiował na Wydziale Matematyczno-Fizycznym Uniwersytetu Łotewskiego w Rydze. Był pierwszym łotewskim studentem, który uczestniczył w międzynarodowej olimpiadzie matematycznej. Studia rozpoczął w wieku 15 lat, był zwolniony z egzaminów wstępnych.
W nocy 9 kwietnia 1969 roku oblał się naftą i usiłował dokonać samospalenia przed Pomnikiem Wolności w proteście przeciwko interwencji wojsk Układu Warszawskiego w Czechosłowacji. Został aresztowany i poddany badaniom psychiatrycznym. Rozpoznano u niego schizofrenię i poddano przymusowemu leczeniu w Ryskim Szpitalu Psychoneurologicznym. Po dwóch latach uznano go za wyleczonego i zwolniono.
W 1972 roku emigrował do Izraela. Na Uniwersytecie Hebrajskim w Jerozolimie obronił pracę doktorską i w 1975 roku otrzymał tytuł doktora. Za dysertację został wyróżniony Nagrodą Aharona Katzira. W 1979 roku otrzymał Nagrodę Erdősa od Izraelskiego Towarzystwa Matematycznego. W 1994 roku uczestniczył w Międzynarodowym Kongresie Matematyków.
Prace Ripsa nad działaniami grupy na formula_1-drzewie spotkały się z uznaniem środowiska matematycznego.
Rips zajmował się również analizą matematyczną tekstów biblijnych – w 1994 roku opublikował wspólnie z Witztumem i Rosenbergiem pracę, w której donosił o statystycznie częstszym występowaniu ciągów równoodległych liter (ang. equidistant letter sequences, ELS) w Księdze Wyjścia. Na prace Ripsa i wsp. powoływał się później Drosnin, piszący o „kodzie Biblii”.

</doc>
<doc id="2788454" url="https://pl.wikipedia.org/wiki?curid=2788454" title="Prosoarchus">
Prosoarchus



</doc>
<doc id="2788456" url="https://pl.wikipedia.org/wiki?curid=2788456" title="Sam Crouser">
Sam Crouser

Sam Crouser (ur. 31 grudnia 1991) – amerykański lekkoatleta specjalizujący się w rzucie oszczepem.
W 2009 zdobył srebrny medal mistrzostw panamerykańskich w gronie juniorów.
Wielokrotny medalista mistrzostw Stanów Zjednoczonych. Stawał na najwyższym stopniu podium mistrzostw NCAA.
Jego ojciec Dean także był lekkoatletą (pchnięcie kulą oraz rzut dyskiem).
Wuj Sama Crousera – Brian Crouser dwukrotnie reprezentował USA w rzucie oszczepem na igrzyskach olimpijskich.
Rekord życiowy: 83,33 (1 sierpnia 2015, Portland).

</doc>
<doc id="2788461" url="https://pl.wikipedia.org/wiki?curid=2788461" title="Matthew Byers">
Matthew Byers

Matthew Byers (ur. 12 listopada 1990) – amerykański lekkoatleta specjalizujący się w rzucie oszczepem.
W 2009 zdobył brązowy medal mistrzostw panamerykańskich juniorów.
Rekord życiowy: 74,89 (2 kwietnia 2011, Baton Rouge).

</doc>
<doc id="2788463" url="https://pl.wikipedia.org/wiki?curid=2788463" title="Stupidogobius">
Stupidogobius



</doc>
<doc id="2788465" url="https://pl.wikipedia.org/wiki?curid=2788465" title="Illana">
Illana



</doc>
<doc id="2788466" url="https://pl.wikipedia.org/wiki?curid=2788466" title="Cephalogobius">
Cephalogobius



</doc>
<doc id="2788467" url="https://pl.wikipedia.org/wiki?curid=2788467" title="Aloricatogobius">
Aloricatogobius



</doc>
<doc id="2788469" url="https://pl.wikipedia.org/wiki?curid=2788469" title="Lomanetia">
Lomanetia



</doc>
<doc id="2788470" url="https://pl.wikipedia.org/wiki?curid=2788470" title="Jerzy Wojciech Szulczewski">
Jerzy Wojciech Szulczewski

Jerzy Wojciech Szulczewski (ur. 22 kwietnia 1879 w Ciencisku, zm. 13 marca 1969 w Kościanie) – polski nauczyciel, fizjograf, przyrodnik i etnograf, powstaniec wielkopolski, pracownik naukowy Muzeum Wielkopolskiego oraz Ogrodu Botanicznego w Poznaniu.
Życiorys.
Jerzy Wojciech Szulczewski pochodził z rodziny rolniczej z Cienciska na Kujawach. Po ukończeniu szkoły elementarnej w rodzinnej wsi oraz szkoły przygotowawczej w Rogoźnie, rozpoczął w 1896 roku naukę w seminarium nauczycielskim w Kcyni. Po uzyskaniu w 1899 roku dyplomu nauczyciela, podjął pracę w szkole elementarnej w Brudzyniu. Tam rozwijał swoje zainteresowania przyrodnicze i etnograficzne. W lokalnym czasopiśmie „Rogasener Familienblatt” publikował (w języku niemieckim) artykuły dotyczące baśni, legend i obyczajów ludu Kujaw w końcu XIX wieku. Jednocześnie nawiązał kontakty z Poznańskim Towarzystwem Przyjaciół Nauk i osobiście z Franciszkiem Chłapowskim. Działał społecznie, jako radca ubogich obwodu janowieckiego (od 1915 roku), przewodniczący Rady Chłopskiej gminy Brudzyń i delegat do Powiatowej Rady Chłopskiej w Żninie w 1918 roku.
Po wybuchu powstania wielkopolskiego wziął udział w walkach, był również komisarzem komitetu do spraw spolszczenia szkół w obwodzie janowieckim z ramienia Powiatowej Rady Ludowej w Żninie. W 1919 roku, z polecenia Franciszka Chłapowskiego, został mianowany nauczycielem biologii w żeńskim Seminarium Nauczycielskim im. Marii Konopnickiej w Poznaniu. W latach 1920–1924 był również kierownikiem działu przyrodniczego i prehistorycznego Muzeum Wielkopolskiego. W 1928 roku został wykładowcą botaniki zawodowej i pszczelarstwa w Wyższej Szkole Ogrodniczej. Był także kierownikiem pedagogicznym i członkiem zarządu poznańskiego Ogrodu Botanicznego. Od 1919 roku był członkiem Poznańskiego Towarzystwa Przyjaciół Nauk, od 1924 Komisji Fizjograficznej, a od 1927 roku także Komisji Geograficznej Polskiej Akademii Umiejętności.
W 1931 roku przeszedł na emeryturę, po czym zamieszkał w Puszczykowie i zaangażował się w działalność na rzecz ochrony przyrody w rejonie, współpracując przy tym ściśle z profesorem Adamem Wodziczką. W 1939 przyjaciel Szulczewskiego Valentin Torka nazwał na jego cześć gatunek gąsienicznika "Cryptus szulczewskii". W okresie okupacji hitlerowskiej, usunięty z własnego mieszkania, pracował jako pomocnik woźnego i ogrodnik w poznańskich szkołach. Po zakończeniu wojny powrócił do Puszczykowa, gdzie brał udział w odtwarzaniu administracji samorządowej. Od 1946 roku pracował jako nauczyciel w Miejskim Liceum Handlowym w Poznaniu, w latach 1947–1958 jako pracownik naukowy w Ogrodzie Botanicznym Uniwersytetu Poznańskiego. Powtórnie na emeryturę przeszedł w 1958 roku.
W jego dorobku znajduje się ponad 150 pozycji publikowanych z zakresu etnografii, botaniki i zoologii. Opisał około 60 nowych odmian i gatunków roślin zielnych, grzybów i owadów. Prowadził badania naukowe, które stanowiły podbudowę dla utworzenia Wielkopolskiego Parku Narodowego, a w 1948 wyznakował pierwsze szlaki turystyczne na jego terenie. Nazwisko Szulczewskiego zostało upamiętnione przez biologów w nazwie pleśniaka "Penicilium szulczewskii" oraz gąsienicznika "Cryptus szulczewskii". Został odznaczony między innymi Krzyżem Oficerskim Orderu Odrodzenia Polski (1957), Wielkopolskim Krzyżem Powstańczym (1957), Złotą Odznaką Honorową Ligi Ochrony Przyrody oraz odznaką honorową „Za Zasługi w Rozwoju Województwa Poznańskiego”.
Zmarł 13 marca 1969 roku w Kościanie i pochowany został na cmentarzu rzymskokatolickim w Puszczykowie.

</doc>
<doc id="2788471" url="https://pl.wikipedia.org/wiki?curid=2788471" title="Brittany Borman">
Brittany Borman

Brittany Borman (ur. 1 lipca 1989) – amerykańska lekkoatletka specjalizująca się w rzucie oszczepem.
W 2010 zajęła czwarte miejsce na młodzieżowych mistrzostwach strefy NACAC. Nie udało jej się awansować do finału igrzysk olimpijskich w Londynie (2012).
Dwukrotna mistrzyni Stanów Zjednoczonych (2012 i 2013). W 2011 i 2012 zdobywała złote medale mistrzostw NCAA.
Zawodniczka okazjonalnie startuje także w rzucie dyskiem.
Rekord życiowy: 64,75 (10 maja 2015, Kawasaki).

</doc>
<doc id="2788474" url="https://pl.wikipedia.org/wiki?curid=2788474" title="Cmentarz wojenny nr 284 – Zakrzów">
Cmentarz wojenny nr 284 – Zakrzów

Cmentarz wojenny nr 284 – Zakrzów – austriacki cmentarz wojenny z I wojny światowej.
Zaprojektowany przez Roberta Motkę. Spoczywa na nim 42 żołnierzy austro-węgierskich oraz 2 niemieckich. 
Cmentarz ten znajduje się w Zakrzowie koło Wojnicza, tuż przy drodze Tarnów – Kraków po prawej stronie. Jest to jedyny cmentarz w VIII Okręgu Cmentarnego Brzesko wpisany w plan koła. Otoczony jest betonowym murem, w którym znajduje się 7 nagrobnych pomników z tablicami imiennymi i ażurowymi krzyżami z betonu.
W wewnętrznej części muru znajdują się pozostałe imienne tabliczki oraz żeliwne krzyże. Wewnątrz, na środku, znajduje się krzyż z napisem: "IM TOD IST FRIEDE" (W śmierci jest pokój).

</doc>
<doc id="2788476" url="https://pl.wikipedia.org/wiki?curid=2788476" title="Ahmed Hafiane">
Ahmed Hafiane

Ahmed Hafiane (ur. w październiku 1966 w Ksour Essef) – tunezyjski aktor filmowy i teatralny, znany w Polsce z roli "Idrysa" w filmie "W pustyni i w puszczy" z 2001 roku.
Życiorys.
W szkole średniej Ahmed Hafiane zaczął występować w teatrze amatorskim. Potem ukończył szkołę aktorską.

</doc>
<doc id="2788477" url="https://pl.wikipedia.org/wiki?curid=2788477" title="Liban na Letnich Igrzyskach Paraolimpijskich 2012">
Liban na Letnich Igrzyskach Paraolimpijskich 2012

Liban na Letnich Igrzyskach Paraolimpijskich 2012 w Londynie reprezentowany był przez jednego kolarza. Był to trzeci występ Libanu na igrzyskach paraolimpijskich (poprzednie miały miejsce w 2000 i 2008 roku). 

</doc>
<doc id="2788479" url="https://pl.wikipedia.org/wiki?curid=2788479" title="Cooper Thompson">
Cooper Thompson

Cooper Thompson (ur. 20 lutego 1990) – amerykański lekkoatleta specjalizujący się w rzucie oszczepem.
W 2009 zdobył srebrny medal mistrzostw strefy NACAC dla zawodników do lat 23. 
Rekord życiowy: 77,19 (15 maja 2010, Berkeley). 

</doc>
<doc id="2788481" url="https://pl.wikipedia.org/wiki?curid=2788481" title="Clément Villecourt">
Clément Villecourt

Clément Villecourt (ur. 9 października 1787 w Lyonie, zm. 17 stycznia 1867 w Rzymie) – francuski duchowny katolicki, kardynał, biskup La Rochelle.
Życiorys.
Święcenia kapłańskie przyjął 21 grudnia 1811. 1 lutego 1836 został wybrany biskupem La Rochelle. Sakrę biskupią otrzymał 13 marca 1836 z rąk arcybiskupa Jean-Joseph-Marie-Victoire de Cosnaca (współkonsekratorami byli biskupi Jacques Seguin des Hons i Roman Gallard). 17 grudnia 1855 Pius IX wyniósł go do godności kardynalskiej z tytułem prezbitera San Pancrazio. W 1856 zrezygnował z kierowania diecezją.

</doc>
<doc id="2788482" url="https://pl.wikipedia.org/wiki?curid=2788482" title="Jan Filip Prostani">
Jan Filip Prostani



</doc>
<doc id="2788488" url="https://pl.wikipedia.org/wiki?curid=2788488" title="Ponticello">
Ponticello



</doc>
<doc id="2788492" url="https://pl.wikipedia.org/wiki?curid=2788492" title="Zeke Bratkowski">
Zeke Bratkowski

Zeke Bratkowski, właśc. Edmund Raymond Bratkowski (ur. 20 października 1931 w Westville, zm. 11 listopada 2019 w Santa Rosa Beach) – amerykański futbolista polskiego pochodzenia grający na pozycji quarterback.
Absolwent University of Georgia, spędził 14 lat zawodowej kariery w NFL jako gracz: Chicago Bears, Los Angeles Rams i Green Bay Packers, oraz 26 lat jako trener. Ojciec koordynatora ofensywy Jacksonville Jaguars: Boba Bratkowskiego.
Bratkowski rozpoczął karierę w Schlarman High School. Następnie kontynuował karierę w Uniwersytecie Georgii (1952–1953), gdzie był trenowany przez Wally’ego Butts’a. Był dwukrotnie liderem SEC (Southeastern Conference, Konferencji Południowo-Wschodniej) w ilości podań. Podczas swojej kariery uniwersyteckiej z Georgia Bulldogs wykonał 360 skutecznych podań na 4863 jardów, zajmując 6 miejsce w historii Uniwersytetu Georgii. Został wybrany do „University of Georgia Circle of Honor” oraz „Florida–Georgia Hall of Fame”.
Wybrany w drafcie 1953 w drugiej rundzie z 17 numerem przez Chicago Bears, gdzie rozegrał 5 sezonów, kolejne 3 lata spędził w Rams. Następnie w 1963 trafił do ekipy Vince’a Lombardiego – Green Bay Packers, gdzie pełnił funkcję drugiego rozgrywającego za Bartem Starrem. W Green Bay był nazywany „Wujkiem Zekiem” („Uncle Zekie”), przyczyniając się do zdobycia m.in. mistrzostwa NFL w 1965, Super Bowl I (1967) oraz Super Bowl II (1968). Podczas kariery w NFL podał na 10345 jardów oraz 65 przyłożeń.
Jeszcze w trakcie kariery był asystentem trenera w Packers w latach 1969–1970 oraz 1975–1981. Trenował także Cleveland Browns, Rams, New York Jets i Philadelphia Eagles, na emeryturę odszedł w 1996. Grał z numerem 12, w trakcie sportowej kariery mierzył 188 cm wzrostu i ważył 95 kg. Członek Galerii Sław Green Bay Packers oraz Polsko-Amerykańskiej Narodowej Galerii Sław Sportu od 1995.

</doc>
<doc id="2788494" url="https://pl.wikipedia.org/wiki?curid=2788494" title="Bieda (demon)">
Bieda (demon)

Bieda – w mitologii słowiańskiej nieśmiertelny demon, sprowadzający na ludzi niedostatek, zgryzoty i troski. Przedstawiano ją w postaci wychudłej kobiety, wysysającej z ludzi siły witalne. Potrafiła wcielić się w jakąś rzecz, np. polano. Najlepszą metodą pozbycia się biedy było podrzucenie tej rzeczy swojemu wrogowi.

</doc>
<doc id="2788495" url="https://pl.wikipedia.org/wiki?curid=2788495" title="Edmund Bratkowski">
Edmund Bratkowski



</doc>
<doc id="2788497" url="https://pl.wikipedia.org/wiki?curid=2788497" title="Willie Johnston">
Willie Johnston

William McClure „Willie” Johnston (ur. 19 grudnia 1946 w Glasgow) – szkocki piłkarz występujący podczas kariery na pozycji pomocnika.
Kariera klubowa.
Willie Johnston zawodową karierę rozpoczynał w 1963 roku w szkockim klubie Rangers. Z Rangersami zdobył Pucharu Szkocji w 1966 oraz dwukrotnie Pucharu Ligi Szkockiej w 1965 i 1975. W trakcie sezonu 1972/73 przeszedł do angielskiego West Bromwich Albion, z którym kilka miesięcy później spadł do drugiej ligi. W 1976 powrócił z WBA do Divsion One.
W 1979 został zawodnikiem występującego w North American Soccer League kanadyjskiego klubu Vancouver Whitecaps. Z Whitecaps zdobył jedyne w jego historii mistrzostwo NASL w 1979. W Whitecaps z przerwami na grę w Birmingham City i Rangers do 1982. Z Rangers zdobył Puchar Szkocji w 1981. W 1982 powrócił do Szkocji i został zawodnikiem Heart of Midlothian. Karierę zakończył w czwartoligowym East Fife w 1985.
Kariera reprezentacyjna.
W reprezentacji Szkocji Johnston zadebiutował 13 października 1965 w przegranym 1-2 meczu eliminacjach Mistrzostw Świata 1966 z Polską. W 1978 został powołany do kadry na Mistrzostwa Świata. Na Mundialu w Argentynie wystąpił w mecze z Peru, który był jego ostatnim meczem w reprezentacji. Ogółem w reprezentacji rozegrał 22 mecze.

</doc>
<doc id="2788499" url="https://pl.wikipedia.org/wiki?curid=2788499" title="RODK">
RODK



</doc>
<doc id="2788500" url="https://pl.wikipedia.org/wiki?curid=2788500" title="Sul (muzyka)">
Sul (muzyka)

Sul (wł. "na") – termin w muzyce dotyczący chordofonów, zwłaszcza smyczkowych. Oznacza on zagranie pewnego fragmentu utworu muzycznego na jednej konkretnej strunie. Np. sul G nakazuje instrumentaliście używania tylko struny G, nawet jeśli pewne dźwięki można zagrać na wyższej strunie.

</doc>
<doc id="2788504" url="https://pl.wikipedia.org/wiki?curid=2788504" title="Wilhelm Rohrbach">
Wilhelm Rohrbach

Wilhelm Rohrbach (ur. w 1858 w Kaiserswalde (Lasówka), zm. tamże 1949) – niemiecki malarz na szkle, kontynuator wieloletniej tradycji zdobnictwa szkła artystycznego. 
Urodził się w Lasówce w Górach Bystrzyckich w dolinie Dzikiej Orlicy w rodzinie o szklarskich tradycjach, zajmującej się w XIX wieku malowaniem obrazów na szkle, głównie o tematyce religijnej, sprzedawanych w Kłodzku i okolicznych miejscowościach pielgrzymkowych.
19 lutego 1884 w Kaiserswalde ożenił się z Karoline Dorner. Zmarł w 1949 w Lasówce, pochowany został w Mostowicach.
Na cmentarzu w Mostowicach zachował się nagrobek ojca Wilhelma Rorbacha, który również był malarzem na szkle.

</doc>
<doc id="2788506" url="https://pl.wikipedia.org/wiki?curid=2788506" title="Vale Park">
Vale Park

Vale Park – stadion piłkarski, położony w Stoke on Trent w Wielkiej Brytanii. Otwarty w 1950 roku. Na stadionie swoje mecze rozgrywa zespół Port Vale F.C. Jego pojemność wynosi 18 947.

</doc>
<doc id="2788507" url="https://pl.wikipedia.org/wiki?curid=2788507" title="Turniej Czeski w skokach narciarskich">
Turniej Czeski w skokach narciarskich

Turniej Czeski w skokach narciarskich (ang. Bohemia Ski Jumping Tournament, niem. Bohemia Springertournee) była to impreza organizowana w ramach zawodów FIS (FIS Race). W latach 1960-1996 na skoczniach w miejscowościach Harrachov, Szpindlerowy Młyn, Vysoké nad Jizerou, Jablonec nad Nysą, Trutnov, Bańska Bystrzyca, Plavy i Liberec odbyły się 32 edycje (z 37 zaplanowanych) tej imprezy.
Konkursy przeprowadzone w latach 1981-1996 były zaliczane jednocześnie do klasyfikacji generalnej tego turnieju, jak i Pucharu Europy, Pucharu Kontynentalnego lub Pucharu Świata w skokach narciarskich.

</doc>
<doc id="2788508" url="https://pl.wikipedia.org/wiki?curid=2788508" title="Tomasz Dangel">
Tomasz Dangel

Tomasz Stanisław Dangel (ur. 4 marca 1954 w Warszawie) – polski lekarz, doktor habilitowany nauk medycznych, działacz społeczny, twórca Fundacji Warszawskie Hospicjum dla Dzieci.
Życiorys.
W młodości działał w harcerstwie, był m.in. komendantem szczepu 208 WDHiZ (1975–1976).
W 1978 ukończył studia na Akademii Medycznej w Warszawie. Stopień naukowy doktora uzyskał w 1989 w Centrum Zdrowia Dziecka na podstawie rozprawy zatytułowanej "Zastosowanie znieczulenia krzyżowego podczas cewnikowania serca i angiokardiografii u dzieci". Habilitował się w 2001 w Instytucie Matki i Dziecka w oparciu o pracę "Domowa opieka paliatywna nad dziećmi w Polsce. Model, potrzeby, możliwości i ich ocena".
Od końca lat 70. związany z opozycją demokratyczną. Był współpracownikiem Komitetu Obrony Robotników. W 1980 zorganizował Komisję Zakładową „Solidarności” w CZD. Po wprowadzeniu stanu wojennego organizował podziemne struktury związku, później działał w opozycyjnych Organizacji Niepodległość i Liberalno-Demokratycznej Partii Niepodległość (jako przewodniczący oddziału warszawskiego). W ramach niejawnego Międzyzakładowego Komitetu Koordynacyjnego współtworzył sieć dystrybucji wydawnictw drugiego obiegu w CZD, był redaktorem naczelnym pisma LDPN „Orientacja na Prawo”.
Od 1979 do 1993 zawodowo pracował w Centrum Zdrowia Dziecka w Warszawie. W 1988 wyjechał jako ochotnik do Armenii po trzęsieniu ziemi. Jako lekarz specjalizował się w zakresie anestezjologii i medycyny paliatywnej. Kierował Zakładem Opieki Paliatywnej w Instytucie Matki i Dziecka. W 1994 założył pierwsze hospicjum pediatryczne, tj. Warszawskie Hospicjum dla Dzieci, w którym podjął pracę. W 2006 wszedł w skład Komitetu Doradczego Etyki Klinicznej w Centrum Zdrowia Dziecka, będącego pierwszym tego rodzaju komitetem w Polsce.
W 2009, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", został odznaczony Krzyżem Oficerskim Orderu Odrodzenia Polski. Wyróżniony także m.in. Złotym Medalem Alberta Schweitzera (2003), Orderem Ecce Homo (2005), nagrodami przyznawanymi przez organizacje pozarządowe.
Życie prywatne.
Tomasz Dangel jest synem Jana Dangla i Teresy z domu Druckiej-Lubeckiej, córki Konstantego Druckiego-Lubeckiego. Jest mężem lekarki Joanny Szymkiewicz-Dangel i bratem Pawła Dangla.

</doc>
<doc id="2788512" url="https://pl.wikipedia.org/wiki?curid=2788512" title="Folga (muzyka)">
Folga (muzyka)

Folga - w instrumentach smyczkowych jest to żyłka łącząca strunnik z guzikiem, który przytwierdzony jest do boczku pudła rezonansowego. Dzięki foldze możliwe jest napięcie strun.

</doc>
<doc id="2788513" url="https://pl.wikipedia.org/wiki?curid=2788513" title="Glyptothorax">
Glyptothorax

Glyptothorax – rodzaj ryb sumokształtnych z rodziny Sisoridae.
Klasyfikacja.
Gatunki zaliczane do tego rodzaju:

</doc>
<doc id="2788514" url="https://pl.wikipedia.org/wiki?curid=2788514" title="Miami University">
Miami University

Miami University – uczelnia publiczna w Oxford, w południowo-zachodniej części stanu Ohio. Znajduje się około 50 kilometrów od Cincinnati. Założona w 1809 roku, na podstawie ustawy podpisanej w 1795 roku przez Prezydenta George'a Washingtona. Jest to najstarszy uniwersytet na zachód od pasma górskiego Allegheny i jest siódmym najstarszym uniwersytetem państwowym USA. Plasuje się wśród najlepszych uczelni publicznych, zwanych „Public Ivy”. Obecnie zapisanych jest w niej 23 100 studentów.

</doc>
<doc id="2788515" url="https://pl.wikipedia.org/wiki?curid=2788515" title="Superglyptothorax">
Superglyptothorax



</doc>
<doc id="2788516" url="https://pl.wikipedia.org/wiki?curid=2788516" title="Sundagagata">
Sundagagata



</doc>
<doc id="2788517" url="https://pl.wikipedia.org/wiki?curid=2788517" title="Stefan Kuta-Kaliński">
Stefan Kuta-Kaliński

Stefan Paweł Kaliński vel Stefan Kuta (ur. 1 lipca 1892 w Krakowie, zm. 8 października 1946 w Autun) – kapitan Wojska Polskiego, malarz pejzażysta, działacz harcerski.
Życiorys.
Urodził się 1 lipca 1892 roku w Krakowie, w rodzinie Jana Kuty i matki z domu Śliwa. W 1922 roku zmienił nazwisko rodowe „Kuta” na „Kaliński”. Uczył się w krakowskich gimnazjach św. Jacka i św. Anny. Od 1910 roku działał w ruchu skautowskim, a następnie w Polskim Towarzystwie Sportowym „Sokół”. Po wybuchu działań wojennych w działał w polskiej drużynie Sokoła. Po 15 sierpnia 1914 roku wraz z innymi skautami wyjechał do Lwowa i wstąpił do Legionu Wschodniego. Po rozwiązaniu Legionu Wschodniego 21 września 1914 roku został wcielony do armii austriackiej. Po kilku miesiącach służby udało mu się „wyreklamować”, wstąpił do Legionów Polskich, służył w 2 lub 3 Pułku Piechoty. 
W latach 1918–1934 służył w Wojsku Polskim. W 1921 roku uzyskał eksternistycznie maturę, po czym studiował krótko na Wydziale Filozoficznym Uniwersytetu Jagiellońskiego. W latach 1922–1924 pełnił służbę w Powiatowej Komendzie Uzupełnień Kraków Powiat na stanowisku oficera instrukcyjnego, pozostając oficerem nadetatowym 5 Dywizjonu Taborów w Krakowie. Od września 1921 do stycznia 1923 roku obowiązki służbowe łączył z funkcją komendanta Krakowskiej Chorągwi Harcerzy. W 1925 roku pełnił służbę w Centralnej Wojskowej Szkole Gimnastyki i Sportów w Poznaniu. Później został przeniesiony z korpusu oficerów taborowych do korpusu oficerów piechoty. W 1928 roku służył w 2 Pułk Piechoty Legionów w Pińczowie, następnie w Korpusie Kadetów Nr 1 we Lwowie. We wrześniu 1933 roku został przeniesiony do 10 Pułku Piechoty w Łowiczu. W 1936 roku mieszkał w Łowiczu, później w Warszawie, gdzie do wybuchu II wojny światowej pracował w Dyrekcji Kolei Państwowych.
W czasie powstania warszawskiego, w stopniu kapitana, pełnił służbę w 15 Pułku Piechoty AK. 5 października 1944 roku dostał się do niemieckiej niewoli. Przebywał w Stalagu 344 Lamsdorf, a od 19 października 1944 roku w Oflagu VII A Murnau.
Po uwolnieniu z niewoli pozostał na emigracji. Uprawiał malarstwo olejne i akwarelowe, malował pejzaże tatrzańskie, widoki okolic Wileńszczyzny i Kielecczyzny. W 1946 roku w Lozannie odbyła się najważniejsza wystawa jego prac malarskich.
Zmarł 8 października 1946 roku w Autun, we Francji. Pochowany na cmentarzu w Lyonie (kwatera D-5-11).

</doc>
<doc id="2788518" url="https://pl.wikipedia.org/wiki?curid=2788518" title="Pteropsoglanis">
Pteropsoglanis



</doc>
<doc id="2788519" url="https://pl.wikipedia.org/wiki?curid=2788519" title="Paraglyptothorax">
Paraglyptothorax



</doc>
<doc id="2788520" url="https://pl.wikipedia.org/wiki?curid=2788520" title="Euclyptosternum">
Euclyptosternum



</doc>
<doc id="2788521" url="https://pl.wikipedia.org/wiki?curid=2788521" title="Aglyptosternon">
Aglyptosternon



</doc>
<doc id="2788522" url="https://pl.wikipedia.org/wiki?curid=2788522" title="Karl Tõnisson">
Karl Tõnisson

Karl Tõnisson (łot.: "Kārlis Tennisons"; ros.: Карл Михайлович Тыниссон, "Karł Michajłowicz Tynisson"; ur. 1873, zm. 1962) – estoński mnich buddyjski.
Wyświęcony w 1893. Był zaangażowany w powstanie klasztoru buddyjskiego w Piotrogrodzie (1915), pełnił funkcję jego pierwszego opata. W 1923 został mianowany (przez XIII Dalajlamę) buddyjskim arcybiskupem Łotwy, a także "królem Sanghi" w republikach bałtyckich. Zmarł w Birmie.

</doc>
<doc id="2788524" url="https://pl.wikipedia.org/wiki?curid=2788524" title="Joanna Szymkiewicz-Dangel">
Joanna Szymkiewicz-Dangel

Joanna Halina Szymkiewicz-Dangel (ur. 9 listopada 1955) – polska lekarka, specjalistka w zakresie pediatrii i kardiologii oraz perinatologii, działaczka społeczna, profesor nauk medycznych.
Życiorys.
Ukończyła studia medyczne, uzyskiwała następnie stopnie naukowe doktora i doktora habilitowanego nauk medycznych. W 2013 otrzymała tytuł profesora nauk medycznych.
Jako naukowiec związana z II Katedrą i Kliniką Położnictwa i Ginekologii Warszawskiego Uniwersytetu Medycznego. Pracę zawodową podjęła w Centrum Zdrowia Dziecka, specjalizacje uzyskała w zakresie pediatrii i kardiologii dziecięcej. Praktykowała także w Guy's Hospital w Londynie oraz w Harvard Medical School w Bostonie. Zorganizowała Pracownię Kardiologii Prenatalnej w CZD i uczelnianą Poradnię Perinatologii i Kardiologii Perinatalnej. Objęła stanowisko kierownika Zakładu Kardiologii Perinatalnej i Wad Wrodzonych Centrum Medycznego Kształcenia Podyplomowego.
Jest specjalistką i propagatorką kardiologii prenatalnej, wolontariuszką Warszawskiego Hospicjum dla Dzieci (w ramach którego zorganizowała poradnię USG) i wiceprezesem Stowarzyszenia na Rzecz Rozwoju Kardiologii Prenatalnej.
W 2012 prezydent Bronisław Komorowski, "za wybitne zasługi w działalności na rzecz budowania społeczeństwa obywatelskiego, za osiągnięcia w podejmowanej z pożytkiem dla kraju pracy zawodowej i społecznej", odznaczył ją Krzyżem Kawalerskim Orderu Odrodzenia Polski.
Jest żoną Tomasza Dangla.

</doc>
<doc id="2788525" url="https://pl.wikipedia.org/wiki?curid=2788525" title="Kęstutis Kėvalas">
Kęstutis Kėvalas

Kęstutis Kėvalas (ur. 17 lutego 1972 w Kownie) – litewski duchowny rzymskokatolicki, arcybiskup metropolita kowieński od 2020.
Życiorys.
Święcenia kapłańskie otrzymał 29 czerwca 2000 i został inkardynowany do archidiecezji kowieńskiej. Był m.in. wykładowcą na wydziale teologicznym Uniwersytetu Witolda Wielkiego, dyrektorem roczników propedeutycznych i ojcem duchownym kowieńskiego seminarium oraz dyrektorem programowym "Radia Maria".
27 września 2012 papież Benedykt XVI mianował go biskupem pomocniczym archidiecezji kowieńskiej, ze stolicą tytularną "Abziri". Sakry biskupiej udzielił mu 24 listopada 2012 arcybiskup Sigitas Tamkevičius.
20 kwietnia 2017 papież Franciszek mianował go biskupem koadiutorem diecezji telszańskiej. Rządy w diecezji objął 18 września 2017, po przejściu na emeryturę poprzednika.
19 lutego 2020 papież mianował go arcybiskupem metropolitą kowieńskim.

</doc>
<doc id="2788526" url="https://pl.wikipedia.org/wiki?curid=2788526" title="Wincenty Czerwiński">
Wincenty Czerwiński

Wincenty Czerwiński, pseud. „Niekrasicki” (ur. 13 października 1895 w Mławie, zm. 13 czerwca 1986 w Warszawie) – inżynier, nauczyciel i kierownik szkół, wykładowca Państwowego Instytutu Robót Ręcznych w Warszawie, autor podręczników szkolnych.
Życiorys.
Szkołę średnią ukończył w Płocku, a następnie Wydział Mechaniczny Szkoły Wawelberga i Rotwanda w Warszawie. W 1917 podjął naukę na Politechnice Warszawskiej na Wydziale Inżynierii Lądowej, studiował z przerwami – do 1924.
Pracę zawodową rozpoczął jako nauczyciel matematyki i fizyki w szkołach warszawskich, od 1921 kierownik warsztatów mechanicznych I Miejskiej Szkoły Zawodowej Męskiej im. Michała Konarskiego w Warszawie, od 1935 dyrektor tej szkoły.
W latach 1923–39 wykładowca Państwowego Instytutu Robót Ręcznych (PIRR) w Warszawie, przy ul. Górczewskiej 8.
Wincenty Czerwiński prowadził w Instytucie wykłady z zakresu technologii metali, drewna, włókna i papieru, uczył także geometrii wykreślnej i kreślenia technicznego, prowadził zajęcia z budowy motocykli i samochodów oraz z techniki jazdy. Ponadto był doradcą technicznym dyrektora Instytutu – inż. Władysława Przanowskiego, a następnie Stanisława Malca.
Wykorzystując możliwości warsztatów Szkoły im. Konarskiego rozpoczął produkcję wyposażenia dla szkolnych pracowni robot ręcznych. Zaprojektował tokarkę do metali i drewna, wiertarkę i komplety narzędzi do obróbki metali oraz do metaloplastyki. Według wskazówek Czerwińskiego zorganizowano w Warszawie i w całym kraju szereg szkolnych pracowni prac ręcznych. Opracował programy technologii materiałów dla PIRR i Wyższych Kursów Nauczycielskich. Wchodził w skład Komisji Egzaminacyjnej dla Nauczycieli Robót Ręcznych. Współpracował z redagowanym przez inż. W. Przanowskiego kwartalnikiem „Praca Ręczna w Szkole”, w którym zamieścił kilkanaście artykułów. Wybierany był do Zarządu Głównego Towarzystwa Nauczycieli Szkół Zawodowych, od 1930 był wiceprezesem, a od 1936 do kwietnia 1945 prezesem Zarządu Głównego.
W sierpniu 1939 otrzymał kartę mobilizacyjną do 1 pułku lotniczego w Warszawie. Zwolniony z obozu jenieckiego jako inwalida wojenny, od 1 maja 1940 kierował działającą jawnie w Warszawie Szkołą im. M. Konarskiego. Prowadził również zajęcia w tajnym PIRR w pracowni dla inwalidów Szpitala Ujazdowskiego oraz w Zakładzie Doskonalenia Rzemiosła w Warszawie. Zorganizował w konspiracji Tajne Stowarzyszenie Nauczycieli Szkół Zawodowych, którego został prezesem.
W czasie okupacji pisał pod pseudonimem „Niekrasicki” wiersze satyryczne i teksty piosenek o wymowie antyhitlerowskiej, m.in. druk konspiracyjny – Hitlerowska serenada (1943) wydane po wojnie w tomie pt. "1940-1944. Szkopskie lata: bajki, satyry i utwory aktualne z okresu okupacji niemieckiej" (Wrocław, 1946).
Po Powstaniu Warszawskim przebywał w Duninpolu koło Żyrardowa i utworzył tajną Szkołę im. Konarskiego w klasztorze w Szymanowie. Po wojnie organizował w Warszawie I Miejską Szkołę Zawodową.
W 1951 zmuszony był ustąpić ze stanowiska dyrektora Szkoły im. M. Konarskiego i objął wówczas kierownictwo Biura Projektów i Konstrukcji Sprzętu Szkolnego oraz Ośrodka Pomocy Naukowych. W 1961 przeszedł na emeryturę, jednak kontynuował pracę nauczycielską w szkolnictwie zawodowym.
Po wojnie opublikował kilkanaście podręczników szkolnych z zakresu materiałoznawstwa, maszynoznawstwa, poradników dla słuchaczy oraz komentarzy metodycznych; niektóre książki były wielokrotnie wznawiane, aż do lat osiemdziesiątych XX w.:
W latach 1950–53 wydawał podręczniki i skrypty dla uczniów techników korespondencyjnych; w latach 1954–56 opublikował serię "Poradników metodycznych dla Techników Zaocznego Szkolenia Zawodowego"; był także współautorem podręcznika pt. "Materiałoznawstwo dla metalowców" (Warszawa, 1955, 10 wydań do 1965), którego kolejne edycje od 1966 ukazywały się pt. "Materiałoznawstwo dla zasadniczych szkół zawodowych" (12 wydań do 1978).
Na potrzeby szkół wydał:
Napisał także kilka poradników: "Mechanika techniczna dla samouków" (cz. 1–2: Warszawa, 1957-59; 4 wydania do 1963), "Ślusarstwo maszynowe" (Warszawa, 1958), "Poradnik ślusarza" (Warszawa, 1964, 8 wydań aż do 1989).
Od 1956 wchodził w skład kolegium redakcyjnego czasopisma dla nauczycieli „Rysunek i Praca Ręczna”, a od 1961 w skład rady redakcyjnej pisma „Wychowanie Techniczne w Szkole”, zamieszczając na ich łamach liczne artykuły.
Czerwiński był jednym z współautorów "Monografii Szkoły Zawodowej imienia Michała Konarskiego" (Warszawa 1970; wznowionej w 1985).
Pochowany na cmentarzu Bródzieńskim w Warszawie (kwatera 25B-4-18/19).

</doc>
<doc id="2788528" url="https://pl.wikipedia.org/wiki?curid=2788528" title="Haiti na Letnich Igrzyskach Paraolimpijskich 2012">
Haiti na Letnich Igrzyskach Paraolimpijskich 2012

Haiti na Letnich Igrzyskach Paraolimpijskich 2012 w Londynie reprezentowało 3 zawodników w 2 konkurencjach. 
Dla reprezentacji Haiti był to drugi start w igrzyskach paraolimpijskich (poprzednio w 2008). Dotychczas żaden zawodnik nie zdobył paraolimpijskiego medalu.
Kadra.
Lekkoatletyka.
Kobiety

</doc>
<doc id="2788532" url="https://pl.wikipedia.org/wiki?curid=2788532" title="Bernardo Rategno da Como">
Bernardo Rategno da Como

Bernardo Rategno lub Retegno (zm. 1512) – włoski dominikanin, teolog i inkwizytor. Znany też jako Bernardo da Como (łac. "Bernardus Comensis").
Życiorys.
Pochodził z Como i wstąpił do zakonu dominikanów na długo przed 1474, gdy kapituła generalna tego zakonu mianowała go lektorem sentencji w pałacu papieskim w Rzymie. Należał do zreformowanej, tzw. obserwanckiej gałęzi zakonu dominikańskiego i w 1479 był przypisany do konwentu św. Dominika w Bolonii. Następnie był przeorem konwentów dominikańskich kolejno w Como (1490), Modenie (1493-94), Faenzy (1494-96), Cremonie (1501-02) i ponownie w Como (1506). 20 maja 1505 został mianowany inkwizytorem diecezji Como. W 1506 kierował procesami o czary w Valchiavenna, Berbenno oraz w Ponte in Valtellina. Zmarł w 1512.
Dzieła.
Bernardo Rategno jest autorem podręcznika dla inkwizytorów zatytułowanego "Lucerna Inquisitorum Haeretice Pravitatis" (napisanego ok. 1511) oraz traktatu teologicznego "O Czarownicach" (napisanego ok. 1508), w którym argumentował na rzecz realności zbrodni czarów i lotów na sabat oraz przekonywał o konieczności prześladowania czarownic. Oba te dzieła wydano drukiem w Mediolanie w 1566, w Rzymie w 1584 i w Wenecji w 1596. W traktacie "O Czarownicach" Bernardo wspomniał, jakoby z archiwów inkwizycji w Como wynikało, że sekta czarownic istniała od około połowy XIV wieku.
Pomimo przekonania o realności czarów, Bernardo Rategno w swych dziełach zwracał uwagę na konieczność zachowania norm proceduralnych w procesach o czary i zalecał inkwizytorom daleko posuniętą ostrożność. Wskazywał, że nie należy nikogo oskarżać wyłącznie na podstawie zeznań innej czarownicy, jak również był przeciwny nadużywaniu tortur.

</doc>
<doc id="2788533" url="https://pl.wikipedia.org/wiki?curid=2788533" title="Karlis Alexis Tennisons">
Karlis Alexis Tennisons



</doc>
<doc id="2788534" url="https://pl.wikipedia.org/wiki?curid=2788534" title="Árnyak">
Árnyak

Árnyak (z węg. "Cienie") – nieistniejąca już węgierska rockowa grupa muzyczna.
Historia.
Zespół został założony w Szolnoku w 1994 roku i na początku swojej działalności kierował się twórczością takich grup, jak New Model Army, Sisters of Mercy czy F.O. System. W 1995 roku grupa nagrała pierwsze demo pt. „Pengeélen”, pojawiła się też na składance "Demonstráció III." z piosenką „Jég”. Początkowo zespół wydawał albumy własnym nakładem, ale później związał się z takimi wytwórniami jak ALT Product, Nail Records czy Hammer Records. Grupa rozpadła się w 2004 roku, a jej lider, Róbert Molnár, przeszedł do grupy October.

</doc>
<doc id="2788537" url="https://pl.wikipedia.org/wiki?curid=2788537" title="HMS Black Prince">
HMS Black Prince

HMS „Black Prince” – nazwa noszona przez pięć okrętów brytyjskiej Royal Navy, pochodząca od Edwarda, Czarnego Księcia (ang. "Black Prince").

</doc>
<doc id="2788540" url="https://pl.wikipedia.org/wiki?curid=2788540" title="The Doppelgangaz">
The Doppelgangaz

The Doppelgangaz - podziemny amerykański duet hip-hopowy z hrabstwa Orange powstały w 2008 roku, w którego skład wchodzą raper oraz producent EP oraz również producent i raper Matter ov Fact. Grupa znane jest z ubierania się i występowania w nietypowych płaszczach przypominający strój włóczęgi.
W 2013 została wydana zremasterowana wersja płyty "Beats for Brothels Vol. 1", a także wersja Deluxe albumu "Lone Sharks" z nowymi utworami.
W 2014 roku wystąpili pierwszy raz w Polsce, w Białymstoku na festiwalu Up to Date.

</doc>
<doc id="2788542" url="https://pl.wikipedia.org/wiki?curid=2788542" title="Aleksander Ligaszewski">
Aleksander Ligaszewski

Aleksander Ligaszewski (ur. 27 lutego 1899 Warszawa, zm. 22 września 1987 Wrocław) – nauczyciel, wykładowca Państwowego Instytutu Robót Ręcznych w Warszawie i Bielsku-Białej, konstruktor przyrządów i pomocy dydaktycznych, popularyzator wychowania technicznego.
Życiorys.
W 1915 ukończył Szkołę Rzemieślniczą im. Karola Szlenkiera w Warszawie, przy ul. Górczewskiej 8. Następnie podjął naukę na Rocznym Kursie dla Nauczycieli Robót Ręcznych, zorganizowanym przez inż. Władysława Przanowskiego i uzyskał prawo nauczania prac ręcznych w szkołach. Uczył prac ręcznych początkowo w szkole przemysłowej dla dzieci pracowników tramwajowych w Warszawie, a następnie w warszawskich gimnazjach prywatnych: Gimnazjum Wojciecha Górskiego w Warszawie i Tadeusza Czackiego. 
W 1920 brał udział jako ochotnik w wojnie polsko-bolszewickiej w plutonie sanitarnym, dostawszy się do niewoli, zdołał uciec z kolumny jeńców. W 1922 dokończył edukcję gimnazjalną w Państwowym Gimnazjum im. Księcia Józefa Poniatowskiego w Warszawie. W latach 1922–1926 studiował architekturę na Politechnice Warszawskiej, po zakończeniu których (choć nie przystąpił do egzaminu końcowego) odbył przeszkolenie wojskowe w Szkole Podchorążych Rezerwy Łączności w Zegrzu k. Warszawy. W latach 1927–1930 studiował fizykę na Uniwersytecie Warszawskim. Od 1920 przez 15 lat uczył prac ręcznych w Gimnazjum im. Stefana Batorego w Warszawie, gdzie zorganizował wzorcową pracownię robót ręcznych, najpierw w budynku przy ul. Kapucyńskiej 21, a następnie przy ul. Myśliwieckiej 6. Zaprojektował także podobną pracownię dla Gimnazjum i Liceum im. Sułkowskich w Rydzynie. Pracując w Gimnazjum im. Batorego uczestniczył w eksperymencie pedagogicznym, polegającym na korelacji nauczania prac ręcznych z fizyką, chemią, przyrodą i geografią. Swoje doświadczenia dydaktyczne przedstawił w kilku artykułach na łamach czasopism: „Roboty Ręczne”, „Praca Ręczna w Szkole".
W latach 1935–1939 był wykładowcą w kierowanym przez inż. Władysława Przanowskiego Państwowym Instytucie Robót Ręcznych (PIRR) w Warszawie, kształcącym nauczycieli prac ręcznych. Prowadził w PIRR zajęcia z geometrii wykreślnej i rysunku technicznego, urządził pracownię elektrotechniczną. Należał do Towarzystwa Miłośników Robót Ręcznych, wchodził w skład władz statutowych Towarzystwa, na V Zjeździe w 1938 wybrany został członkiem Zarządu Towarzystwa.
W okresie dwudziestolecia międzywojennego Ligaszewski brał udział w pracach Wydziału Programowego Ministerstwa Wyznań Religijnych i Oświecenia Publicznego, był też członkiem i recenzentem Komisji Oceny Książek i Pomocy Naukowych działającej przy Ministerstwie. Sam będąc konstruktorem urządzeń, zarejestrował w 1933 wzór użytkowy na przyrząd kreślarski do wykreślania i analizy krzywych matematycznych w sposób ciągły.
W 1924 był dyrektorem technicznym Międzynarodowego Kongresu Nauczycieli Szkół Średnich i Wyższych w Warszawie, w 1925 projektantem i dyrektorem technicznym Wystawy Szkolnictwa Polskiego na Międzynarodowej Wystawie Dydaktycznej we Florencji we Włoszech, brał udział w Pierwszej Wystawie Radiowej w Warszawie (1926), zaprojektował wystawę szpitalnictwa warszawskiego, stanowiącej fragment wystawy "Warszawa wczoraj, dziś i jutro" (1938). 
W 1939 jako oficer rezerwy został zmobilizowany i brał udział w wojnie obronnej. We wrześniu 1939 wraz z wojskiem został ewakuowany do Rumunii i tam internowany. W 1940 uciekł z obozu jenieckiego i przedostał się do Francji, gdzie ukończył kurs inżynierski dla oficerów łączności. We Francji już w stopniu porucznika, służył w lotnictwie, organizował szkołę podchorążych łączności lotniczej. Po ewakuowaniu w 1940 z Francji do Wielkiej Brytanii, został wykładowcą elektrotechniki w szkole podchorążych i oficerów w Centrum Wyszkolenia Łączności w Szkocji. Od 1941 do końca wojny dobrowolnie opodatkował się z gaży oficerskiej na rzecz funduszu walki z okupantem w kraju. W latach 1945–1946 uczył elektrotechniki na kursach dla elektromonterów.
Po powrocie do Polski, pracował od 1947 w Państwowym Instytucie Robót Ręcznych dla Nauczycieli im. Władysława Przanowskiego, z siedzibą w Bielsku-Białej, był wykładowcą elektrotechniki. 
Ligaszewski brał udział w pracach Wydziału Pomocy Naukowych Ministerstwa Oświaty oraz Komisji Doradczej Fizyki przy Państwowych Zakładach Pomocy Naukowych w Warszawie. W 1949 uzyskał patent na przyrząd pomiarowy – dialatometr. W tym czasie wykładał także na Wyższym Kursie Nauczycielskim. W latach 1949–1950 zaprojektował i zorganizował Wystawę Szkolnictwa Polskiego w Czechosłowacji. 
Po likwidacji w 1950 r. przez władze komunistyczne Państwowego Instytutu Robót Ręcznych, został nauczycielem elektrotechniki w Technikum Mechaniczno-Elektrycznym w Bielsku-Białej, w którym przepracował 20 lat. W 1969 został powołany w skład Komisji Programów i Podręczników przy Ministerstwie Oświaty i Szkolnictwa Wyższego w zakresie wychowania technicznego. 
Po przejściu na emeryturę w 1970 przeniósł się do Wrocławia. Zajmował się generatorami prądu stałego i w 1983 uzyskał patent na bezstykowy generator samowzbudny prądu stałego z wirującymi magneśnicami.
Był mężem Jadwigi z Kossowskich (1902–1964).
Pochowany na cmentarzu Parafii Katedralnej św. Mikołaja w Bielsku-Białej (sektor 19-1-22).

</doc>
<doc id="2788545" url="https://pl.wikipedia.org/wiki?curid=2788545" title="Arystoksenos">
Arystoksenos

Arystoksenos z Tarentu, gr. (ur. ok. 354 p.n.e. w Tarencie, zm. ok. 300 p.n.e. w Atenach) – filozof i teoretyk muzyki, perypatetyk, uczeń Arystotelesa.
Jest uważany za jednego z najwybitniejszych muzykologów oraz twórcę starożytnej nauki greckiej o muzyce, który doprowadził do szczytu wiedzę starożytnych na jej temat. Autor wielu dzieł dotyczących muzyki (zachowanych we fragmentach). Wywarł wielki wpływ zarówno na współczesnych sobie, jak i późniejszych teoretyków. Kontynuował badania pitagorejczyków nad muzyką, stosując jednak przy tym metodę empiryczną Arystotelesa. Przeciwstawił panującym wówczas matematycznym podstawom pitagorejczyków dotyczących muzyki, harmonii i rytmu, swe teoretyczne poglądy oparte na słuchu (brał za podstawę doświadczenie słuchowe przy opisywaniu elementów ówczesnej praktyki muzycznej). Dziełem Arystoksenosa był również pierwszy zwarty system wiedzy o muzyce. W zachowanych rozprawach „Elementy harmoniki” i „Elementy rytmiki” znajduje się wyczerpujące opracowanie podstaw teoretycznych greckiego systemu skalowego oraz rytmiki, a także rozważania dotyczące notacji. Starożytni świadomi jego dokonań w tej dziedzinie dali mu przydomek „muzyka”.
Jest również uznawany za pierwszego biografa filozofów. Był autorem licznych biografii (m.in. Pitagorasa, Sokratesa, Platona).

</doc>
<doc id="2788546" url="https://pl.wikipedia.org/wiki?curid=2788546" title="Feliks Szczęsny Kwarta">
Feliks Szczęsny Kwarta

Feliks Szczęsny Kwarta (ur. 25 maja 1894, zm. 29 września 1980 w Londynie) – polski malarz, żołnierz.
Życiorys.
Studiował na Akademii Sztuk Pięknych w Krakowie; był członkiem Związku Strzeleckiego. Wstąpił do oddziałów strzeleckich 6 sierpnia 1914, został (jako starszy sierżant) wcielony do 6 kompanii II baonu 5 pułku piechoty I Brygady Legionów. W 1915 powrócił na rok na studia, przerwane na krótko w 1916; powrócił wówczas w szeregi Legionów, ale ze względu na stan zdrowia został przeniesiony do rezerwy. Ukończył studia i skupił się na pracy artystycznej. W latach 1930–1931 stworzył serię litografii przedstawiających zamki i budowle historyczne, tworzących "Tekę graficzną Zagłębia Dąbrowskiego"; została opublikowana w 1931 nakładem Towarzystwa Naukowego Zagłębia Dąbrowskiego w Sosnowcu.
W 1933 przeprowadził się do Warszawy. Pełnił od 1937 funkcję wiceprzewodniczącego Oddziału Warszawskiego Związku Polskich Artystów Plastyków. W 1938 zaprojektował Herb Warszawy. Herb ten był obowiązujący od 31 stycznia 1938 do roku w 1967, kiedy został zmieniony; decyzję o jego przywróceniu podjęto 15 sierpnia 1990.
We wrześniu 1939 Feliks Kwarta brał udział w obronie Warszawy, a po jej upadku przeszedł do konspiracji; był żołnierzem Armii Krajowej. Podczas powstania warszawskiego pełnił funkcję oficera do zleceń i używał pseudonimu "Felek". Po upadku powstania został jeńcem wojennym – razem z innymi powstańcami został przetransportowany do obozu Bergen-Belsen. Po wyzwoleniu obozu przedostał się do Wielkiej Brytanii. Tam zamieszkał i tworzył portrety. Zmarł w Londynie, ale – zgodnie z jego wolą – jego prochy spoczęły na cmentarzu Powązkowskim w Warszawie (kw. 261-II-19).

</doc>
<doc id="2788548" url="https://pl.wikipedia.org/wiki?curid=2788548" title="Mellentin">
Mellentin

Polska.
Dawne nazwy miejscowości:

</doc>
<doc id="2788551" url="https://pl.wikipedia.org/wiki?curid=2788551" title="Heroidy">
Heroidy

Heroidy czyli Listy (łac. Heroides albo Epistulae) – piętnaście wierszowanych, fikcyjnych listów miłosnych autorstwa Owidiusza. Poeta użycza głosu bohaterkom opowieści i mitów starożytnych, które piszą do swoich ukochanych.
"Nowe Heroidy".
Nowe Heroidy to sześć poematów w formie listów autorstwa Owidiusza stanowiących uzupełnienie "Heroid". W nowych wydaniach dzieła "Heroidy" poematy należące do "Nowych Heroid" są zamieszczane jako kontynuacja pierwszych piętnastu listów i są ponumerowane od XVI do XXI (od 16 do 21).
Sześć listów należących do zbioru "Nowe Heroidy" to wymiana korespondencji między trzema parami a więc na jeden list antycznej bohaterki przypada jedna odpowiedź jej ukochanego. W "Heroidach" Owidiusz nie udzielał głosu mężczyznom.
Listy "Nowych Heroid".
Postacie:
Parys był księciem Troi, synem króla Priama oraz bratem Hektora, dziedzica tronu, który poległ w walce z Achillesem i Kasandry, wieszczki, która przepowiedziała upadek Troi.
Helena, zwana też Heleną Trojańską była żoną króla Sparty, Menelaosa, matką Hermiony i szwagierką wodza greckiego, Agamemnona. Jej miłość obiecała Parysowi bogini Afrodyta w zamian za tytuł najpiękniejszej.
Helena i Parys są również bohaterami "Iliady" Homera oraz znani jako jedna z najbardziej przeklętych par starożytności. Ich miłość dała początek wojnie, która doprowadziła do upadku Troi.
Postacie:
Leander był mieszkańcem Abydos i wiadomo o nim niewiele więcej ponad to, o czym informuje mit związany z jego miłością do Hero.
Hero z kolei mieszkała w Sestos i została przez swoich rodziców przeznaczona na kapłankę bogini Afrodyty. Właśnie w przeznaczeniu Hero krył się dramat związany z jej uczuciem do Leandra – jako kapłanka nie mogła go poślubić.
Historia Hero i Leandra jest jedną z najbardziej znanych i najtragiczniejszych w mitologii. Porównywane do historii "Romea i Julii" oraz "Tristana i Izoldy" tragiczne w skutkach uczucie inspirowało takich twórców jak np. Alfred Tennyson (wiersz), Christopher Marlowe (angielska wersja poematu Muzajosa), Alessandro Scarlatti (opera) czy Dante Gabriel Rossetti(wiersz).
Postacie:
Aconitos był przystojny młodzieńcem mieszkającym na wyspie Keos. Podczas zabawy urządzonej na cześć bogini Artemidy w Delos, ujrzał piękną dziewczynę o imieniu Kydippe, w której się zakochał.
Kydippe pochodziła z Aten i była wysoko urodzona. Początkowo nie odwzajemniała uczucia Akonitosa i dopiero czas pokazał, że mogła odnaleźć przy nim szczęście.
Aconitos dopuścił się podstępu by zdobyć ukochaną. Będąc w świątyni bogini Artemidy napisał na znalezionym jabłku "Przysięgam na Artemidę, że poślubię Aconitosa" i rzucił jabłko w stronę Kydippe. Dziewczyna przeczytała po cichu napis na jabłku i tym samym zobowiązała się do wyjścia za Aconitosa. Początkowo odwlekała ślub, ale zobowiązania złamać nie mogła. Okazało się jednak, że mimo podstępu młodzi odnaleźli u swojego boku szczęście.

</doc>
<doc id="2788556" url="https://pl.wikipedia.org/wiki?curid=2788556" title="Puchar Wysp Owczych w piłce nożnej (1955)">
Puchar Wysp Owczych w piłce nożnej (1955)

Turniej pucharowy na Wyspach Owczych rozegrano po raz pierwszy w roku 1955. Brały w nim wówczas udział jedynie drużyny z pierwszej klasy rozgrywek na archipelagu. Finał zakończył się wynikiem, dającym zwycięstwo drużynie HB Tórshavn nad KÍ Klaksvík. Stołeczny klub został więc pierwszym w historii zdobywcą Pucharu Wysp Owczych. Turniej miał dwie fazy:
Uczestnicy.
W Pucharze Wysp Owczych wzięły udział drużyny z najwyższego poziomu rozgrywek na archipelagu.

</doc>
<doc id="2788571" url="https://pl.wikipedia.org/wiki?curid=2788571" title="Mellonius z Rouen">
Mellonius z Rouen



</doc>
<doc id="2788573" url="https://pl.wikipedia.org/wiki?curid=2788573" title="Parafia Świętych Apostołów Szymona i Judy Tadeusza w Czołomyjach">
Parafia Świętych Apostołów Szymona i Judy Tadeusza w Czołomyjach

Parafia św. Apostołów Szymona i Judy Tadeusza w Czołomyjach – parafia rzymskokatolicka w Czołomyjach.
Parafia erygowana w 1919 r. Obecny kościół został wybudowany w latach 1858–1859, dzięki Janowi Zembrzuskiemu, właścicielowi Czołomyj i okolicznych dóbr.
Historia.
Pierwszą świątynią katolicką w Czołomyjach była drewniana cerkiew unicka pod wezwaniem św. Szymona Słupnika ufundowana przez Jana Godlewskiego, starostę nurskiego, wzniesiona w 1706 r. Po pożarze budynku w 1852 r., w jego miejsce wzniesiono murowaną świątynię, dzięki Janowi Zembrzuskiemu. W 1875 r., w czasie likwidacji resztek Kościoła greckokatolickiego w Kongresówce (likwidacja unickiej diecezji chełmskiej), władze rosyjskie przekształciły cerkiew na prawosławną. Od okresu rewindykacji świątynia pełni funkcję rzymskokatolickiego kościoła parafialnego. W 1918 r. przeprowadzono remont i dokonano rekoncyliacji, a w roku następnym erygowano parafię rzymskokatolicką.
Kościół parafialny został powiększony i przebudowany w stylu pseudoromańskim w 1984 r. Konsekrowany w 1986 r. przez biskupa siedleckiego Jana Mazura.
Zasięg parafii.
Zasięg parafii obejmuje Czołomyje, Czepielin-Kolonię (4 km), Czepielin (4 km), Doliwo (2 km), Ogrodniki (2 km), część wsi Olędy (3 km).

</doc>
<doc id="2788578" url="https://pl.wikipedia.org/wiki?curid=2788578" title="Meister">
Meister

Meister – niemieckie nazwisko

</doc>
<doc id="2788581" url="https://pl.wikipedia.org/wiki?curid=2788581" title="Przeciwziemia">
Przeciwziemia



</doc>
<doc id="2788582" url="https://pl.wikipedia.org/wiki?curid=2788582" title="Antyziemia">
Antyziemia



</doc>
<doc id="2788586" url="https://pl.wikipedia.org/wiki?curid=2788586" title="Trouble with the Curve">
Trouble with the Curve



</doc>
<doc id="2788588" url="https://pl.wikipedia.org/wiki?curid=2788588" title="Robert Paverick">
Robert Paverick

Robert Paverick (ur. 19 listopada 1912 w Borgerhout, zm. 25 maja 1994) – belgijski piłkarz grający na pozycji obrońcy. W swojej karierze rozegrał 41 meczów w reprezentacji Belgii.
Kariera klubowa.
Swoją karierę piłkarską Paverick rozpoczął w klubie Royal Antwerp FC. Zadebiutował w nim w 1930 roku w pierwszej lidze belgijskiej. W debiutanckim sezonie wywalczył z Royalem tytuł mistrza Belgii. Po tytuł mistrzowski sięgnął również w sezonie 1943/1944. W Royalu występował do końca sezonu 1946/1947. W sezonie 1948/1949 grał w Beerschocie Antwerpia, w którym zakończył swoją karierę sportową.
Kariera reprezentacyjna.
W reprezentacji Belgii Paverick zadebiutował 31 marca 1935 roku w przegranym 2:4 towarzyskim meczu z Holandią, rozegranym w Antwerpii. W 1938 roku został powołany do kadry na mistrzostwa świata we Francji. Na nich rozegrał jeden mecz, z Francją (1:3). Od 1935 do 1946 roku rozegrał w kadrze narodowej 41 meczów.

</doc>
<doc id="2788589" url="https://pl.wikipedia.org/wiki?curid=2788589" title="Frida Baranek">
Frida Baranek

Frida Lidia Baranek (ur. 1961 w Rio de Janeiro) – brazylijska rzeźbiarka, graficzka, architekt i artysta plastyk.
Życiorys.
W 1983 ukończyła studia na Wydziale Architektury Uniwersytetu Santa Ursula w Rio de Janeiro i wyjechała kontynuować naukę do Stanów Zjednoczonych. Od 1982 przez dwa lata uczęszczała na lekcje rzeźby do João Carlosa Goldberga i Tunga (wł. Jose de Barros Carvahlo e Mello). Od 1984 rozpoczęła studia podyplomowe na Wydziale Rzeźby Parsons School of Design w Nowym Jorku. W 1990 na krótko zamieszkała w Paryżu, następnie w Berlinie a od 2002 w Nowym Jorku i Londynie.
Jej rodzina pochodzi z Polski.
Twórczość.
Jej pierwsze prace z końca lat 80. XX wieku były rzeźbami tworzonymi z włókien stalowych i kamieni, obecnie jest znana z tworzenia mebli i brył przestrzennych, do konstrukcji, których używa części samolotów, rur i splecionych przewodów. W inne wkomponowuje blachę lub części metalowe różnego pochodzenia.

</doc>
<doc id="2788594" url="https://pl.wikipedia.org/wiki?curid=2788594" title="Schizoporaceae">
Schizoporaceae



</doc>
<doc id="2788595" url="https://pl.wikipedia.org/wiki?curid=2788595" title="Nikołaj Puszkow">
Nikołaj Puszkow

Nikołaj Puszkow, ros. Николай Викторович Пушков (ur. 28 listopada 1946 w Tambowie) – rosyjski szachista i sędzia klasy międzynarodowej ("International Arbiter" od 1998), arcymistrz od 1994 roku.
Kariera szachowa.
Odniósł kilka sukcesów w turniejach międzynarodowych, m.in. trzykrotnie w Orle (I miejsca w latach 1992, 1995 oraz 2001, dz. I-II miejsce w 1998). W 2002 r. zwyciężył w Azowie, w 2003 – w Ługańsku oraz w Kamieńsku, natomiast w 2009 – w Rubiżnem.
Największe sukcesy odniósł w kategorii "weteranów" (szachistów powyżej 60. roku życia), zdobywając dwa medale indywidualnych mistrzostw Europy: złoty (Kowno 2012) oraz brązowy (Płowdiw 2013). Był również wielokrotnym medalistą drużynowych mistrzostw Europy w tej kategorii wiekowej (m.in. trzykrotnie złotym w latach 2009, 2011, 2012).
Najwyższy ranking w karierze osiągnął 1 października 2000 r., z wynikiem 2562 punktów zajmował wówczas 40. miejsce wśród rosyjskich szachistów.

</doc>
<doc id="2788596" url="https://pl.wikipedia.org/wiki?curid=2788596" title="Hymenochaetaceae">
Hymenochaetaceae



</doc>
<doc id="2788598" url="https://pl.wikipedia.org/wiki?curid=2788598" title="Phellinus punctatus">
Phellinus punctatus



</doc>
<doc id="2788603" url="https://pl.wikipedia.org/wiki?curid=2788603" title="Dom gminny Posady Olchowskiej w Sanoku">
Dom gminny Posady Olchowskiej w Sanoku

Dom gminny Posady Olchowskiej – budynek w Sanoku.
Został wybudowany od 1905 do 1907 i od tego czasu mieścił władze ówczesnej gminy Posada Olchowska (przyłączonej do Sanoka w 1931 i obecnie stanowiącej dzielnicę miasta). Budynek poświęcił ks. proboszcz Bronisław Stasicki. Budynek pierwotnie był pod numerem 158.
Inicjatywa powstania obiektu wyszła od naczelnika Macieja Kluski, który zdecydował o stworzeniu centrum scalającego wszystkie urzędy gminne. Budowę rozpoczęto w 1905, a ukończono we wrześniu 1907 roku. Cechą wyróżniającą jest wysoka eklektyczna, neobarokowa wieżyczka, w zamierzeniu Juliusza Padlewskiego mieszcząca dzwon i zegar.
Od początku w budynku umieszczono działalność Kółka Rolniczego i kantoru Kasy Raiffeisena. Działały tam też Towarzystwo Szkoły Ludowej, Czytelnia Ludowa. W pomieszczeniach parterowych została stworzona kancelaria naczelnika, sala posiedzeń, biuro policji gminnej, areszt, sklep i magazyn. Lokale na piętrze zostały przeznaczone do wynajmu. Przed 1914 działał sklep Wiesiołka. Około 1930 w budynku mieścił się sklep towarów mieszanych (właśc. Jan Kościński) oraz Kasa Stefczyka w Posadzie Olchowskiej, a w połowie lat 30. także Czytelnia Ludowa im. Marszałka Piłsudskiego w Sanoku oraz Objazdowy Urząd Miar. Do wybuchu II wojny światowej w 1939 w obiekcie działała Komenda Obwodu Straży Granicznej „Sanok”, którą już podczas kampanii wrześniowej 9 września 1939 przeniesiono do Sambora.
Po wojnie w budynku swoją siedzibę przez pewien czas miało Państwowe Gimnazjum Przemysłowe (później przeniesione nieopodal, do siedziby przy ulicy Stróżowskiej), a następnie Dom Nauczyciela tejże placówki.
 w budynku powstała własność wspólnoty mieszkaniowej.
Od 2002 budynek był remontowany. 13 września 2009 na fasadzie frontowej budynku została ustanowiona tablica pamiątkowa. Inskrypcja na tablicy brzmi: "„Ku pamięci 100 rocznicy wybudowania Ratusza Gminnego i 80. rocznicy włączenia Gminy Posada Olchowska do miasta Sanoka, dla uczczenia dorobku pokoleń. Wdzięczni mieszkańcy Posady. Sanok, wrzesień 2009 r.”". Uroczystego odsłonięcia tablicy dokonał najstarszy wówczas mieszkaniec dzielnicy Posada, Zbigniew Wolwowicz. Tego samego dnia w budynku został uruchomiony mechanizm odtwarzający zarejestrowaną melodię hymnu Czerkiesów, stanowiący hymn dzielnicy pt. „Sowa na gaju” (wykonywaną przez trębacza Mateusza Wołczańskiego). Utwór jest emitowany trzy razy dziennie.
Budynek został wpisany do gminnego rejestru zabytków miasta Sanoka, opublikowanego w 2015.

</doc>
<doc id="2788604" url="https://pl.wikipedia.org/wiki?curid=2788604" title="Hymenochaete cruenta">
Hymenochaete cruenta



</doc>
<doc id="2788605" url="https://pl.wikipedia.org/wiki?curid=2788605" title="William Nuckolls">
William Nuckolls

William Thompson Nuckolls (ur. 23 lutego 1801 koło Hancockville, Karolina Południowa, zm. 27 września 1855 koło Hancockville) – amerykański polityk, członek Izby Reprezentantów.
W 1820 ukończył South Carolina College (późniejszy Uniwersytet Karoliny Południowej) w Columbia. Z dyplomem prawnika został w 1823 przyjęty do palestry i praktykował w Spartanburgu. W latach 1827–1833 zasiadał w Izbie Reprezentantów trzech kolejnych kadencji jako przedstawiciel zwolenników prezydenta Andrew Jacksona. Zmarł 27 września 1855 na swojej plantacji koło Hancockville. 

</doc>
<doc id="2788606" url="https://pl.wikipedia.org/wiki?curid=2788606" title="Izrael Szajnbrum">
Izrael Szajnbrum

Izrael Szajnbrum (ur. 1924 w Urzędowie) – brazylijski malarz, rzeźbiarz i architekt.
Życiorys.
Urodził się w rodzinie polskich Żydów, do Brazylii wyjechał w 1937 i od tego czasu mieszka i tworzy w Rio de Janeiro. Od 1939 do 1943 uczył się w szkole technicznej "Souza Aguiar", po jej ukończeniu rozpoczął studia architektoniczne w Krajowej Szkole Architektury (Faculdade Nacional de Arquitetura). Równolegle studiował w Escola Nacional de Belas Artes, jego wykładowcami byli Rodolfo Chambelland, Henrique Cavalleiro, Quirino Campofiorito. Obie uczelnie ukończył w 1952.
Tworzy malowidła o dużych rozmiarach, rzeźby przestrzenne, plafony i barwne mozaiki, które są prezentowane jako samodzielne dzieła, ale mogą stanowić również elementy architektoniczne lub być umieszczane na elewacjach budynków.

</doc>
<doc id="2788607" url="https://pl.wikipedia.org/wiki?curid=2788607" title="Diecezja Venice">
Diecezja Venice

Diecezja Venice (łac. "Dioecesis Venetiae in Florida", ang. "Diocese of Venice") jest diecezją Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje południowo-zachodnią część stanu Floryda. 
Historia.
Diecezja została kanonicznie erygowana 16 czerwca 1984 roku przez papieża Jana Pawła II. Wyodrębniono ją z archidiecezji Miami i diecezji Orlando i Saint Petersburg. Pierwszym ordynariuszem został dotychczasowy biskup pomocniczy Miami John Nevins (ur. 1932).

</doc>
<doc id="2788608" url="https://pl.wikipedia.org/wiki?curid=2788608" title="Biskupi Venice">
Biskupi Venice



</doc>
<doc id="2788610" url="https://pl.wikipedia.org/wiki?curid=2788610" title="Anna-Lena Friedsam">
Anna-Lena Friedsam

Anna-Lena Friedsam (ur. 1 lutego 1994 w Neuwied) – niemiecka tenisistka.
Kariera tenisowa.
W zawodowych meczach zadebiutowała w kwietniu 2011 roku, na turnieju ITF w Bol, do którego dostała się dzięki przejściu kwalifikacji. W fazie głównej rozgrywek dotarła do finału, w którym przegrała z Ewelyn Mayr. Pierwszy sukces odniosła w marcu 2012 roku, wygrywając w Astanie. W sumie wygrała dwanaście turniejów w grze pojedynczej i trzy w grze podwójnej rangi ITF.
W kwietniu 2012 roku otrzymała dziką kartę do udziału w kwalifikacjach turnieju WTA w Stuttgarcie, ale odpadła w drugiej rundzie, po przegranej z Kateryną Bondarenko.
We wrześniu 2012 roku osiągnęła drugą setkę światowego rankingu WTA, plasując się na 196 miejscu.
W sezonie 2013 osiągnęła finał deblowych zawodów kategorii WTA 125K series w Tajpej, w którym razem z Alison Van Uytvanck uległy parze Caroline Garcia–Jarosława Szwiedowa 3:6, 3:6.
W zawodach cyklu WTA Tour Niemka osiągnęła dwa finały w grze pojedynczej, w grze podwójnej natomiast zwyciężyła w trzech turniejach z sześciu rozegranych finałów. Triumfowała też w jednym turnieju singlowym w cyklu WTA 125 z dwóch osiągniętych finałów, w deblu zaś brała udział w jednym finale w zawodach tej kategorii.

</doc>
<doc id="2788615" url="https://pl.wikipedia.org/wiki?curid=2788615" title="Inonotus radiatus">
Inonotus radiatus



</doc>
<doc id="2788616" url="https://pl.wikipedia.org/wiki?curid=2788616" title="Mensularia radiata">
Mensularia radiata



</doc>
<doc id="2788617" url="https://pl.wikipedia.org/wiki?curid=2788617" title="Yehoshua Ellis">
Yehoshua Ellis

Yehoshua Ellis (ur. 1 sierpnia 1977 w Overland Park) – amerykański rabin pracujący w Polsce, w latach 2010-2015 rabin Gminy Wyznaniowej Żydowskiej w Katowicach, od 2015 rabin pomocniczy Gminy Wyznaniowej Żydowskiej w Warszawie. Posiada uprawnienia szojcheta.
Życiorys.
Rabin Ellis jest absolwentem Kansas City Academy oraz Colorado College. W 2000 ukończył studia na Naropa University w Boulder, a w 2010 ukończył egzaminy rabinackie na Beit Midrash Hasphardi. Ordynację rabinacką otrzymał w Shehebar Sephardic Center.
Posługuje się językami angielskim, hebrajskim i polskim.
Jest żonaty, ma syna Daniela Jakowa i córkę Hanę.

</doc>
<doc id="2788618" url="https://pl.wikipedia.org/wiki?curid=2788618" title="Diecezja Orlando">
Diecezja Orlando

Diecezja Orlando (łac. "Dioecesis Orlandensis", ang. "Diocese of Orlando") jest diecezją Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje środkową część stanu Floryda. Zgodnie z prawem kanonicznym do diecezji należy także Księżyc, ponieważ nowo odkryte terytoria podlegają pod diecezję, z której wyruszyła wyprawa.
Historia.
Diecezja została kanonicznie erygowana 2 marca 1968 roku przez papieża Pawła VI. Wyodrębniono ją z ówczesnych diecezji Miami i Saint Augustine. Pierwszym ordynariuszem został kapłan archidiecezji nowoorleańskiej William Borders (1913–2010), późniejszy arcybiskup metropolita Baltimore.

</doc>
<doc id="2788619" url="https://pl.wikipedia.org/wiki?curid=2788619" title="Michaił Chmielnicki">
Michaił Chmielnicki

Michaił Chmielnicki (ros. Михаил Хмельницкий; biał. Мiхаiл Хмяльнiцкi, "Michaił Chmialnicki"; ur. 24 lipca 1969) – białoruski lekkoatleta specjalizujący się w chodzie sportowym, dwukrotny uczestnik letnich igrzysk olimpijskich (Atlanta 1996, Sydney 2000). W czasie swojej kariery reprezentował również Związek Socjalistycznych Republik Radzieckich i Wspólnotę Niepodległych Państw.

</doc>
<doc id="2788621" url="https://pl.wikipedia.org/wiki?curid=2788621" title="Biskupi Orlando">
Biskupi Orlando



</doc>
<doc id="2788622" url="https://pl.wikipedia.org/wiki?curid=2788622" title="Julius Plücker">
Julius Plücker

Julius Plücker (ur. 16 czerwca albo 16 lipca 1801 w Elberfeld, zm. 22 maja 1868 w Bonn) – niemiecki matematyk i fizyk. Dokonał znaczących odkryć w geometrii analitycznej i był pionierem badań nad promieniami katodowymi, które doprowadziły do odkrycia elektronu. Rozwinął również szeroko badania nad krzywymi Lamé. Laureat Medalu Copleya.
Życiorys.
Dzieciństwo i młodość.
Plücker urodził się w Elberfeldzie (obecnie część Wuppertalu). Po edukacji w Düsseldorfie i uniwersytetach w Bonn, Heidelbergu i Berlinie w 1823 roku przeniósł się do Paryża, gdzie znalazł się pod wpływem francuskiej szkoły geometrycznej, której twórca, Gaspard Monge, wtedy już nie żył. W 1825 roku wrócił do Bonn, a w 1828 roku został profesorem matematyki. W tym samym roku opublikował pierwszy tom dzieła "Analytisch-geometrische Entwicklungen". W 1831 roku opublikował drugi tom, w którym jasno wyłożył dualność rzutową.
Badania fizyczne.
W 1836 roku Plücker został profesorem fizyki Uniwersytetu w Bonn. W 1858 roku, po roku pracy z lampami próżniowymi wraz ze swoim bońskim kolegą Heinrichem Giesslerem, po raz pierwszy opublikował swoje klasyczne badania o działaniu magnesu na wyładowania elektryczne w gazach rozrzedzonych. Odkrył zjawisko jarzenia fluorescencyjnego na ściankach rury próżniowej oraz że jarzenie może być przesuwane przy pomocy elektromagnesu. Później wykazano, że jarzenie było spowodowane promieniami katodowymi.
Upamiętnienie.
Jedna z planetoid została nazwana jego imieniem – (29643) Plücker.

</doc>
<doc id="2788625" url="https://pl.wikipedia.org/wiki?curid=2788625" title="Raymond Braine">
Raymond Braine

Raymond Ernest Michel Braine (ur. 28 kwietnia 1907 w Antwerpii, zm. 25 grudnia 1978 tamże) – belgijski piłkarz występujący na pozycji napastnika, reprezentant Belgii w latach 1925–1939, olimpijczyk.
Kariera klubowa.
Grę w piłkę nożną rozpoczął w klubie Beerschot VAC. 11 lutego 1923 zadebiutował w nim w pierwszej lidze belgijskiej w przegranym 0:3 meczu z Daring Club Bruksela. W sezonie 1923/24 wywalczył z Beerschotem swój pierwszy w karierze tytuł mistrza Belgii. W latach 1925, 1926 i 1928 wywalczył z Beerschotem kolejne mistrzostwa kraju. W sezonach 1927/28 i 1928/29 został królem strzelców belgijskiej ligi (zdobył odpowiednio 35 i 30 goli).
Latem 1930 roku Braine przeszedł do czechosłowackiej Sparty Praga. W sezonach 1931/32 i 1935/36 wywalczył ze Spartą mistrzostwo Czechosłowacji. W 1935 roku zdobył ze Spartą Puchar Mitropa. W sezonach 1931/32 i 1933/34 zostawał królem strzelców czechosłowackiej ligi. W 1936 roku Braine wrócił do Beerschotu. W sezonach 1937/38 i 1938/39 wywalczył z Beerschotem swoje piąte i szóste mistrzostwo Belgii w karierze. W 1943 roku odszedł do klubu RCS La Forestoise. W 1944 roku zakończył w nim swoją karierę w wieku 36 lat.
Kariera reprezentacyjna.
W reprezentacji Belgii Braine zadebiutował 15 maca 1925 roku w przegranym 0:1 meczu Coupe Van den Abeele z Holandią, rozegranym w Antwerpii. W 1928 roku zagrał na Igrzyskach Olimpijskich w Amsterdamie. W 1938 roku został powołany do kadry na Mistrzostwa Świata we Francji. Rozegrał na nich jeden mecz z Francją (1:3). Od 1925 do 1939 roku rozegrał w kadrze narodowej 54 mecze i strzelił w nich 26 bramek.
Życie prywatne.
Był bratem Pierre’a Braine’a, także piłkarza i reprezentanta kraju.

</doc>
<doc id="2788628" url="https://pl.wikipedia.org/wiki?curid=2788628" title="Kabikiejmy Górne">
Kabikiejmy Górne



</doc>
<doc id="2788629" url="https://pl.wikipedia.org/wiki?curid=2788629" title="Jan XII (patriarcha Konstantynopola)">
Jan XII (patriarcha Konstantynopola)

Jan XII, gr. Ιωάννης ΙΒ΄, "Joannes XII" (ur. ok. 1235, zm. ok. 1315) – patriarcha Konstantynopola od 1 stycznia 1294 do 21 czerwca 1303.
Życiorys.
Jan pochodził z Sozopola. Zastąpił na stanowisku patriarchy Konstantynopola Atanazego I, który wskutek reformy dyscypliny kościelnej i finansów klasztornych, pozbawiającej klasztory dużej części ich dochodów, spowodował wystąpienie przeciw sobie opozycji duchowieństwa.
Na początku patriarchatu, Jan XII sprzeciwił się planom cesarza Andronikowi II rzucenia klątwy na każdego kto spiskowałby przeciwko tronowi, przeciwstawając się próbie użycia środków duchowych Kościoła do ochrony rządzącej dynastii Paleologów. W okresie swoich rządów Jan zwalczał symonię i zakazał praktyki kupowania wyborców dla zdobycia urzędu biskupa. W 1299 roku zaprotestował przeciwko projektowi małżeństwa 5-letniej córki cesarza, Symonidy Paleologiny ze Stefanem Milutinem, królem Serbii.
W lipcu 1302 Jan XII zagroził cesarzowi dymisją i Andronik poszukał pretekstu, by przyzwać z powrotem Atanazego. Atanazy przepowiedział, że poważna klęska spadnie wkrótce na imperium, jeżeli jego mieszkańcy nie nawrócą się i nie będą żyli zgodnie z przykazaniami Kościoła. 15 stycznia 1303 r. Konstantynopol nawiedziło silne trzęsienie ziemi, co przez lud stolicy zostało odczytane jako spełnienie się proroctwa i przyniosło niezwykłą popularność byłemu patriarsze. W tej sytuacji, w czerwcu tego roku, Jan XII zrzekł się urzędu patriarchy.
Po złożeniu urzędu Jan powrócił do Sozopola. Wzięty do niewoli przez Bułgarów, posłował później jako przedstawiciel cara bułgarskiego starającego się o zawarcie pokoju z cesarzem bizantyńskim.

</doc>
<doc id="2788632" url="https://pl.wikipedia.org/wiki?curid=2788632" title="Ałusijan">
Ałusijan

Ałusijan (bułg. Алусиан, gr. Ἀλουσιάνος) – bułgarski arystokrata, syn ostatniego cara, Iwana Władysława. Nieznana jest data jego narodzin ani śmierci. Po zwycięstwie Bizancjum nad Bułgarią (1018) próbował wraz z braćmi bronić resztek carstwa, ale ostatecznie zostali oni pokonani i zmuszeni do służby cesarzowi Bazylemu II. W czasie buntu Piotra Deliana Ałusijan powrócił do Bułgarii, a przez krótki okres w 1041 roku panował nawet jako car. Ostatecznie jednak powstanie upadło, Ałusijan zaś powrócił do Bizancjum.
Życiorys.
Ałusijan był drugim synem cara Iwana Władysława i jego żony Marii. W 1018 roku, po klęsce Iwana w walce z Bazylim II, Ałusijan wraz z braćmi – Presjanem i Aaronem – próbował bronić resztek terytorium carstwa. Ałusijan i jego bracia zostali pokonani przez Bizantyjczyków, lecz zwycięzcy obeszli się z nimi wyjątkowo łaskawie. Bazyli przyjął ich bowiem na służbę oferując, w zamian za wierność, możliwość zrobienia kariery w cesarstwie bizantyjskim. 
Ałusijan został mianowany strategiem temu Teodozjopolis i wysłany do Azji Mniejszej. Tam wżenił się w miejscową arystokrację ormiańską, co tylko pomnożyło jego bogactwa i zwiększyło prestiż. W międzyczasie jego starszy brat, Presjan, dwukrotnie wziął udział w spiskach przeciwko cesarstwu, za co został ostatecznie zmuszony do wstąpienia do klasztoru i zrezygnowania z uczestnictwa w życiu publicznym. Współpraca Ałusijana z cesarstwem układała się dobrze do końca lat 30. XI wieku, kiedy to doszło do sporu między nim a cesarzem Michałem IV i jego bratem, parakoimomenosem Janem Orfanotrofosem. Konflikt zakończył się pozbawieniem Ałusijana większości ziem, bogactw i tytułów.
Ałusijan przebywał jeszcze przez jakiś czas na terenie cesarstwa, aż w 1040 roku doszły doń informacje o sukcesach powstańców Piotra Deliana, jego kuzyna, który zbuntował się przeciwko bizantyjskiej władzy nad Bułgarią. W 1040 roku udał się więc na Bałkany, gdzie przyłączył się do rebeliantów. Delian ciepło przyjął kuzyna, powierzając mu dowództwo nad armią mającą zaatakować Tesaloniki. Oblężenie miasta zakończyło się jednak dla Ałusijana totalną klęską. Bizantyjska odsiecz rozbiła bułgarskich powstańców, a ich dowódca musiał uchodzić do Ostrowa.
Sytuacja buntowników była coraz cięższa, czego Ałusijan był całkowicie świadomy. Prawdopodobnie zaczął wówczas żałować udziału w rebelii i szukał sposobu aby odkupić swoje winy względem Bizantyjczyków. W 1041 roku, w czasie kolacji, zaatakował i pojmał Piotra Deliana, obcinając mu nos i wydłubując oczy. Wojsko przyjęło zamach stanu z radością, ogłaszając Ałusijana nowym carem. 
Pod koniec 1041 roku, gdy doszło do spotkania armii bułgarskich powstańców z wojskami bizantyjskimi, Ałusijan zbiegł do Greków, oddając w ich ręce Deliana i zapewniając o posłuszeństwie. Na wieść o zdradzie wojska powstańcze rozpierzchły się i był to w zasadzie koniec powstania. Ałusijan został nagrodzony tytułem "magistros" i przywróceniem wszystkich dotychczasowych posiadłości. Jego dalsze losy nie są jednak znane, wiadomo jednak, iż jego potomkowie, zwani przez Greków Alousianoi, piastowali ważne urzędy i wchodzili w skład arystokracji bizantyjskiej aż do XIV wieku. Na przykład synowie Ałusijana, Bazyli i Samuel, byli dowódcami wojskowymi (Bazyli pełnił także funkcję gubernatora Edessy). Ich siostra Anna wyszła za przyszłego cesarza bizantyjskiego, Romana IV Diogenesa.

</doc>
<doc id="2788634" url="https://pl.wikipedia.org/wiki?curid=2788634" title="Lekkoatletyka na Letnich Igrzyskach Olimpijskich 1912 – sztafeta 4 × 100 m mężczyzn">
Lekkoatletyka na Letnich Igrzyskach Olimpijskich 1912 – sztafeta 4 × 100 m mężczyzn

Sztafeta 4 × 100 metrów mężczyzn była jedną z konkurencji lekkoatletycznych rozgrywanych podczas V Igrzysk Olimpijskich w Sztokholmie. Biegi eliminacyjne i półfinałowe rozegrano 8 lipca 1912 r., zaś bieg finałowy — 9 lipca 1912 r. Złoto zdobyła ekipa brytyjska w składzie: David Jacobs, Henry Macintosh, Victor d’Arcy i William Applegarth.
Stany Zjednoczone dysponując pięcioma zawodnikami, którzy dostali się do finału w biegu na 100 metrów byli zdecydowanymi faworytami. Lecz w półfinale reprezentacja została zdyskwalifikowana, za przekazanie pałeczki poza strefą zmiany. W finale wystartowały trzy drużyny: niemiecka, szwedzka i brytyjska. Każda z nich pobiegła szybciej od rekordu świata ustanowionego czasem 43,5 sekundy 19 maja 1912 r. przez ekipę niemiecką. Niemcy zwyciężając półfinał z najlepszym czasem - 42,3 s. - przy absencji Amerykanów, stali się głównymi kandydatami do złota. Lecz w finale zostali zdyskwalifikowani za niewłaściwą zmianę pałeczki. Po dyskwalifikacji Niemców, Szwedzi, którzy zajęli trzecie miejsce w biegu, zostali nagrodzeni srebrnymi medalami.
Wyniki.
Eliminacje.
Bieg 1
Bieg 2
Bieg 3
Bieg 4
Bieg 5
Bieg 6
Półfinały.
Półfinał 1
Stany Zjednoczone zostały zdyskwalifikowane za przekroczenie strefy zmian przy pierwszej zmianie pałeczki.
Półfinał 2
Półfinał 3
Finał.
Rau, próbując nadrobić straty pierwszych zmian, skończył bieg tuż za Applegarthem, lecz ostatecznie Niemcy zostali zdyskwalifikowani za przekroczenie strefy zmiany przez Erwina Kerna. Srebro przyznano Szwedom.

</doc>
<doc id="2788639" url="https://pl.wikipedia.org/wiki?curid=2788639" title="Przystrzeliwanie broni">
Przystrzeliwanie broni

Przystrzeliwanie broni – sprawdzenie celności broni.
W razie niespełnienia wymagań jakie określa dokumentacja eksploatacyjna, przyrządy celownicze ustawia się w taki sposób, aby na odległościach określonych ich nastawami uzyskać jak najlepsze skupienie oraz jak najbliższe położenie średniego punktu trafienia względem punktu celowania lub wyznaczonego punktu kontrolnego. Muszkę należy wkręcić, jeśli średni punkt trafienia znajduje się poniżej punktu kontrolnego, a wykręcić, jeśli znajduje się powyżej punktu.
Jeżeli punkt trafienia znajduje się po lewej stronie punktu kontrolnego, to obsadę muszki należy przesunąć w lewo, a jak znajduje się po prawej stronie, to obsadę przesunąć w prawo.
Przystrzeliwanie broni jest przeprowadzane dla każdego wyprodukowanego egzemplarza broni, po przyjęciu jej do oddziału, po naprawie oraz zaobserwowaniu złej celności.

</doc>
<doc id="2788641" url="https://pl.wikipedia.org/wiki?curid=2788641" title="Joazaf (Krokowski)">
Joazaf (Krokowski)

Joazaf, imię świeckie Ołeksandr Krokowski herbu Namiot (ur. w 1651, zapewne, na Ukrainie Prawobrzeżnej, zm. 1 lipca 1718 w Twerze) – metropolita kijowski, halicki i całej Rusi, biskup Rosyjskiego Kościoła Prawosławnego.
Życiorys.
Ukończył kolegium mohylańskie w Kijowie przed 1670. W szkole tej zetknął się pierwszy raz z Warłaamem (Jasińskim), pełniącym funkcję jej rektora, który stał się następnie jego protektorem. Ok. 1673 wyjechał na studia do Rzymu, gdzie studiował filozofię i teologię. Po powrocie do Kijowa wstąpił jako posłusznik do ławry Peczerskiej, złożył wieczyste śluby mnisze, a następnie został zatrudniony w kolegium mohylańskim jako profesor. Wykładał retorykę (1683) i filozofię (1685–1689), a następnie pełnił funkcję prefekta szkoły. W 1689, zachowując to stanowisko, został przełożonym monasteru św. Mikołaja na Słupie w Kijowie. W roku akademickim 1689/1690 został rektorem kolegium, po raz drugi został wybrany na tę funkcję w 1693. W tym samym roku został przełożonym Brackiego Monasteru w Kijowie. Ihumen Joazaf uzyskał dla obydwu kierowanych przez siebie klasztorów wsparcie finansowe Iwana Mazepy, dzięki czemu na ich terenie powstały nowe murowane cerkwie. Doprowadził również do poprawy sytuacji ekonomicznej kolegium mohylańskiego.
W 1707 duchowieństwo kijowskie wybrało Joazafa na nowego metropolitę kijowskiego. Chirotonia biskupia odbyła się 15 sierpnia 1708 w Moskwie, Joazaf (Krokowski) otrzymał natychmiast po niej godność metropolity. Zdaniem Ćwikły podobnie jak jego poprzednicy, metropolici Gedeon i Warłaam, reprezentował stanowisko prorosyjskie, przyczynił się do unifikacji metropolii kijowskiej z Rosyjskim Kościołem Prawosławnym, eliminacji typowych dla niej tradycji. Odmienną ocenę jego postawy w tej kwestii przedstawił Włodzimierz Mokry, którego zdaniem Joazaf bronił odmienności prawosławia na ziemiach ukraińskich i reprezentował antymoskiewską postawę. Wszedł w konflikt z biskupem mścisławskim, mohylewskim i orszańskim Sylwestrem o zarządzanie tymi monasterami w Rzeczypospolitej, które przed włączeniem metropolii kijowskiej do Patriarchatu Moskiewskiego zostały bezpośrednio podporządkowane metropolicie kijowskiemu (biskup Sylwester dążył do tego, by znalazły się one w jego jurysdykcji). Gdy Iwan Mazepa przeszedł na stronę Szwedów w wojnie północnej i wystąpił przeciwko Rosji, Joazaf przewodniczył obrzędowi jego wykluczenia z Cerkwi prawosławnej.
W 1718 carewicz Aleksy Piotrowicz Romanow, przesłuchiwany w związku z rzekomą organizacją antycarskiego spisku przeciw swojemu ojcu, na torturach wskazał Joazafa (Krokowskiego) jako swojego współpracownika. Stwierdził, że metropolita kijowski w korespondencji z nim zachęcał go do wywołania zbrojnego powstania ludowego przeciwko carowi Piotrowi. Chory hierarcha miał zostać sprowadzony do Petersburga na przesłuchanie, jednak zmarł w drodze, w monasterze Świętych Archaniołów w Twerze. Krótko po jego zgonie Aleksy przyznał, że bezpodstawnie obciążył metropolitę. Pogrzeb Joazafa odbył się w soborze katedralnym w Twerze, przewodniczył mu arcybiskup twerski Warłaam.
Metropolita otaczał szczególną czcią świętą Barbarę i był autorem akafistu do niej.

</doc>
<doc id="2788644" url="https://pl.wikipedia.org/wiki?curid=2788644" title="Delfin z Bordeaux">
Delfin z Bordeaux

Delfin, "Delphinus", " Dauphin" (ur. IV wieku, zm. między 401 a 403) – biskup, święty Kościoła katolickiego, Wyznawca, biskup.
Istnieją materiały historyczne - listy Paulina z Noli, notatki Ambrożego z Mediolanu i kroniki Sulpicjusza Sewera - świadczące o sakrze Delfina jako drugiego biskupa diecezji Bordeaux . Występował przeciwko herezji Pryscyliana (Pryscylianizmowi) na synodzie, który odbył się w 380 r. w Saragossie. Według relacji Prospera z Akwitanii i Sulpicjusza Sewera przyjmował później biskupów biorących udział w synodzie. Wniósł swoją działalnością apostolską znaczny wkład w chrystianizację terenów podległych jego jurysdykcji. Miał znaczący wpływ na nawrócenie Paulina z Noli. W martyrologiach wymieniany jest pod dniem 24 grudnia i w tym dniu wspominają go wierni Kościoła katolickiego, w Bordeaux natomiast czczony jest 30 grudnia.

</doc>
<doc id="2788645" url="https://pl.wikipedia.org/wiki?curid=2788645" title="Butler Institute of American Art">
Butler Institute of American Art

Butler Institute of American Art – muzeum sztuk pięknych położone w Youngstown (stan Ohio, USA) przy 524 Wick Avenue. Muzeum, znane na świecie jako „muzeum Ameryki”, jest pierwszym muzeum poświęconym sztuce amerykańskiej. Budynek główny z 1919 znajduje się na liście National Register of Historic Places. Misją muzeum jest gromadzenie wszelkiego rodzaju dzieł sztuki stworzonych przez Amerykanów. W jego zbiorach znajduje się obecnie ponad 20 000 eksponatów.
Historia.
Pomysłodawcą muzeum był Joseph G. Butler Jr., przemysłowiec z Youngstown, jeden z pierwszych kolekcjonerów sztuki koncentrujących się wyłącznie na sztuce amerykańskiej. W 1917 zlecił on spółce architektonicznej McKim, Mead and White zaprojektowanie muzeum dla umieszczenia w nim swojej kolekcji. Budynek został zbudowany w stylu włoskiego renesansu z białego marmuru, pochodzącego ze stanu Georgia, i otwarty dla publiczności w październiku 1919. Na przestrzeni swych dziejów przeszedł on kilka zmian. W 1931 do północnej i południowej strony pierwotnego budynku dobudowano dwa skrzydła, a w 1967 na piętrze utworzono galerie. Dobudowanie w 1987 West Wing, w którym umieszczono galerie Court Beecher oraz atrium, umożliwiło większy udział publiczności w programie oferowanym przez muzeum (wystawy objazdowe, koncerty, odczyty, spotkania społeczności i imprezy prywatne). W 1991 w pobliskim hrabstwie Columbiana, około 40 km na południe od Youngstown, otwarto filię Salem, w której wystawione są dzieła z kolekcji stałej muzeum, prace artystów miejscowych oraz czołowych artystów amerykańskich. Filia Salem jest finansowana przez Salem Community Foundation.
Najbardziej znaczące zmiany dokonane w XXI w. to oddanie do użytku budynku Beecher Center, zbudowanego w roku 2000, przeznaczonego do przechowywania zbiorów sztuki cyfrowej i elektronicznej, oraz budynku Andrews Pavilion, otwartego w roku 2002, mieszczącego muzealną kawiarnię, sklep z pamiątkami i atrium z kolekcją rzeźb. W 2005 muzeum zakupiło sąsiednią nieruchomość – budynek byłego kościoła First Christian Church, co umożliwiło dalsze rozszerzenie działalności.
Budynek główny muzeum został w 1974 wpisany na listę Miejsc Historycznych USA (poz. #74001567).
Zbiory.
Kolekcja muzeum obejmuje dzieła sztuki z okresu czterech stuleci i ułożona jest w porządku chronologicznym, przez co ilustruje historię Ameryki. 
Malarstwo amerykańskie XIX w..
Jedną z najcenniejszych pozycji w zbiorach muzeum jest obraz "Snap the Whip", namalowany w kilku wersjach w 1872 przez jednego z czołowych artystów amerykańskich, Winslowa Homera; należy do najbardziej kontrowersyjnych i zarazem najczęściej reprodukowanych prac tego artysty. Obraz, przedstawiający grupę dzieci bawiących się przed budynkiem małej szkoły, stał się amerykańskim odpowiednikiem Mony Lisy.
Kolejne arcydzieła XIX-wiecznej sztuki amerykańskiej w zbiorach muzeum to obrazy:
Hudson River School.
Dzieła artystów należących do Hudson River School reprezentowane są przez prace Setha Eastmana, Thomasa Cole'a, Ashera Browna Duranda i Thomasa Doughty.
Marina.
Dział pejzaży morskich zawiera obrazy pędzla takich artystów jak: Fitz Hugh Lane, Martin Johnson Heade, Edward Moran, John Marin i Arthur Dove.
Impresjonizm amerykański.
Ozdobą kolekcji amerykańskiego impresjonizmu jest obraz Roberta Vonnoh "Na flandryjskim polu, gdzie śpią żołnierze i rosną maki". Inni artyści reprezentowani w tym dziale to: Edward Henry Potthast, Theodore Robinson, John Singer Sargent, Mary Cassatt, Gari Melchers i Frank Weston Benson (obraz "Czerwień i złoto" z 1915, będący przykładem portretu impresjonistycznego.
American Western collection.
W Kolekcji Amerykańskiego Zachodu eksponowane są prace artystów tworzących pod koniec XIX i w XX w. Podstawę kolekcji stanowią, przedstawiające życie Indian Hopi, zmysłowe obrazy pędzla Elbridge'a Ayera Burbanka oraz imponujący "Szlak od Oregon" Alberta Bierstadta. Inni artyści, których prace zgromadzone są w tym dziale, to: George Luks (obraz "Cafe Francis"), Robert Henri, Maurice Brazil Prendergast, Charles Sheeler, Georgia O’Keeffe, Edward Hopper (obraz "Miasto węglowe w Pensylwanii"), Charles Ephraim Burchfield (obraz "Wrześniowy wiatr i deszcz"), Robert Rauschenberg, Chuck Close i George Segal.

</doc>
<doc id="2788646" url="https://pl.wikipedia.org/wiki?curid=2788646" title="Jack Butler">
Jack Butler

John Dennis „Jack” Butler (ur. 14 sierpnia 1894 w Colombo, zm. 5 stycznia 1961) – angielski piłkarz grający na pozycji obrońcy. W swojej karierze rozegrał 1 mecz w reprezentacji Anglii.
Kariera klubowa.
Swoją karierę piłkarską Butler rozpoczął w klubie Fulham. Zadebiutował w nim w 1913 roku. W 1914 roku przeszedł do innego londyńskiego zespołu, Arsenalu. Początkowo grał w rezerwach tego klubu, a następnie podczas pierwszej wojny światowej służył w Royal Artillery. 15 listopada 1919 zaliczył swój debiut w Arsenalu, w meczu z Boltonem Wanderers. W 1927 roku wystąpił z Arsenalem w przegranym 0:1 finale Pucharu Anglii z Cardiff City. W Arsenalu grał do 1930 roku.
W latach 1930–1932 Butler grał w Torquay United, w którym zakończył swoją karierę.
Kariera reprezentacyjna.
W reprezentacji Anglii Butler zadebiutował 8 grudnia 1924 roku w wygranym 4:0 towarzyskim meczu z Belgią, rozegranym w West Bromwich. Był to jego jedyny mecz w kadrze narodowej Anglii.
Kariera trenerska.
W 1932 roku Butler rozpoczął karierę trenerską, gdy został zatrudniony w Daring Club Molenbeek. W 1935 roku został selekcjonerem reprezentacji Belgii. Awansował z nią na III Mistrzostwa Świata 1938 we Francji. Tam Belgia odpadła w pierwszej rundzie po porażce 1:3 z Francją.
W swojej karierze Butler był menedżerem w takich klubach jak: Torquay United, Crystal Palace i Colchester United.

</doc>
<doc id="2788650" url="https://pl.wikipedia.org/wiki?curid=2788650" title="Olapade Adeniken">
Olapade Adeniken

Olapade Charles Adeniken (ur. 19 sierpnia 1969 w Oshogbo) – nigeryjski lekkoatleta specjalizujący się w krótkich biegach sprinterskich, trzykrotny uczestnik letnich igrzysk olimpijskich (Seul 1988, Barcelona 1992, Atlanta 1996). Srebrny medalista olimpijski z Barcelony w biegu sztafetowym 4 x 100 metrów.

</doc>
<doc id="2788652" url="https://pl.wikipedia.org/wiki?curid=2788652" title="Andrzej Całczyński">
Andrzej Całczyński

Andrzej Całczyński (ur. 30 sierpnia 1935 w Warszawie, zm. 17 lipca 2016 w Piastowie) – polski ekonomista specjalizujący się w badaniach operacyjnych.
Życiorys.
W 1961 ukończył Szkołę Główną Planowania i Statystyki. W 1971 obronił w Wyższej Szkole Ekonomicznej w Poznaniu pracę doktorską "Efektywność ekonomiczna zastosowania programowania liniowego w transporcie kruszywa budowlanego" napisaną pod kierunkiem Zbigniewa Gługiewicza. W 1977 uzyskał w Akademii Ekonomicznej w Poznaniu stopień doktora habilitowanego. W latach 1978-1980 był kierownikiem Pracowni Zastosowań Matematyki w Instytucie Rynku Wewnętrznego i Konsumpcji w Warszawie., w latach 1981-1984 był prodziekanem Wydziału Ekonomiki i Organizacji Wyższej Szkoły Inżynierskiej w Radomiu (przekształconej w 1996 w Politechnikę Radomską), w latach 1984-1990 był tam dyrektorem Instytutu Ekonomiki, od 1987 kierował Katedrą Badań Operacyjnych i Ekonometrii, w latach 1987-1990 dziekanem Wydziału Ekonomicznego, w latach 1990-1996 prorektorem ds. rozwoju kadry i współpracy z zagranicą. Równocześnie w latach 1985-1989 kierował Zakładem Ekonomiki Transportu i Spedycji w Akademii Ekonomicznej w Krakowie. W 1993 uzyskał tytuł naukowy profesora nauk ekonomicznych. 
Był odznaczony Złotym Krzyżem Zasługi (1986, i 1994) oraz Medalem Komisji Edukacji Narodowej (1987).
Spoczywa na cmentarzu w Zielonce.

</doc>
<doc id="2788653" url="https://pl.wikipedia.org/wiki?curid=2788653" title="Coleman Carroll">
Coleman Carroll

 
Coleman Francis Carroll (ur. 9 lutego 1905 w Pittsburghu w stanie Pensylwania, zm. 26 lipca 1977 w Miami Beach w stanie Floryda) – amerykański duchowny rzymskokatolicki, biskup, a następnie pierwszy arcybiskup metropolita Miami.
Życiorys.
Przyszedł na świat w rodzinie imigrantów irlandzkich. Miał dwóch braci, którzy tak jak on zostali kapłanami. Jeden z nich Howard Joseph Carroll (1902-1960) był w latach 1958-1960 biskupem Altoony w Pensylwanii. Święcenia kapłańskie otrzymał 15 czerwca 1930 i inkardynowany został do rodzinnej diecezji Pittsburgh. W roku 1944 uzyskał tytuł doktora prawa kanonicznego na Katolickim Uniwersytecie Ameryki. Od roku 1952 był prałatem Jego Świątobliwości.
25 sierpnia 1953 otrzymał nominację na biskupa pomocniczego Pittsburgha ze stolicą tytularną "Pitanae". Sakry udzielił mu abp Amleto Giovanni Cicognani, ówczesny delegat apostolski w USA. 13 sierpnia 1958 mianowany ordynariuszem nowo powstałej diecezji Miami. Przyczynił się do powołania dwóch diecezjalnych seminariów duchownych i diecezjalnej gazety "The Voice". Był opiekunem ludzi biednych i bezdomnych (często osobiście wydawał posiłki w jadłodajni dla ubogich), a także migrantów. Podczas rewolucji kubańskiej przygarnął do swej diecezji kubańskie dzieci pozbawione opieki. Ostatecznie liczba małoletnich przemycona w ramach Programu Piotruś Pan wyniosła 14 tys. Przez ponad rok dzieci były dokarmiane ze środków diecezjalnych, następnie losem nieletnich zajął się rząd federalny. Ogólną liczbę uchodźców kubańskich, którzy przybyli do diecezji Mami szacuje się na pół miliona. Bp Carroll przeznaczył jeden z budynków szkolnych do opieki nad nimi (pomoc medyczna, prawna, finansowa).
2 marca 1968 nastąpiła reorganizacja struktur kościelnych na Florydzie, w ramach której diecezję Miami podniesiono do rangi archidiecezji i utworzono prowincję kościelną Miami. Bp Carroll został jej pierwszym arcybiskupem metropolitą. Zmarł z powodu komplikacji wynikających z choroby naczyń. Pochowany został na katolickim cmentarzu Matki Bożej Miłosierdzia w Miami.

</doc>
<doc id="2788654" url="https://pl.wikipedia.org/wiki?curid=2788654" title="Justin Verlander">
Justin Verlander

Justin Brooks Verlander (ur. 20 lutego 1983) – amerykański baseballista występujący na pozycji miotacza w Houston Astros.
Przebieg kariery.
College.
Verlander studiował na Old Dominion University, gdzie w latach 2002–2004 grał w baseballowej drużynie uniwersyteckiej; w pierwszym sezonie został wybrany najlepszym debiutantem w CAA. W 2003 roku zdobył wraz z drużyną narodową srebrny medal na Igrzyskach Panamerykańskich.
Detroit Tigers.
W drafcie 2004 roku został wybrany w pierwszej rundzie z numerem drugim przez Detroit Tigers. Zawodową karierę rozpoczynał w klubach farmerskich Tigers, między innymi w Lakeland Tigers, gdzie przy statystykach 9–2 W–L i 1,67 ERA został wybrany przez klub Detroit Tigers najlepszym zawodnikiem sezonu w Minor League Baseball. W MLB zadebiutował 4 lipca 2005 w przegranym 0–6 meczu przeciwko Cleveland Indians. W 2006, pierwszym pełnym sezonie rozegrał 30 meczów, gdzie miał 17–9 W–L i 3,63 ERA i został wybrany najlepszym debiutantem w MLB. W tym samym roku wystąpił w 1. meczu World Series; ostatecznie Tigers ulegli St. Louis Cardinals w pięciu meczach.
12 czerwca 2007 roku w meczu przeciwko Milwaukee Brewers rozegrał no-hittera, a niespełna miesiąc później po raz pierwszy w karierze został wybrany do Meczu Gwiazd. W 2010 roku podpisał nowy kontrakt z klubem wart 80 milionów dolarów. 7 maja 2011 w spotkaniu z Toronto Blue Jays rozegrał drugiego no-hittera w karierze. W tym samym sezonie zdobył Potrójną Koronę (24 zwycięstw, 2,40 ERA, 250 strikeouts), a także został wybrany MVP American League oraz jednogłośnie nagrodzony Cy Young Award.
W marcu 2013 podpisał nowy, pięcioletni kontrakt wart 140 milionów dolarów, który będzie obowiązywać w latach 2015–2019; jeśli w 2019 w głosowaniu do nagrody Cy Young Award zajmie miejsce w pierwszej piątce, kontrakt zostanie przedłużony o kolejny sezon. W lipcu 2013 nie wystąpił w All-Star Game z powodu kontuzji; zastąpił go Chris Tillman z Baltimore Orioles. 12 kwietnia 2014 w meczu międzyligowym z San Diego Padres na Petco Park zaliczył pierwsze uderzenie w MLB; mecz rozgrywany był na stadionie zespołu z National League i wedle reguł tej ligi miotacz figuruje na liście pałkarzy w odróżnieniu od zasad American League, w której w miejsce miotacza wystawiany jest designated hitter.
18 maja 2016 w meczu z Minnesota Twins zaliczył 2000. strikeout w MLB.
30 sierpnia 2017 w spotkaniu z Colorado Rockies zaliczył pierwszy RBI w MLB.
Houston Astros.
31 sierpnia 2017 w ramach wymiany zawodników przeszedł do Houston Astros. 14 października 2017 rozegrał pełny mecz numer 2 ALCS przeciwko New York Yankees. W wygranym przez Astros spotkaniu zaliczył 13 strikeoutów. W meczu numer 6 zaliczył siedem zmian bez oddania runa, a Astros pokonali Yankees 7–1 i wyrównali stan w serii na 3–3. Verlander w ALCS zaliczył 21 strikeoutów, zanotował dwa zwycięstwa przy wskaźniku ERA 0,56 i został wybrany najbardziej wartościowym zawodnikiem ALCS.
1 września 2019 w meczu przeciwko Toronto Blue Jays Verlander został szóstym w historii MLB miotaczem, który rozegrał w swojej karierze trzeciego no-hittera. 29 września 2019 w ostatnim dniu sezonu zasadniczego i meczu z Los Angeles Angels został osiemnastym w historii MLB miotaczem, który osiągnął pułap 3000 strikeoutów. W tym samym spotkaniu zaliczył również 300. strikeout w sezonie. Za swoją postawę w sezonie 2019, został po raz drugi w swojej karierze wybrany najlepszym miotaczem w American League i otrzymał nagrodę Cy Young Award.

</doc>
<doc id="2788661" url="https://pl.wikipedia.org/wiki?curid=2788661" title="Centrum Kultury Fizycznej Uniwersytetu Przyrodniczego w Poznaniu">
Centrum Kultury Fizycznej Uniwersytetu Przyrodniczego w Poznaniu

Centrum Kultury Fizycznej Uniwersytetu Przyrodniczego - neomodernistyczny, wielofunkcyjny budynek sportowy Uniwersytetu Przyrodniczego w Poznaniu, zlokalizowany przy ul. Dojazd 7.
Architektura i funkcjonalność.
Główną częścią obiektu jest hala sportowa z pełnym zapleczem przystosowana do rozgrywania meczów piłki nożnej, siatkówki, piłki ręcznej i koszykówki. Sala ma 45 metrów długości, 27 szerokości i 7,5 wysokości. Można ją dzielić na trzy boiska treningowe (koszykarskie lub siatkarskie) w układzie poprzecznym. Trybuny mieszczą 300 osób. Oprócz tego w obiekcie mieści się sala do tenisa stołowego (cztery stoły treningowe i dwa pełnowymiarowe) oraz bufet. Na piętrze zlokalizowano: Studium Wychowania Fizycznego i Sportu, salę do aerobiku/judo, salkę do zajęć z zakresu rehabilitacji, siłownię, sucha saunę fińską oraz przebieralnie. Całość dostępna jest dla osób niepełnosprawnych.
Projektantami budynku byli "Kostka &amp; Kurka Architekci Poznań". Obok stoi zbliżone stylowo Biocentrum.
Zachorowania na raka.
Od 2011 z budynkiem wiążą się doniesienia prasowe o wzmożonych zachorowaniach na nowotwory wśród pracowników (m.in. glejaka mózgu). Pierwsza osoba zachorowała na nowotwór w 2010, druga w maju 2011, trzecia w sierpniu 2011, a następne w 2013. Jedna z tych osób nie żyje. Zachorowania dotyczą niemal połowy personelu budynku (m.in. sprzątaczka i ochroniarz). W 2011 specjaliści (w tym Sanepid) gruntownie przebadali budynek pod kątem występowania materiałów niebezpiecznych dla człowieka. Nie stwierdzono wtedy występowania przekroczeń jakichkolwiek norm lub stężeń. Wezwany radiesteta wykrył natomiast żyły wodne, co spowodowało wyposażenie się pracowników w odpromienniki. Według prof. Włodzimierza Lieberta z Kliniki Neurochirurgii i Neurotraumatologii Uniwersytetu Medycznego w Poznaniu, zachorowania mogły być dziełem zbiegu okoliczności.

</doc>
<doc id="2788662" url="https://pl.wikipedia.org/wiki?curid=2788662" title="Chile na Letnich Igrzyskach Paraolimpijskich 2012">
Chile na Letnich Igrzyskach Paraolimpijskich 2012

Chile na Letnich Igrzyskach Paraolimpijskich 2012 w Londynie reprezentowało 7 zawodników.
Był to szósty start reprezentacji Chile na Letnich igrzyskach paraolimpijskich.
Kadra.
Lekkoatletyka.
Mężczyźni
Pływanie.
Kobiety

</doc>
<doc id="2788665" url="https://pl.wikipedia.org/wiki?curid=2788665" title="Warłaam (Jasiński)">
Warłaam (Jasiński)

Warłaam, nazwisko świeckie Jasiński (zm. 22 sierpnia 1707) – biskup Rosyjskiego Kościoła Prawosławnego pochodzenia ukraińskiego.
Życiorys.
Ukończył kolegium mohylańskie w Kijowie, następnie kontynuował studia w Akademii Krakowskiej, którą ukończył jako jeden z najlepszych studentów. Od 1665 (lub 1669) do 1673 był ihumenem Brackiego Monasteru w Kijowie, zaś od 1669 do 1689 był rektorem kolegium mohylańskiego. Funkcję tę łączył z obowiązkami przełożonego monasteru św. Michała Archanioła o Złotych Kopułach (od 1673 do 1677 lub nawet 1680), a następnie Pustynnego Monasteru św. Mikołaja w Kijowie (od 1680 do 1684) i ławry Peczerskiej (1684–1689), którą kierował jako archimandryta. Urząd ten objął z nominacji administratora metropolii kijowskiej arcybiskupa czernihowskiego Łazarza, za zgodą patriarchy moskiewskiego i całej Rusi Joachima, a bez zezwolenia patriarchy Konstantynopola, któremu nadal podlegała metropolia.
Solidnie wykształcony, opiekował się uczonym duchowieństwem. Na jego polecenie i pod jego opieką Dymitr (Tuptało) podjął pracę nad swoją "Mineją". Bronił Sylwestra (Miedwiediewa) przed zarzutami herezji, przez co patriarcha moskiewski i całej Rusi Joachim groził mu ekskomuniką.
Jego działalność w Kijowie przypadła na okres, w którym decydowała się jurysdykcyjna przynależność prawosławnej metropolii kijowskiej. Początkowo Warłaam (Jasiński) sprzeciwiał się podporządkowaniu administratury Patriarchatowi Moskiewskiemu, opowiadając się za dotychczasową zależnością metropolii od Patriarchatu Konstantynopolitańskiego. Jednak po usankcjonowaniu przejścia metropolii w jurysdykcję patriarchów moskiewskich przez prawosławne patriarchaty starożytne archimandryta Warłaam zaakceptował tę decyzję. W 1690 przyjął chirotonię biskupią i natychmiast po niej został mianowany metropolitą kijowskim, halickim i całej Małorosji. W ocenie Ćwikły w swojej dalszej działalności prowadził, podobnie jak jego poprzednik na urzędzie metropolita Gedeon, politykę prorosyjską, w rezultacie której zanikała liturgiczna i administracyjna odrębność administratury na rzecz jej ścisłej integracji z prawosławiem tradycji rosyjskiej. Odmienne stanowisko przedstawił Włodzimierz Mokry, którego zdaniem postawa i poglądy Warłaama były antymoskiewskie, a metropolita starał się bronić odrębności tradycji prawosławia na ziemiach ukraińskich.
Zmarł w 1707 i został pochowany w ławrze Pieczerskiej.

</doc>
<doc id="2788666" url="https://pl.wikipedia.org/wiki?curid=2788666" title="Kim Myung-jin">
Kim Myung-jin

Kim Myung-jin (김명진, ur. 10 lutego 1971 w Seulu) – koreańska niepełnosprawna curlerka, wicemistrzyni paraolimpijska z Vancouver 2010. 
Kim w curling gra od 2003, reprezentuje Gangwon Dream Wheelchair Curling Club. Na arenie międzynarodowej zadebiutowała podczas Mistrzostw Świata 2004, zajmując 11. pozycję. Od samego początku gra jako trzecia w zespole Kim Hak-sunga. W 2005 i 2007 koreańska ekipa uplasowała się na 7. miejscu w rywalizacji. 
W Mistrzostwach Świata 2008 zespół z Gangwon po raz pierwszy awansował do fazy play-off i to z najlepszym wynikiem Round Robin. Koreańczycy w półfinale byli lepsi 7:2 od Kanady (Gerry Austgarden) i w finale zmierzyli się z Norwegią (Rune Lorentsen). Zdobyli srebrne medale ulegając 3:5 zawodnikom z Europy. Rok później zespół Kim zajął 6. miejsce. Zawody w latach 2007-2009 były kwalifikacjami do Zimowych Igrzysk Paraolimpijskich 2010, Korea Południowa uzyskała 19 punktów i uzyskała możliwość uczestnictwa. W fazie grupowej turnieju w Vancouver Koreańczycy wygrali 6 a przegrali 3 mecze. Do półfinału awansowali z 3. pozycji i zwyciężyli tam 7:5 nad Amerykanami (Augusto Jiminez Perez). W finale gospodarze (Jim Armstrong) szybko uzyskali dużą przewagę punktową - po 4. endzie Kanada prowadziła 8:1. Koreańczycy przejęli wszystkie późniejsze partie, nie zdołali jednak doprowadzić do extra-endu - mecz zakończył się wynikiem 7:8. Był to dla Korei Południowej drugi medal zimowych igrzysk paraolimpijskich w historii.

</doc>
<doc id="2788672" url="https://pl.wikipedia.org/wiki?curid=2788672" title="BB Parallel World">
BB Parallel World

 – czwarty album studyjny zespołu An Cafe, wydany 9 września 2009 roku w Japonii oraz 3 października 2009 roku w Europie. Album osiągnął 20 pozycję w rankingu Oricon.
Lista utworów.
CD.
Wszystkie utwory zostały napisane przez Miku.

</doc>
<doc id="2788673" url="https://pl.wikipedia.org/wiki?curid=2788673" title="Pleurotomarie">
Pleurotomarie

Pleurotomarie (Pleurotomariidae) – rodzina prymitywnych, reliktowych ślimaków morskich. Muszle w kształcie regularnego stożka, przypominające muszle trochusów, co odzwierciedla się w nazwach łacińskich współcześnie żyjących rodzajów. Różnią się od nich szczeliną, biegnącą wzdłuż ostatniego skrętu przez jego końcową część. Maksymalny znany nam wymiar muszli to 20,7 cm.
Pleurotomarie zamieszkują ciepłe morza. Dawni przedstawiciele rodzaju "Pleurotomaria" występują wokół Japonii, Moluków oraz w Morzu Karaibskim; zasięg całej rodziny nie jest nam znany, ponieważ pozostała większość gatunków może wykraczać rozmieszczeniem poza te obszary. Przynajmniej część pleurotomarii to gatunki głębinowe, występujące co najmniej do głębokości 3000 m. Ślimaki z tej rodziny znane są od kambru. Ich skamieniałości znajdowane są również na terenie Polski.
Rodzaje.
Do rodziny pleurotomarii zaliczają się 4 współcześnie żyjące rodzaje z 30 gatunkami:
Rodzaj pleurotomaria ("Pleurotomaria"), do którego dawniej zaliczano 8 gatunków obecnie żyjących, dzisiaj jest uważany za grupujący jedynie formy kopalne, a wspomniane gatunki przeniesiono do innych rodzajów. Gatunków kopalnych należących do samego tylko rodzaju "Pleurotomaria" liczono w 1988 r. kilka setek.

</doc>
<doc id="2788674" url="https://pl.wikipedia.org/wiki?curid=2788674" title="Marco d’Aviano">
Marco d’Aviano



</doc>
<doc id="2788676" url="https://pl.wikipedia.org/wiki?curid=2788676" title="Ostatnia brygada (powieść)">
Ostatnia brygada (powieść)

Ostatnia brygada – powieść obyczajowa Tadeusza Dołęgi-Mostowicza z 1930 roku. Powieść była drukowana w odcinkach równocześnie w katowickim dzienniku "Polonia" i warszawskim „ABC” w roku 1930. Wydanie książkowe ukazało się w roku 1932. Była to pierwsza drukowana powieść autora, który wcześniej zajmował się dziennikarstwem.
Treść.
Andrzej Dowmunt, który zdobył duży majątek w Afryce, powraca do kraju, by swój kapitał zainwestować w ojczyźnie. Ku swemu zaskoczeniu spostrzega, że polskie elity nie dbają o los odrodzonego państwa i jego sytuacji gospodarczej, a jedynie o swój prywatny interes. Mimo oporów Andrzej stopniowo staje się częścią zepsutych elit i prowadzi puste życie. Jako człowiek zamożny i przystojny, ma duże powodzenie u kobiet. Styka się z powszechnym zepsuciem moralnym. Wikła się w niefortunny romans z Leną, zmysłową żoną bogatego bankiera, która okazuje się agentką sowieckiego wywiadu, a także z nastoletnią Ireną, zdemoralizowaną córką arystokratów. Po burzliwej rozmowie z przyjacielem z czasów studenckich, posłem Michałem Żegotą, miotany wyrzutami sumienia, postanawia uporządkować życie i wykorzystać swój majątek dla rozwoju ekonomicznego kraju. Żeni się z młodą Martą Rzecką i otwiera przedsiębiorstwo handlu zbożem „Adrol“. Szczęście rodzinne i powodzenie w interesach zakłóca jednak wieść o śmiertelnej chorobie Michała. Odwiedzając przyjaciela Andrzej spotyka Ewę, swoją pierwszą studencką miłość.
Tytuł.
Tytuł powieści nawiązuje do członków tzw. "czwartej brygady" – grupy karierowiczów, dorabiających sobie rzekomą legionową przeszłość po to, aby znaleźć się w sanacyjnym obozie władzy. Powieść nie ma jednak charakteru antysanacyjnego. Piętnuje ona całość elit politycznych oraz gospodarczych kraju, a wręcz całe ostatnie pokolenie wychowane w czasie zaborów i dotknięte skutkami I wojny światowej. Pokolenie to nazwane jest przez autora "ostatnią brygadą". 
W powieści autor wkłada w usta głównego bohatera słowa:Nie naród, nie naród, tylko nasze pokolenie, zdemoralizowane niewolą, zdeprawowane wojną. Nasze pokolenie, pokolenie rozbitych ołtarzy, podeptanych tradycyj, wyzute z dogmatów. Pokolenie, któremu, gdy zabrakło ideału walki o niepodległość — zabrakło steru i busoli. Dojutrki. Mówimy: „pierwsza brygada“ „czwarta brygada“… Całe nasze pokolenie jest tą ostatnią brygadą niewoli, ostatnią brygadą wielkiej wojny… I póki nie wymrze to pokolenie, póki nie przyjdzie pomór na ostatnią brygadę, póty nie zacznie się nowe życie.
Ekranizacja.
Na podstawie książki w 1938 roku powstał film fabularny wyświetlany alternatywnie pod tytułami "Prawo do szczęścia" lub "Ostatnia brygada""."

</doc>
<doc id="2788677" url="https://pl.wikipedia.org/wiki?curid=2788677" title="Honda SSM">
Honda SSM

Honda SSM ("Sport Study Model") – koncepcyjne auto marki Honda zaprezentowane na salonie motoryzacyjnym w Tokio w 1995 roku będące protoplastą produkowanej od 1999 roku Hondy S2000. Auto napędzane było na tył poprzez silnik benzynowy o pojemności 1997 cm3 DOHC VTEC 16V.

</doc>
<doc id="2788678" url="https://pl.wikipedia.org/wiki?curid=2788678" title="Brygida Grzeganek-Więcek">
Brygida Grzeganek-Więcek

Brygida Grzeganek-Więcek (ur. 8 sierpnia 1936 w Chorzowie) – dr hab. prof. nadzw. specjalność: nauki techniczne, ekonomika i organizacja budownictwa.
Elementy biograficzne.
W 1961 r. ukończyła studia (mgr inż.) na wydziale budownictwa Politechniki Śląskiej. W 1975 r. obroniła doktorat z nauk technicznych (Politechnika Warszawska), w 1985 r. otrzymała stopień doktor habilitowanej w zakresie ekonomiki i organizacji (Politechnika Warszawska). W 1985 r. została docentem w zakresie nauk organizacji i ekonomiki. W 1991 została mianowana na stanowisko prof. nadzwyczajnej (Uniwersytet Opolski, do 1998 r.).
Praca zawodowa.
Jako studentka V roku studiów została asystentką w Katedrze Organizacji Procesów Budowlanych. W roku 1963 rozpoczęła pracę jako inspektor nadzoru budowlanego; w 1965 została kierownikiem działu przygotowania produkcji; 1968 r. została naczelną inżynier Przedsiębiorstwa Remontowo-Budowlanego w Bytomiu. W 1971 r. została naczelną dyrektor tego przedsiębiorstwa (zarządzała nim przez 7 lat). 1978 r. rozpoczęła pracę jako adiunkt w WSP- Uniwersytet Opolski. Od 2002 r. jest zatrudniona na umowę o pracę w Akademii Wychowania Fizycznego w Katowicach na stanowisku prof. nadzw. w Katedrze Zarządzania. Od 2004 jako kierownik zakładu Zarządzania Strategicznego. Została również członkiem senackiej komisji budżetu i finansów do 2007 r., oraz członek komisji do spraw stopni naukowych do 2009 r. Od roku akademickiego 2009/2010 jest p.o. kierownikiem katedry Zarządzania na Wydziale Zarządzania Sportem i Turystyką.
Funkcje we władzach Uczelni.
W 1985 r. została kierownikiem zakładu Ekonomiki Przedsiębiorstwa oraz członkiem Senatu tej Uczelni (przez dwie kadencje uczestnicząc w wielu komisjach senackich). Od 1991 do 1995 r. była prodziekanem Wydziału Ekonomicznego Uniwersytetu Opolskiego. W latach 1991–1998 pracowała na Uniwersytecie Opolskim. W latach 1992 do 2004 współpracowała z Instytutem fur Sozialwirtschaft und Oekonomische Bildung w Vlotho (Niemcy).
Droga zawodowa.
Była również wykładowcą w powyższym instytucie dla polskich grup przedsiębiorców i pracowników naukowych, którzy współpracowali z sektorem gospodarczym w okresie transformacji. W latach 1997 do 2003 była przewodniczącą dwóch rad nadzorczych w Hucie Silesia w Rybniku oraz w korporacji Polska Wełna w Bielsku-Białej oraz członkiem rady nadzorczej w Przedsiębiorstwie Gospodarki Komunalnej w Bytomiu. Od 1998 do 2006 r. pracowała w Akademii im. J. Długosza w Częstochowie na stanowisku zastępcy dyrektora Instytutu Zarządzania i Marketingu prowadząc działalność naukową i dydaktyczną.
Była promotorką 4 prac doktorskich oraz 3 prac w przygotowaniu, z czego 2 mają otwarte przewody doktorskie w Instytucie ORGMASZ w Warszawie. Jest również recenzentem wielu opracowań naukowych, 2 publikacji zwartych oraz artykułów.
Charakterystyka publikacji naukowych.
Po uzyskaniu stopnia doktor habilitowanej prof. Brygida Grzeganek-Więcek opublikowała ponad 120 artykułów naukowych w czasopismach krajowych i zagranicznych oraz 6 monografii. Wszystkie publikacje ogniskują się wokół problematyki zarządzania przedsiębiorstwami i organizacjami różnego typu, a od 2003 r. powstało wiele publikacji związanych z szeroko pojętym zarządzaniem organizacjami turystycznymi. W dorobku swoich publikacji ma również kilka dotyczących gospodarki finansami.

</doc>
<doc id="2788681" url="https://pl.wikipedia.org/wiki?curid=2788681" title="Trzy serca (powieść)">
Trzy serca (powieść)

Trzy serca – powieść Tadeusza Dołęgi-Mostowicza z 1938 roku. 
Historia zamiany dzieci przez mamkę była zainspirowana rzeczywistym wydarzeniem opisanym m.in. w gazecie "7 groszy" nr 48/1937. Pierwowzorem powieściowej Kate była natomiast narzeczona pisarza – Katarzyna Piwnicka, 17-letnia wówczas córka arystokratów z majątku w Sikorzu.
Fabuła.
Akcja toczy się w dwudziestoleciu międzywojennym w konserwatywnym środowisku ziemiańskim. Akcja skupia się na historii trojga młodych ludzi znających się od dzieciństwa: hrabiego Rogera Tynieckiego zwanego Gogiem, jego kuzynki Kate oraz skromnego pomocnika ekonoma Maćka Zudry, nieślubnego syna kucharki, a zarazem mlecznego brata Goga. Pewnego dnia ich losy splatają się w nierozerwalny węzeł, gdy matka Maćka na łożu śmierci wyjawia opiekującej się nią Kate szokującą i pilnie skrywaną tajemnicę...

</doc>
<doc id="2788685" url="https://pl.wikipedia.org/wiki?curid=2788685" title="Vikramaditya">
Vikramaditya



</doc>
<doc id="2788688" url="https://pl.wikipedia.org/wiki?curid=2788688" title="Robert De Veen">
Robert De Veen

Robert De Veen (ur. 27 marca 1886 w Brugii, zm. 8 grudnia 1939) – belgijski piłkarz grający na pozycji napastnika. W swojej karierze rozegrał 23 mecze w reprezentacji Belgii i strzelił w nich 26 goli.
Kariera klubowa.
Całą swoją karierę piłkarską De Veen spędził w klubie Club Brugge. Zadebiutował w nim w 1904 roku. W sezonach 1904/1905 i 1905/1906 został królem strzelców belgijskiej ligi. W 1914 roku zakończył karierę.
Kariera reprezentacyjna.
W reprezentacji Belgii De Veen zadebiutował 22 kwietnia 1906 roku w wygranym 5:0 towarzyskim meczu z Francją, rozegranym w Saint-Cloud. W debiucie zdobył dwa gole. Od 1906 do 1913 roku rozegrał w kadrze narodowej 23 mecze, w których strzelił 26 bramek.
Kariera trenerska.
W swojej karierze trenerskiej De Veen prowadził takie kluby jak: francuskie Olympique Lillois i RC Lens oraz rodzimy Club Brugge.

</doc>
<doc id="2788689" url="https://pl.wikipedia.org/wiki?curid=2788689" title="Środkowozapolowy">
Środkowozapolowy



</doc>
<doc id="2788690" url="https://pl.wikipedia.org/wiki?curid=2788690" title="Łącznik (baseball)">
Łącznik (baseball)



</doc>
<doc id="2788691" url="https://pl.wikipedia.org/wiki?curid=2788691" title="Biola University">
Biola University

Biola University – prywatny, ewangelikalny uniwersytet humanistyczny, znajdujący się w La Mirada, w Kalifornii, w pobliżu Los Angeles.
Uczelnia została założona w 1908 jako „"Instytut Biblijny w Los Angeles"” przez Lyman Stewart, założyciel i współwłaściciel „"Union Oil Company of California"”. Uczelnia ma nie tylko Wydział Teologiczny, ale także wydziały: administracji biznesu, psychologii, pedagogiki i badań międzykulturowych. Biola University w 2007 roku otworzyło Centrum Studiów dla Żydów mesjańskich w Nowym Jorku.
Teologia.
Biola University funkcjonuje jako bezwyznaniowa uczelnia, ale najbardziej reprezentowane są wyznania baptystów i ewangelików. Biola jest znana ze swojej konserwatywnej doktryny ewangelikalnej. Zdecydowana większość studentów i wykładowców identyfikują się jako ewangelicy, ale studenci Biola i wykładowcy przestrzegają protestanckiej ortodoksji. Biola utrzymuje kluczową doktrynę o biblijnej bezbłędności, według której oryginalne pisma Biblii były bez błędu w odniesieniu do spraw zarówno teologicznych jak i nieteologicznych. Instytucja oficjalnie naucza premilenaryzmu i dyspensacjonalizmu i wymaga od członków wydziału być w zgodzie z tym poglądem teologicznym i kulturowym.

</doc>
<doc id="2788694" url="https://pl.wikipedia.org/wiki?curid=2788694" title="RAN Women’s Sevens">
RAN Women’s Sevens

RAN Women’s Sevens – oficjalny międzynarodowy turniej rugby 7 o zasięgu kontynentalnym, organizowany przez Rugby Americas North cyklicznie od 2005 roku mający na celu wyłonienie najlepszej żeńskiej reprezentacji narodowej w strefie RAN. W imprezie mogą brać udział wyłącznie reprezentacje państw, których krajowe związki rugby są oficjalnymi członkami RAN.

</doc>
<doc id="2788695" url="https://pl.wikipedia.org/wiki?curid=2788695" title="RAN Sevens">
RAN Sevens

RAN Sevens – oficjalny międzynarodowy turniej rugby 7 o zasięgu kontynentalnym, organizowany przez Rugby Americas North cyklicznie od 2004 roku mający na celu wyłonienie najlepszej męskiej reprezentacji narodowej w strefie RAN. W imprezie mogą brać udział wyłącznie reprezentacje państw, których krajowe związki rugby są oficjalnymi członkami RAN.

</doc>
<doc id="2788696" url="https://pl.wikipedia.org/wiki?curid=2788696" title="NACRA Women’s Sevens 2009">
NACRA Women’s Sevens 2009

NACRA Women’s Sevens 2009 – piąte mistrzostwa strefy NACRA w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez North America Caribbean Rugby Association mające na celu wyłonienie najlepszej męskiej reprezentacji narodowej w tej dyscyplinie sportu w strefie NACRA, które odbyły się wraz z turniejem męskim w Meksyku w dniach 14–15 listopada 2009 roku.
W zawodach triumfowała reprezentacja Gujany.
Informacje ogólne.
W marcu 2009 roku przyznano Meksykowi organizację "NACRA Sevens 2009". Był to pierwsze tego rodzaju zawody organizowane przez ten kraj, były jednocześnie próbą generalną przed debiutem męskiego rugby 7 na igrzyskach panamerykańskich, który został zaplanowany na rok 2011. Areną zmagań podczas zawodów był Estadio Roberto Tapatío Méndez znajdujący się na południowych przedmieściach stolicy.
Zgłoszenia chętnych zespołów były przyjmowane do 7 września 2009 roku. W turnieju wzięło udział pięć reprezentacji, które rywalizowały w jednej grupie systemem ligowym. Zespoły z Meksyku i Bahamów wystąpiły w zawodach tej rangi po raz pierwszy.
Zawody były transmitowane w Internecie, następnie Federación Mexicana de Rugby umieściła je na swoim kanale YouTube.

</doc>
<doc id="2788697" url="https://pl.wikipedia.org/wiki?curid=2788697" title="NACRA Sevens 2009">
NACRA Sevens 2009

NACRA Sevens 2009 – szóste mistrzostwa strefy NACRA w rugby 7 mężczyzn, oficjalne międzynarodowe zawody rugby 7 o randze mistrzostw kontynentu organizowane przez North America Caribbean Rugby Association mające na celu wyłonienie najlepszej męskiej reprezentacji narodowej w tej dyscyplinie sportu w strefie NACRA, które odbyły się wraz z turniejem żeńskim w Meksyku w dniach 14–15 listopada 2009 roku. Turniej służył również jako kwalifikacja do turniejów Igrzysk Wspólnoty Narodów 2010 i Igrzysk Ameryki Środkowej i Karaibów 2010.
Czwarty raz z rzędu triumfowała reprezentacja Gujany.
Informacje ogólne.
W marcu 2009 roku przyznano Meksykowi organizację "NACRA Sevens 2009". Były to pierwsze tego rodzaju zawody organizowane przez ten kraj, były jednocześnie próbą generalną przed debiutem rugby 7 na igrzyskach panamerykańskich, który został zaplanowany na rok 2011. Areną zmagań podczas zawodów był Estadio Roberto Tapatío Méndez znajdujący się na południowych przedmieściach stolicy.
Zgłoszenia chętnych zespołów były przyjmowane do 7 września 2009 roku. W turnieju wzięło udział trzynaście reprezentacji, podzielonych na grupy według wyników osiągniętych w poprzednich czterech turniejach. W pierwszym dniu walczyły one systemem kołowym podzielone na trzy grupy, pięciozespołową i dwie złożone z czterech drużyn. Do fazy play-off, składającej się z ćwierćfinałów, półfinałów oraz meczów o miejsca, awansowały trzy najlepsze z grupy A, po dwie czołowe z obu pozostałych grup oraz zwycięzca dodatkowego spotkania pomiędzy trzecimi zespołami z grup B i C. Pozostałe pięć drużyn rywalizowało w drugim dniu ponownie systemem kołowym o miejsca 9–13.
Zwycięzca zawodów zapewnił sobie awans na turniej rugby 7 na Igrzyskach Wspólnoty Narodów 2010, zaś najlepsza szóstka – spełniająca warunki nałożone przez ODECABE – uzyskała prawo startu w turnieju rugby 7 na Igrzyskach Ameryki Środkowej i Karaibów 2010.
Zawody były transmitowane w Internecie, następnie Federación Mexicana de Rugby umieściła je na swoim kanale YouTube.

</doc>
<doc id="2788699" url="https://pl.wikipedia.org/wiki?curid=2788699" title="Pieniądze getta łódzkiego">
Pieniądze getta łódzkiego

Pieniądze łódzkiego getta – banknoty i monety wprowadzone na terenie getta w Łodzi decyzją niemieckiej administracji w 1940 i funkcjonujące do 1944 roku. Poza gettem nie miały żadnej wartości.
Geneza emisji pieniędzy w łódzkim getcie.
Po odizolowaniu Litzmannstadt Ghetto z dniem 30 kwietnia 1940 r. Niemcy zarządzili w tydzień później wprowadzenie wewnętrznej waluty getta w postaci „pokwitowań” ("Quittung"), nawiązujących w nazewnictwie i funkcji do oficjalnej waluty, czyli marek niemieckich. Celem ich wprowadzenia był prosty i skuteczny sposób grabieży majątku więźniów łódzkiego getta oraz dodatkowa izolacja getta od świata zewnętrznego, w tym likwidacji zjawiska szmuglu z i do getta, ponieważ poza gettem ta waluta nie miała żadnej wartości. Inicjatywa ta wymagała akceptacji Ministerstwa Finansów III Rzeszy oraz Banku Rzeszy. Zajął się tym osobiście Friedrich Übelhör – ówczesny prezes rejencji łódzko-kaliskiej, otrzymując zgodę 24 czerwca 1940 r. na emisję wewnętrznej waluty getta. Pieniądze dla getta zaprojektowali łódzcy graficy Ignacy Gutman i Pinkus Szwarc. Po zatwierdzeniu projektów przez niemiecki zarząd getta, Szwarc niezwłocznie przystąpił do wykonania giloszy i przygotowania do druku w drukarni S. Manitiusa. Zaprojektował także monety o nominałach 5  i 10 marek.
W ramach stworzonego systemu pieniężnego drukowano banknoty oraz bito bilon. Było to jedyne getto na terenie okupowanej Polski, które emitowało własną walutę. Innym gettem, które również emitowało własne banknoty, było getto w Terezinie, na terenie ówczesnego Protektoratu Czech i Moraw.
Obwieszczenia nr 70 i 71 Chaima Rumkowskiego, wzywające ludność getta do zamiany banknotów i bilonu Rzeszy na kwity markowe, ukazały się 24 czerwca 1940 roku. Pieniądze te były w getcie popularnie nazywane „rumkami” lub „chaimkami” od nazwiska szefa żydowskiej administracji getta – Chaima Mordechaja Rumkowskiego. Za posiadanie innych, oficjalnych, pieniędzy (marki niemieckie, dolary itp.) groziły surowe kary.
W okresie funkcjonowania tej waluty getta były podejmowane próby jej fałszowania. Największa inicjatywa w tym zakresie została wykryta w maju 1941 roku. Fałszerzem był litograf – Moszek Rauchwerger, zamieszkały przy Sattlergasse (ob. Wawelska) 27. Podczas przesłuchań przyznał się do wyprodukowania około 5 tys. sztuk banknotów o nominale 2 marek w okresie od jesieni 1940 do czerwca 1941. 14 listopada 1941 r. w wyniku procesu został skazany na rok ciężkiego więzienia i 500 marek grzywny, z zamianą na dwa miesiące więzienia. Większość fałszywych banknotów odnaleziono i wycofano z obrotu perforując je dziurkaczem oraz stemplując pieczątką „Entwertet” i po jakimś czasie, wobec dotkliwego braku waluty w getcie, ponownie wprowadzono do obrotu. Matryce litograficzne, które posłużyły do tego fałszerstwa zachowały się i znajdują się w zbiorach Yad Vashem.
W wyniku żywego zainteresowania kolekcjonerskiego pieniędzmi łódzkiego getta, które powstało na przełomie XX i XXI w. na rynku numizmatycznym można spotkać (nabyć) współczesne falsyfikaty zarówno banknotów, jak i monet.
Rodzaje banknotów i monet.
Zlecenie na druk banknotów otrzymała drukarnia Zygmunta Manitusa przy ulicy S. Żeromskiego 87 w Łodzi. Druk banknotów pierwszej emisji odbył się nieprzerwanie od 5 czerwca do 16 lipca 1940. Na potrzeby wymiany nowej waluty, 26 czerwca 1940 roku został powołany Bank Emisyjny, który pierwotnie znajdował się przy ulicy Marysińskiej 71, a jego filia przy ulicy Limanowskiego 56. Emisja banknotów rozpoczęła się 27 czerwca 1940. Dotychczasowa waluta (marki niemieckie) miała funkcjonować do 8 lipca. Po tym terminie obowiązywały wyłącznie „pokwitowania markowe”. Emitentem pieniędzy łódzkiego getta był Przełożony Starszeństwa Żydów w Łodzi – Chaim Rumkowski.
Dwukrotnie wyemitowano również 10-fenigowe kwity Urzędu Pocztowego. Monety wytwarzano w dwóch miejscach na terenie getta (przy ulicy Zgierskiej 56 i Łagiewnickiej 63). Waluta getta była w obiegu do końca jego istnienia, 29 sierpnia 1944 roku.

</doc>
<doc id="2788702" url="https://pl.wikipedia.org/wiki?curid=2788702" title="Omułki">
Omułki



</doc>
<doc id="2788703" url="https://pl.wikipedia.org/wiki?curid=2788703" title="Żelazny człowiek">
Żelazny człowiek

Żelazny człowiek – ataksytowa rzeźba tybetańska prawdopodobnie z XI wieku, przedstawiająca boga Wajśrawanę.
Opis.
Rzeźba przedstawia boga Wajśrawanę. Figurka mierzy 24 cm i waży 10,6 kg, została wykonana z ataksytu przez anonimowego twórcę w XI wieku. Stanowi mieszankę stylu buddyjskiego i prebuddyjskiej kultury bön.
Historia.
Rzeźba została przywieziona do Europy przez wyprawę badawczą kierowaną przez Ernsta Schäfera i sponsorowaną przez szefa SS Heinricha Himmlera. Celem wyprawy było poszukiwanie w Azji korzeni rasy aryjskiej, a rzeźba mogła zainteresować Niemców ze względu na wyrytą na piersi Wajśrawany swastykę, która jednak jest symbolem stosunkowo powszechnym w hinduizmie i buddyzmie. Figura znalazła się po przywiezieniu do Europy w Monachium, następnie przez wiele lat była częścią prywatnej kolekcji, po czym w 2007 roku została wystawiona na aukcji.
Badania przeprowadzone w 2012 roku dowiodły, że figurka została wyrzeźbiona z ataksytu pochodzącego z meteorytu Chinga, który trafił na Ziemię między 10 i 20 tysięcy lat temu, prawdopodobnie zaś 15.000 lat temu. Minerał ten charakteryzuje się wysoką zawartością niklu. Jest to jedyne znane przedstawienie postaci ludzkiej wyrzeźbione w materiale pochodzenia meteorytowego. Wyniki badań opublikowano w czasopiśmie „Meteoritics &amp; Planetary Science”, zespołem kierował Elmar Buchner z Uniwersytetu w Stuttgarcie.

</doc>
<doc id="2788704" url="https://pl.wikipedia.org/wiki?curid=2788704" title="Zbigniew Zieliński (siatkarz)">
Zbigniew Zieliński (siatkarz)

Zbigniew Zieliński (ur. 29 marca 1964) – polski siatkarz, reprezentant Polski, wicemistrz Europy (1983), medalista mistrzostw Polski, zdobywca Pucharu CEV (1990) z Moerser SC.
Kariera sportowa.
Karierę sportową rozpoczął w klubie Lechia Tomaszów Mazowiecki. Od sezonu 1981/1982 był zawodnikiem Resovii, z którą zdobył brązowy medal mistrzostw Polski w 1987 i 1988. W sezonach 1984/1985 i 1986/1987 uznany przez "Przegląd Sportowy" najlepszym siatkarzem ligi. W sezonie 1989/1990 został zawodnikiem niemieckiego Moerser S.C. i zdobył z tą drużyną w 1990 Puchar CEV (jako pierwszy Polak w historii tych rozgrywek). Grał także w klubach francuskich, w sezonie 1996/1997 występował w zespole Kazimierz Płomień Sosnowiec, w sezonie 2001/2002 w Skrze Bełchatów, zdobywając brązowy medal mistrzostw Polski, w sezonie 2005/2006 ponownie w Resovii.
W reprezentacji Polski debiutował 10 maja 1983 w towarzyskim spotkaniu z Bułgarią. Jego największym sukcesem było wicemistrzostwo Europy w 1983. W 1984 był kandydatem do wyjazdu na Igrzyska Olimpijskie w Los Angeles (1984). Wobec bojkotu zawodów zagrał na turnieju zawodów Przyjaźń-84, zajmując z drużyną trzecie miejsce. Wystąpił także na mistrzostwach świata w 1986 (9. miejsce), mistrzostwach Europy w 1985 (4. miejsce), 1989 (7. miejsce) oraz Igrzyskach Dobrej Woli w 1986. Ostatni raz wystąpił w biało-czerwonych barwach 22 kwietnia 1990 w meczu kwalifikacji do mistrzostw świata z Jugosławią – 22 kwietnia 1990. Łącznie w reprezentacji zagrał w 242 spotkaniach, w tym 217 oficjalnych.
Pracuje jako trener z amatorską francuską drużyną polonijną AL Caudry

</doc>
<doc id="2788707" url="https://pl.wikipedia.org/wiki?curid=2788707" title="Robin Yount">
Robin Yount

Robin Yount (ur. 16 września 1955) – amerykański baseballista, który występował przez 20 sezonów w Milwaukee Brewers.
Yount został wybrany w drafcie 1973 roku w 1. rundzie z numerem trzecim przez Milwaukee Brewers. W Major League Baseball zadebiutował 5 kwietnia 1973 w meczu przeciwko Boston Red Sox. W 1980 roku zwyciężył w American League w klasyfikacji pod względem zdobytych doubles (49) i po raz pierwszy wystąpił w Meczu Gwiazd. W sezonie 1982 zwyciężając między innymi w klasyfikacji uderzeń (210), zdobytych doubles (46) oraz slugging percentage (0,578) został wybrany MVP American League. W tym samym roku zagrał w World Series, w którym Brewers ulegli St. Louis Cardinals w siedmiu meczach.
W sezonie 1989 został najbardziej wartościowym zawodnikiem sezonu po raz drugi w karierze, zaś trzy lata później, 9 września 1992, zaliczył 3000. uderzenie. W 1999 roku został wybrany do Galerii Sław Baseballu.
Przypisy.
 

</doc>
<doc id="2788708" url="https://pl.wikipedia.org/wiki?curid=2788708" title="Chaim Arlosoroff">
Chaim Arlosoroff

Chaim Arlosoroff, właśc. Witalij Wiktor Chaim Arlosoroff, również Arlozorov (ur. 23 lutego 1899 w Romnym, zm. 16 czerwca 1933 w Tel Awiwie) – żydowski ekonomista i polityk, przywódca ruchu robotniczego w Brytyjskim Mandacie Palestyny i ważny lider syjonizmu socjalistycznego, dyrektor Departamentu Politycznego Agencji Żydowskiej.
W 1933 roku odegrał główną rolę w zawarciu porozumienia między Światową Organizacją Syjonistyczną i nazistowskimi władzami III Rzeszy, dzięki czemu ponad 50 tys. niemieckich Żydów mogło wyemigrować z Niemiec. Arlosoroff został zamordowany zaledwie kilka dni po powrocie z Niemiec. Choć nigdy nie wykryto sprawcy zabójstwa, cała ta sprawa wywołała duży rozdźwięk w społeczności żydowskiej w Palestynie.
Życiorys.
Dzieciństwo i młodość.
Urodził się w 1899 roku w miejscowości Romny w Imperium Rosyjskim (obecnie terytorium Ukrainy). Urodził się w rodzinie pobożnych ortodoksyjnych Żydów. Był potomkiem słynnej dynastii rabinów, a jego dziadek Eliezer był naczelnym rabinem lokalnej społeczności. Jego ojciec utrzymywał się z handlu drewnem i zbożem. Od najmłodszych lat uczył go prywatny nauczyciel. W ten sposób między innymi poznał język niemiecki. Po pogromach z 1905 roku jego rodzina wyemigrowała do Prus Wschodnich, będących częścią Cesarstwa Niemieckiego. Uczęszczał do niemieckiej szkoły w Królewcu. W 1914 roku jego ojciec wyjechał do Rosji w interesach handlowych. Wybuch I wojny światowej uniemożliwił mu powrót do rodziny (zachorował i zmarł w Petersburgu). Ze względu na rosyjskie pochodzenie rodzina musiała opuścić Królewiec i przeprowadziła się do Berlina. W okresie tym Chaim zainteresował się poezją i literaturą klasyczną, pisząc piosenki w języku niemieckim. Po ukończeniu gimnazjum rozpoczął studia ekonomii na Uniwersytecie w Berlinie, gdzie w 1924 roku uzyskał stopień naukowy doktora. W czasie studiów ożenił się z Simą Goldberg.
Działalność syjonistyczna.
Już w trakcie studiów Arlosoroff zaangażował się w działalność ruchu syjonistycznego, pisząc artykuły w takich kwestiach jak finansowanie osadnictwa żydowskiego w Palestynie i rozwijanie współpracy między Żydami i Arabami. Był przekonany, że „ideał syjonizmu może być realizowany we współpracy z Arabami”. W 1918 roku pomógł w założeniu organizacji syjonistycznej Hapoel Ha-Cair. Wzbudził spore zainteresowanie swoim artykułem "„Socjalizm narodu żydowskiego”", w którym po raz pierwszy przedstawił nacjonalistyczne nadzieje narodu żydowskiego do powrotu i zamieszkania w Ziemi Izraela. Arlosoroff zdystansował się do tradycyjnych poglądów marksizmu, propagując nowe wartości socjalizmu, które obejmowały świadomość narodową Żydów. Twierdził on, że Żydzi nie tylko są w stanie ożywić, ale także są zdolni utrzymać swoją unikalną tożsamość kulturową w swojej narodowej ojczyźnie w Palestynie. Uważał, że utworzenie żydowskiego państwa socjalistycznego zagwarantuje publiczną własność ziemi po powrocie Żydów do ojczyzny. Arlosoroff starał się jednocześnie pogodzić nowoczesne poglądy socjalistyczne z tradycyjną wiarą judaizmu. Wierzył, że biblijne święta lat szabatowych i jubileuszowych można przywrócić w nowoczesnej formule. Arlosoroff przewidział odrodzenie języka hebrajskiego, który miał towarzyszyć powrotowi Żydów do Ziemi Izraela. Publikacją tą, Arlosoroff stał się jednym z ważnych działaczy syjonizmu socjalistycznego.
W 1920 roku został wybrany przedstawicielem Hapoel Hacair na doroczną konferencję Światowej Organizacji Syjonistycznej w Londynie. Było to pierwsze duże spotkanie przedstawicieli ruchu syjonistycznego po I wojnie światowej. W 1921 roku jako reprezentant swojej partii przyjechał do Brytyjskiego Mandatu Palestyny, gdzie odbył spotkania założycielskie związku zawodowego Histadrut. Wizycie tej towarzyszyły arabskie zamieszki w Jafie. Wydarzenie to skłoniło Arlosoroffa do zrozumienia konieczności poprawy relacji żydowsko-arabskich, jako niezbędnego czynnika dla powodzenia dalszego osadnictwa w Palestynie. Bardzo szybko doszedł do wniosku, że kompromisy zawierane z lokalnymi społecznościami arabskimi nie osłabią i nie podważą wysiłków zmierzających do ustanowienia żydowskiej ojczyzny w Palestynie. Ponadto Arlosoroff otwarcie przyznał, że niezaprzeczalnie w Ziemi Izraela istnieje arabski ruch narodowy. W 1923 roku na Trzynastym Kongresie Syjonistycznym w Karlsbad, został wybrany na członka Komitetu Wykonawczego Światowej Organizacji Syjonistycznej. Rok później ukończył studia i zdecydował się na aliję do Palestyny. W 1926 roku został wybrany na reprezentanta społeczności żydowskiej w Palestynie przy Lidze Narodów w Genewie. Nadzieje Arlosoroffa na pokojową współpracę i kompromis z Arabami zostały poddane ciężkiej próbie przez zamieszki w 1929 roku. Członkowie radykalnych żydowskich organizacji Hagana i Bejtar swoim zachowaniem sprowokowali wybuch gwałtownej reakcji arabskiej społeczności w Jerozolimie. W kolejnych dniach zamieszki przeniosły się na inne rejony kraju, gdzie doszło do pogromu w Hebronie i pogromu w Safedzie. Po uspokojeniu nastrojów Arlosoroff mocno skrytykował syjonizm rewizjonistyczny za prowokowanie zamieszek i wzmacnianie w ten sposób narodowych niechęci.
Działalność polityczna.
W 1930 roku doszło do nawiązania współpracy między dwoma jednoczącymi się partiami politycznymi syjonizmu socjalistycznego – Poalej Syjon i Hapoel Ha-Cair. Fuzja przyniosła ustanowienie lewicowej partii Mapai. Z ramienia tej partii Arlosoroff został w 1931 roku delegatem na Siedemnasty Kongres Syjonistyczny w Bazylei. Został wówczas wybrany na członka Komitetu Wykonawczego, a ponadto został dyrektorem Departamentu Politycznego Agencji Żydowskiej. Arlosoroff wierzył, że Wielka Brytania wesprze osadnictwo żydowskie w Palestynie, realizując swoje zobowiązania zawarte w Deklaracji Balfoura. Dlatego nawiązał ścisłą współpracę z wysokim komisarzem Palestyny sir Arthurem Wauchope i sekretarzem kolonii sir Philipem Cunliffe-Lister. Był także bliskim przyjacielem Chaima Weizmana, uznawanego wówczas za jednego z najbardziej umiarkowanych polityków partii Mapai. W styczniu 1933 roku Arlosoroff mocno starł się z Dawidem Ben Gurionem i innymi prominentnymi przywódcami Mapai, którzy opowiadali się za zerwaniem współpracy z brytyjskimi władzami mandatowymi. Przyczyną było utrzymywanie ograniczeń żydowskiego osadnictwa w Palestynie narzuconych przez brytyjską białą księgę Passfielda. Arlosoroff ostrzegał swoich kolegów, że jeśli ruch syjonistyczny wybierze politykę izolacjonizmu władz brytyjskich, wówczas wzrosną arabskie wpływy polityczne u Brytyjczyków, w wyniku czego pogorszy się sytuacja społeczności żydowskiej w Palestynie. W dniu 8 kwietnia 1933 roku Arlosoroff zorganizował w imieniu Agencji Żydowskiej historyczne spotkanie w King David Hotel w Jerozolimie. W uroczystym obiedzie uczestniczył Chaim Weizman oraz arabscy przywódcy z Mandatu Palestyny. Było to pierwsze wspólne spotkanie liderów ruchu syjonistycznego z kluczowymi postaciami społeczności arabskiej. Celem spotkania było poszukiwanie porozumienia między oboma społecznościami i promowanie wspólnych działań. Działania Arlosoroff spotkały się jednak z dużą krytyką. Arabscy radykałowie otwarcie skrytykowali arabskich liberałów, którzy uczestniczyli w spotkaniu. Szczególnie ostra krytyka spotkała emira Abdullaha I, który odgrywał kluczową rolę w poszukiwaniach porozumienia przez stronę arabską. Natomiast po stronie żydowskiej przywódcy ruchu syjonizmu religijnego, w szczególności z organizacji Mizrachi, zażądali rezygnacji Arlosoroffa ze stanowiska w Agencji Żydowskiej. Radykałowie z ruchu rewizjonistycznego posunęli się jeszcze dalej i postawili pytanie, czy Arlosoroff ma prawo dalej żyć.
W 1933 roku naziści doszli do władzy w Republice Weimarskiej. Adolf Hitler bardzo szybko doprowadził do proklamowania III Rzeszy, w której obowiązywały antysemickie przepisy. Już w kwietniu 1933 roku władze niemieckie usunęły wszystkich żydowskich pracowników ze stanowisk rządowych. Równocześnie wprowadzono w życie dekret zakazujący Żydom swobodne opuszczanie Niemiec bez wydania specjalnej wizy wyjazdowej. Hitlerowcy chcieli pozbyć się Żydów, jednak doradcy finansowi ostrzegali nazistowski rząd, że masowy wyjazd żydowskich pracowników będzie stanowić duży ubytek siły roboczej i zaszkodzi stabilności gospodarczej kraju. Organizacje żydowskie na całym świecie odpowiedziały na te prześladowania protestami i bojkotem niemieckich towarów. Nie przyniosło to jednak poprawy sytuacji niemieckich Żydów, a hitlerowcy usilnie poszukiwali wygodnego rozwiązania, aby pozbyć się Żydów bez konsekwencji politycznych i gospodarczych. Arlosoroff uważnie przyglądał się rozwojowi sytuacji w Niemczech. Czuł, że nie można już ufać Brytyjczykom i należy zaryzykować rozgniewaniem brytyjskich władz mandatowych, podejmując działania na rzecz ratowania Żydów z coraz bardziej nacjonalistycznej Europy. W oczach niemieckich nazistów kontrolowane przez Brytyjczyków terytorium mandatowe w Palestynie wydawało się odpowiednie do wyizolowania tysięcy żydowskich uchodźców. Stwarzało to możliwość negocjacji, które ze strony organizacji syjonistycznych prowadził Arlosoroff. Zawarto w ten sposób porozumienie finansowe, w ramach którego w zamian za zezwolenie na wyjazd żydowskich uchodźców gospodarka niemiecka otrzymała transfer funduszy łagodzących negatywny wpływ bojkotu gospodarczego niemieckich towarów. Z drugiej strony dla Arlosoroffa i liderów ruchu syjonistycznego, możliwość przeniesienia licznych niemieckich Żydów do Ziemi Izraela stanowiła historyczną szansę pobudzenia gospodarki Palestyny i umocnienia działań na rzecz utworzenia w przyszłości niepodległego państwa żydowskiego.
Arlosoroff powrócił 14 czerwca 1933 roku do Palestyny po tygodniu negocjacji w Niemczech. Jego działalność spotykała się z coraz większą krytyką. Chociaż przywódcy lewicowej partii Mapai starali się łagodzić sprzeciwy rewizjonistów w szeregach ruchu syjonistycznego, to ich przywódca Ze’ew Żabotyński zdecydowanie sprzeciwiał się porozumieniu z Niemcami. Wszystko to powodowało wzrost nastrojów antyhitlerowskich i antybrytyjskich w społeczności żydowskiej w Palestynie. W dniu 16 czerwca 1933 roku nieznani sprawcy zamordowali Arlosoroffa na plaży w Tel Awiwie, gdzie spacerował z żoną. Nigdy nie ustalono sprawców jego zabójstwa. Został pochowany na cmentarzu Trumpeldor w Tel Awiwie. Jego pogrzeb zgromadził około 70–100 tys. osób i był największym w historii Mandatu Palestyny.
Znaczenie.
Negocjowane przez Arlosoroffa z Niemcami porozumienie Haavara zostało zawarte 25 sierpnia 1933 roku. Umożliwiło ono wyjazd z nazistowskich Niemiec w ciągu dwóch lat ponad 50 tys. Żydom i osiedlenie się ich w Palestynie. W ten sposób żydowska populacja w Brytyjskim Mandacie Palestyny w krótkim czasie się powiększyła. Była to niewątpliwa zasługa Arlosoroffa. Jego osoba jest różnorodnie spostrzegana w środowiskach syjonistycznych – rewizjoniści i religijni go potępiali, natomiast polityczni i socjaliści popierali. Niezaprzeczalnie, jego działalność pozostawiła po sobie silny ślad w ruchu syjonistycznym. Natomiast jego zabójstwo spowodowało głęboki rozłam w organizacji syjonistycznej, nasilając polityczną rywalizację między socjalistami i rewizjonistami, która szybko rozrosła się do kampanii nienawiści.
Na jego cześć nazwano kibuce Giwat Chajjim (Ichud) i Giwat Chajjim (Me’uchad), oraz moszaw Kefar Chajjim.

</doc>
<doc id="2788709" url="https://pl.wikipedia.org/wiki?curid=2788709" title="Chinga">
Chinga

Chinga – meteoryt żelazny znaleziony w 1911 roku przez Nikołaja M. Czerniewicza, właściciela kopalni złota w strumieniu Czinge, dopływie Jeniseju.
W kopalni złota oprócz bryłek złota znajdowano bryłki żelaza. Właściciel kopalni, Czerniewicz, założył, że są one pochodzenia meteorytowego i na początku 1912 roku zawiózł 30 fragmentów do Cesarskiej Sankt-Petersburgskiej Akademii Nauk w Sankt Petersburgu. Specjaliści Akademii wykluczyli pochodzenie meteorytowe, ponieważ nie znaleziono w materialne figur Widmanstättena. Czerniewicz próbował trzy lata później przekonać Akademię za pomocą nowych fragmentów, ale także bezskutecznie. Czerniewicz zginął w 1917 roku, jednak kopalnie działały nadal, cały czas wydobywano z nich także żelazne bryły. W 1963 r. wysłano ekspedycję w celu znalezienia krateru, badania ponowiono w 1978 roku. Podczas kolejnych ekspedycji także nie odnaleziono krateru, jednak znaleziono ok. 200 meteorytów.

</doc>
<doc id="2788710" url="https://pl.wikipedia.org/wiki?curid=2788710" title="Metro w Hangzhou">
Metro w Hangzhou

Metro w Hangzhou (chiń.: 杭州地铁; pinyin: "Hángzhōu Dìtiě") – system metra w Hangzhou, otwarty w 2012 roku. Na koniec 2019 roku 4 linie metra miało łączną długość około 135 km, dziennie zaś korzystało z nich średnio 1,73 mln pasażerów.
Historia.
Początki.
Budowę metra w Hangzhou rozpoczęto 28 marca 2007 roku. Uroczyste otwarcie pierwszej linii metra o numerze 1, liczącej początkowo 31 stacji, odbyło się 24 listopada 2012 roku. Linia posiada główną trasę o długości 35 km, przebiegającą przez dworce centralny i wschodni, obsługujące koleje dużych prędkości oraz odnogę w środkowej części o długości około 12 km, mającą jedną ze stacji na dworcu kolejowym w sąsiednim mieście Zhejiang. 24 listopada 2014 roku oddano do użytku linię nr 2, o długości 18,3 km. Na początku lutego 2015 roku uruchomiono pierwszą część linii nr 4, biegnącą wzdłuż rzeki Qiantang Jiang. Po oddaniu w 2017 roku rozszerzeń linii nr 2 i 4, system metra w Hangzhou w 2018 roku miał łączną długość tras około 128 km.
Dalszy rozwój.
Wybranie Hangzhou na gospodarza Igrzysk azjatyckich w 2022 roku, przyśpieszyło rozwój systemu metra w mieście. W połowie 2019 roku uruchomiono pierwszą część linii nr 5. Do 2022 roku system metra ma zwiększyć się o ponad 380 km tras, mają być oddane do użytku wydłużenia linii 1, 4 i 5 oraz nowe linie o numerach 3, 6, 7, 8, 9, 10, a także linia nr 16 i prowadząca do portu lotniczego Hangzhou-Xiaoshan linia o nazwie Airport Express.
Linie.
W lutym 2020 roku metro w Hangzhou liczyło 4 linię, ponadto trwały prace nad budową kolejnych 8 nowych linii oznaczonych numerami 3, 10, i Airport Express.

</doc>
<doc id="2788712" url="https://pl.wikipedia.org/wiki?curid=2788712" title="Papua-Nowa Gwinea na Letnich Igrzyskach Paraolimpijskich 2012">
Papua-Nowa Gwinea na Letnich Igrzyskach Paraolimpijskich 2012

Papuę-Nową Gwineę na Letnich Igrzyskach Paraolimpijskich 2012 w Londynie reprezentowało 2 zawodników. 
Był to czwarty start reprezentacji Papui-Nowej Gwinei na Letnich igrzyskach paraolimpijskich.
Kadra.
Lekkoatletyka.
Mężczyźni
Podnoszenie ciężarów.
Mężczyźni

</doc>
<doc id="2788715" url="https://pl.wikipedia.org/wiki?curid=2788715" title="Wilhelm Lippke">
Wilhelm Lippke

Wilhelm Lippke, Emil Wilhelm Lippke (ur. 1 maja 1869 w Kłajpedzie, zm. 4 czerwca 1933 w Sopocie) – najbardziej znany sopocki architekt i przedsiębiorca budowlany z przełomu XIX i XX wieku, który wykonał projekty i niejednokrotnie zrealizował ponad 100 budowli, również w Gdańsku.
Życiorys.
Ojciec, także Wilhelm, był nauczycielem. Syn odbył służbę w Gdańskim Regimencie Piechoty nr 128 ("Danziger infanterie-Regiment No. 128"), otrzymując stopień por. rezerwy. Absolwent Akademii Budowlanej ("Bauakademie") w Berlinie. W 1896 założył firmę deweloperską (projektów i budowlaną). Pełnił funkcję członka rady miasta (1908-), pracując w komisji budowlanej. W 1913 przeszedł udar. Od około 1921 członek Związku Niemieckich Architektów ("Bund der Deutschen Architekten"). Był też biegłym sądowym miejscowego sądu ("Vereidigter Sachverständiger für den Amtsgerichtbezirk Zoppot"). Członek loży masońskiej Eugenia pod ukoronowanym Lwem (Johannis-Loge Eugenia zum gekrönten Löwen) od 1897.
Lista najbardziej znaczących realizacji.
Był też projektantem szeregu budynków, m.in. przy: 

</doc>
<doc id="2788717" url="https://pl.wikipedia.org/wiki?curid=2788717" title="Rektorzy Uniwersytetu Technologiczno-Humanistycznego im. Kazimierza Pułaskiego w Radomiu">
Rektorzy Uniwersytetu Technologiczno-Humanistycznego im. Kazimierza Pułaskiego w Radomiu

Lista rektorów i prorektorów Uniwersytetu Technologiczno-Humanistycznego im. Kazimierza Pułaskiego w Radomiu

</doc>
<doc id="2788718" url="https://pl.wikipedia.org/wiki?curid=2788718" title="Historia lewicy we Francji">
Historia lewicy we Francji

Lewica we Francji na początku XX wieku reprezentowana była przez dwie główne partie polityczne, Partię Republikańską, Radykalną i Radykalno-Socjalistyczną oraz utworzoną w wyniku połączenia w 1905 mniejszych organizacji marksistowskich Francuską Sekcję Międzynarodówki Robotniczej (SFIO). W 1914 po zabójstwie lidera SFIO Jeana Jaurèsa, który głosił poglądy pacyfistyczne i antymilitarne, partia dołączyła do "Świętej Unii" ("Union Sacrée") czyli porozumienia między rządem a partiami robotniczymi i związkami zawodowymi. W następstwie rewolucji rosyjskiej w 1917 roku i powstania Związku Spartakusa w Niemczech, francuska lewica podzieliła się na frakcje reformistyczną i rewolucyjną, w 1920 roku w czasie kongresu w Tours, wielu działaczy SFIO przyłączyło się do Francuskiej Sekcji Międzynarodówki Komunistycznej (SFIC).
Lewica i Prawica we Francji.
Podział na lewicę i prawicę narodził się w trakcie posiedzeń Zgromadzenia Narodowego w 1789 roku (w którym bardziej radykalne stronnictwa, zasiadały w ławkach po lewej stronie). Przez cały XIX wiek, główna linia podziału na lewicę i prawicy we Francji, przebiegała między zwolennikami Republiki i monarchistami. Z prawicą wiązani byli z legitymistami przedstawiającymi skrajne poglądy kontrrewolucyjne i orleanistami, przedstawiającymi nadzieję na utworzenie nowoczesnej monarchii konstytucyjnej, z wybraną w wyborach gałęzią królewską, postulaty orleanistów po części realizowane były po rewolucji lipcowej w 1830 roku. Republikanie, nazywający sami siebie radykałami, dążyli do utworzenia Demokratycznej Republiki Socjalnej ("la République démocratique et sociale"), radykalizm uważany jest za początek francuskiego ruchu robotniczego. W 1848 roku doszło do pierwszego w historii kraju powstania robotniczego zwanego jako „Dni czerwcowe”, Rewolucja lutowa 1848 skutkowała wprowadzeniem ustroju republikańskiego, doprowadzając przy tym do radykalizacji społeczeństwa i podziału lewicy francuskiej.
Po zamachu Napoleona III w 1851 roku, ustanowiono II Cesarstwo, lewica została wykluczona z areny politycznej i skupiła się na organizacji pracowników. Ruch robotniczy nie był skupiony według jednej ideologii, marksiści rywalizowali z radykałami i utopijnymi socjalistami na czele z Augustem Comte i Charlesem Fourierem. Socjalizm połączony z wczesno jakobińskimi ideałami radykalnego republikanizmu lawirował między demokratyzmem, antyklerykalizmem (opozycja wobec roli Kościoła w kontrolowaniu francuskiego życia społecznego i kulturalnego) i gospodarką socjalistyczną, idee te stały się stopniowo fundamentami francuskiej lewicy. Większość praktykujących katolików z wiejskich regionów nadal głosowało na konserwatystów, natomiast ludność obszarów najbardziej otwartych na idee Wolności, Równości, Sprawiedliwości w czasie rewolucji z 1789 głosowała na socjalistów.
XIX wiek.
Paryż przez cały XIX wiek był uważany za miejsce narodzin ruchów powstańczych i nieformalną stolicę europejskich rewolucjonistów. Po rewolucji francuskiej z 1789 roku i okresie I Cesarstwa Francuskiego doszło doszło do „restauracji burbońskiej” w wyniku której do władzy powróciła obalona w wyniku rewolucji dynastia Burbonów. Biały terror ze strony rojalistów uderzył w lewicę, wśród monarchistów doszło jednak do rozłamów, przeciwko władzy absolutnej występowali umiarkowani legitymiści, co ostatecznie doprowadziło do upadku rządów Karola X. W lipcu 1830 roku wybuchła kolejna francuska rewolucja. Rewolucjonistom udało się udaremnić próbę powrotu do "Ancien régime" zapoczątkowaną przez Karola X. W wyniku rewolucji udało się wprowadzić monarchię konstytucyjną nazwaną monarchią lipcową. Nowym władcom Francji został Ludwik Filip I.
Monarchia lipcowa.
Monarchia lipcowa została podzielona na zwolenników monarchii konstytucyjnej, opartej na parlamentaryzmie jak i zwolenników "Ancien régime". Opozycję wobec ówczesnej prawicy (legitymiści) stanowiła lewica, republikanie i socjaliści. Ruch lojalistyczny dzielił się na konserwatywną, centroprawice "Parti de la Resistance" oraz uważaną w tym okresie za centrolewicową "Parti du Mouvement". Lewicowa opozycja czyli republikanie i socjaliści, żądali reform społecznych i politycznych, w tym wyborów powszechnych i prawa pracy ("droit du travail"). "Parti di Mouvement" popierała „narodowościowość” ludów całej Europy, dążąc do przemian różnych imperiów w celu utworzenia państw narodowych. Poglądy na temat narodów, rozwinęła konserwatywno-monarchistyczna partia "Le National" która wspierała wspierała monarchie europejskie które miały stopniowo stawać się państwami narodowymi. Organem prasowym Le National był „Journal des débats”.
Za rządów monarchii lipcowej, w 1841 roku, zakazano pracy dzieci do ósmego roku życia oraz pracy w godzinach nocnych, dzieci mających mniej niż 13 lat. Prawo w praktyce nie zostało jednak wdrożone. W tym okresie wiele ruchów chrześcijańskich dążyło do „charytatywnej gospodarki”, a popularność zdobywały idee socjalizmu, w szczególności utopijny filozofowie tacy jak Saint-Simon czy Charles Fourier. Innymi myślicielami socjalistycznymi tego okresu Louis Auguste Blanqui i twórca mutualizmu Pierre Joseph Proudhon. Do Paryża, w 1843 roku przyjechał Karol Marks, gdzie spotkał się z mieszkającym tam wcześniej Fryderykiem Engelsem.
Marks przybył do Paryża, w celu współpracy z niemieckim rewolucjonistom, Arnoldem Ruge, dziennikarzem pisma "Deutsch–Französische Jahrbücher". Na miejscu obydwaj filozofowie nawiązali kontakt z Engelsem, który przedstawił im swoją pracę „Położenie klasy robotniczej w Anglii”. Marks uczestniczył w działalności "Bund der Gerechten" (Liga Sprawiedliwych), tajnego stowarzyszenia założone przez niemieckich robotników w Paryżu w 1836 roku. Bund der Gerechten opierala się w dużej mierze na poglądach rewolucjonisty François Noël Babeufa, zwanych babuwizmem. Liga Sprawiedliwych wywodziła się bezpośrednio z założonej dwa lata wcześniej, "Bund der Geaechteten". Grupa ta prowadzona była przez niemieckich emigrantów na czele z Theodorem Schusterem i Wilhelmem Weitlingiem. Schusterr opierał swoje poglądy na poglądach włoskiego socjalisty Philippe Buonarrotiego. Liga współpracowała z ruchem karbonariuszy, a jej bezpośrednim celem było utworzenie na terenie krajów niemieckich „Republiki Socjalnej”, szanującą zasady wolności, równości i cnót obywatelskich.
Liga uczestniczyła w powstaniu blankistów w maju 1839 roku w Paryżu. Po stłumieniu buntu, wielu jej działaczy zostało wydalonych a Liga przeniosła swą siedzibę do Londynu, gdzie przekształciła się w Związek Komunistów.
W wolnym czasie, Marks studiował dzieła Proudhona, którego miał później skrytykować w dziele „Nędza filozofii” (1847). Marks rozwinął teorię alienacji w rękopisach ekonomiczno-filozoficzne z 1844 r, wydanych już po jego śmierciach jak również w pracy „Ideologia niemiecka”, w drugiej pracy, skupiając się w dużej mierze na krytyce młodoheglistów. Marks opierając się na ideach Fryderyka Hegla i Adama Smitha, opracował teorię walki klas, przyjętą następnie przez wielu paryskich socjalistów. W dniu 21 lutego 1848 roku, Marks wydał Manifest Ligi Komunistycznej, nazwany później Manifestem Komunistycznym, miało to miejsce trzy dni przed ogłoszeniem II Republiki. Marks został aresztowany i wydalony do Belgii. Wkrótce nowe władze francuskie, zaprosiły go ponownie do Paryża, gdzie był świadkiem robotniczego powstania nazwanego jako Dni czerwcowe.
Rewolucja 1848 roku i II Republika.
Rewolucja lutowa 1848 obaliła monarchię lipcową, zastępując ją II Republiką, istniejącą w latach 1848-1852. W czasie dni czerwcowych, wydany został manifest "la République sociale et démocratique". Republika upadła jednak gdy w dniu 2 grudnia 1851 roku, Ludwik Napoleon Bonaparte dokonał zamachu wprowadzając w następnym roku II Cesarstwo (1852-1870). W okresie II Republiki wprowadzono powszechne wybory dla mężczyzn, a w dniu 27 kwietnia 1848 roku Victor Schœlcher zniósł powszechne w koloniach niewolnictwo. Rząd republikański umacniał także prawa pracownicze. Socjalista Louis Blanc stał na czele grupy parlamentarnej mającej zreorganizować system organizacji pracy, organizując między innymi pomoc bezrobotnym. II Republika była miejscem napięć między prawicowymi orleanistami oraz liberałami a lewicowymi radykałami, republikanami i socjalistami. W grudniu 1848 roku odbyły się pierwsze w miarę demokratyczne wybory prezydenckie, lewica została podzielona na czterech kandydatów, zostali nimi Alphonse de Lamartine, Louis-Eugène Cavaignac, trzecim kandydatem był centrolewicowiec i republikanin Alexandre Ledru-Rollin, czwarty był natomiast socjalista François-Vincent Raspail. Zarówno Raspail i Lamartine uzyskali mniej niż jeden procent poparcia. Cavaignac zdobył prawie 20%. Niespodziewanie wybory wygrał książę Ludwik Napoleon Bonaparte, uzyskując prawie 75% głosów, wybory okazały się klęską dla socjalistów i republikanów.
II Cesarstwo.
Po wygranej w grudniu 1848 roku, Louis Napoleon Bonaparte przejął pełnię władzy w wyniku zamachu stanu przeprowadzonego w 1851 roku. Po zamachu, ogłosił się cesarzem i powołał II Cesarstwo. Wielu działaczy lewicy zostało zesłanych do Londynu, gdzie w 1864 roku powołali Międzynarodowe Stowarzyszenie Robotników (I Międzynarodówkę).
Od Komuny Paryskiej po I wojnę światową.
Po Komunie Paryskiej w 1871 roku, francuska lewica została osłabiona na blisko dziesięć lat. Do 1880 roku nie ogłoszono amnestii dla komunardów, represjonowanych przez rząd Louisa Adolpha Thiersa. Według historyka Benedicta Andersona około 20.000 komunardów i ich sympatyków zostało zamordowanych w czasie krwawego tygodnia, to liczba przewyższająca terror jakobiński z lat 1793-94 oraz liczbę ofiar ostatniej wojny. 7.500 komunardów aresztowano a następnie wywieziono do odległych kolonii, takich jak Nowa Kaledonia. Tysiące uczestników Komuny i działaczy robotniczych spoza Paryża uciekło do Belgii, Anglii, Włoch, Hiszpanii i Stanów Zjednoczonych. W 1872 roku, wprowadzono surowe restrykcje, w praktyce zakazujące działalności organizacji lewicowych. W 1880 roku przeprowadzono amnestię dla wygnanych i więzionych komunardów. Amnestia była spowodowana między innymi po odwilżowym zaangażowaniem części nowych władz i artystów (Arthur Rimbaud, Camille Pissarro, Gustave Courbet) III Republiki w działanie Komuny.
W lutym 1871, wybory parlamentarne wygrali orleaniści i legitymiści, republikanie odnieśli sukces w wyborach 1876 roku, zdobywali wówczas większość w Izbie Deputowanych. Zwycięstwo republikanów w 1876 roku, uznaje się za narodziny pierwszego centrolewicowego rządu w historii III Republiki. W okresie rządów republikańskich doszło do kilku kryzysów politycznych takich jak wzrost popularności reakcyjnego ugrupowania bulanżystów i mająca wyraźny podtekst antysemicki, podsycana przez prawicę afera Dreyfusa. Głównymi siłami politycznym na lewicy były "Républicains opportunistes" i założona w 1901 roku "Parti républicain, radical et radical-socialiste", lata 80. XIX wieku były też okresem narodzin wielu mniejszych partii i organizacji o profilu socjalistycznym. Socjaliści odnieśli kilka sukcesów w czasie kampanii samorządowej w 1880 roku, lewicowe władze lokalne i ich prospołeczne działania zostały później nazwane jako „komunalny socjalizm”.
W 1894 roku, republikański rząd Waldeck-Rousseau, zalegalizował związki zawodowe, umożliwiając utworzenie największego francuskiego związku, "Confédération générale du travail" (Powszechna Konfederacja Pracy, CGT). W 1902 roku, liczba związkowców CGT przekroczyła ponad 100.000, związek pod przywództwem Victora Griffuelhes i Émila Pouget (1901-1908) wchłonął mniejsze ruchy anarchosyndykalistyczne.
"Républicains opportunistes".
Do początku XX wieku, większa część francuskiej lewicy związana była z ruchem republikańskim. „Oportuniści” uważali że ustrój republikański, musi być kształtowany w kilku odrębnych etapach. Kierunek ten zdominował francuską politykę w latach od 1876 do 1890 roku. Czołowymi działaczami republikańskimi tego okresu był premier Léon Gambetta z Unii Republikańskiej, lider Lewicy Republikańskiej oraz twórca edukacji świeckiej w III Republice Jules Ferry, kilkukrotny premier Charles de Freycinet a także Jules Favre, Jules Grévy i Jules Simon. Gambeta i republikanie, byli przeciwnikami kolonializmu oraz dążyli do rewanżu na nowo powstałym Cesarstwie Niemieckim. Z ruchu „oportunistów” oderwała się Partia Radykałów, Republikanów i Radykalnych Socjalistów, której celem było przeprowadzenia reform społecznych.
W 1879 roku, Paul Brousse założył pierwszą w historii Francji partię socjalistyczną pod nazwą Federacja Socjalistycznych Pracowników Francji ("Fédération des travailleurs socialistes de France", FTSF). Partia w przeciwieństwie od wielu europejskich odpowiedniczek, domagała się stopniowych reform, ruch zapoczątkowany przez FTSF określany był jako posybilizm. W tym samym czasie, Édouard Vaillant i zwolennicy blankizmu utworzyli Centralny Komitet Rewolucyjny, mający kontynuować francuskie tradycje rewolucyjne. Jules Guesde i Paul Lafargue opuścili FTSF i w 1880 roku założyli Francuską Partię Robotniczą ("Parti ouvrier français", POF), uważaną za pierwszą partię marksistowską we Francji.
Ruch anarchistyczny i propaganda czynem.
Część francuskiego ruchu anarchistycznego, z siedzibą w Szwajcarii, propagowała teorie propagandy czynem. Bakunin i inni anarchiści w czasie kongresu w Hadze w 1872 roku, zostali wydaleni z Międzynarodowego Stowarzyszenia Robotników, przez zwolenników Karola Marksa. Bakuniniści utworzyli Federacje Jurajską, która opowiadała się za utworzeniem „Międzynarodówki Antyautorytarnej”. Nowa Międzynarodówka została założona w szwajcarskiej miejscowości, Saint-Imier. Organizacja składała się z kilku niezależnych od siebie grup włoskich, hiszpańskich, belgijskich, amerykańskich, francuskich i szwajcarskich. Działacze Międzynarodówki Antyautorytarnej, sprzeciwiali się mającej ich zdaniem kontroli Karola Marksa nad Radą Centralną oraz centralnym planowaniem nad krajowymi sekcjami Międzynarodowego Stowarzyszenia Robotników, opowiadając się za autonomią dla wszystkich sekcji krajowych.
W grudniu 1893 roku, anarchista Auguste Vaillant rzucił bombę w Zgromadzeniu Narodowym, raniąc jednego parlamentarzystę. Rząd republikański szybko zareagował, ogłaszając dwa dni później „scélérates Lois”, poważnie ograniczając wolność słowa. Ustawa umożliwiała bowiem szeroką cenzurę prasy, potępiała osoby (umożliwiając ich areszt) pośrednio zaangażowane w propagandę czynem a nawet każdą osobę lub gazetę, odwołującą się do anarchizmu (co za tym idzie, wolnościowych socjalistów wchodzących w skład Międzynarodowego Stowarzyszenia Robotników (IWA)). Ustawa przyczyniła się do osłabnięcia ruchu anarchistycznego oraz antymilitarnego. W 1894 w odpowiedzi na represje, doszło do kolejnego zamachu, tym razem na prezydenta Marie François Sadi Carnota, za zamachem stał włoski anarchista Santo Caserio, fala zamieszek która ogarnęła Francję po zamachu, przyczyniła się do kolejnej serii aresztowań działaczy anarchistycznych.
Po tych wydarzeniach, Wielka Brytania po raz kolejny stała się miejscem schronienia dla uchodźców politycznych a w szczególności anarchistów. Wielka Brytania była ostoją dla wielu działaczy anarchistycznych, którzy nie mieli nic wspólnego z zamachami a mimo to musieli uciekać ze swych rodzimych krajów, po represjach między 1892 a 1895 rokiem. Najbardziej znanymi anarchistami którzy znaleźli schronienie w Wielkiej Brytanii byli Louise Michel, Émile Pouget i Charles Matato. Wielka Brytania w latach 90. XIX wieku, stała się kolejnym miejscem zaostrzenia represji wobec anarchistów, co utrudniło konsolidacje międzynarodowych środowisk anarchistycznych. Kilkaset osób związanych z ruchem anarchistycznym zdecydowało się jednak pozostać za granicą, z czasem Brytyjczycy zaostrzyli prawo azylu, uważane za jedną z narodowych tradycji kraju. Wielu z działaczy, wróciło do Francji w lutym 1895 roku po amnestii ogłoszonej przez prezydenta Felixa Faure.
Z czasem, wiele czołowych postaci w ruchu anarchistycznym, w tym Piotr Kropotkin, zaczęło się dystansować od „propagandy czynem”, który został uznany przez nich za powód represji wobec całego ruchu robotniczego, nieproporcjonalny do skali pojedynczych przypadków „propagandy”. Szybki rozwój anarchosyndykalizmu, umożliwił skupienie się anarchistów na ruchu związkowym, który potępiał akty anarchistycznej przemocy.
Przełom XIX i XX wieku.
Anarchosyndykalistyczny, zdecentralizowany związek zawodowy "Fédération des Bourses du Travail" został założony w 1892 roku. Trzy lata później, połączył się z innymi związkami zawodowymi, tworząc zdominowany przez anarchosyndykalistów aż do okresu I wojny światowej, "Confédération générale du travail" (CGT). Otwarcie związków zawodowych nastąpiło gdy w 1894 roku, premier Pierre-Marie-René Waldeck-Rousseau, zalegalizował związki pracowników i pracodawców.
Sprawa Alfreda Dreyfusa, podzieliła Francję na dwa przeciwstawne obozy, prawicowy (Charles Maurras) popierany przez armię i lewicowy (Émile Zola, Georges Clemenceau). Sprawa Dreyfusa przyczyniła się do narodzin nowoczesnego intelektualizmu zaangażowanego w politykę, podczas gdy nacjonalizm, wcześniej kojarzony głównie z liberalnym nacjonalizmem obywatelskim, przybrał cechy nacjonalizmu etnicznego. Lewica podzieliła się między radykalnych republikanów i socjalistów będących zwolennikami jego marksistowskiej interpretacji bądź tradycji rewolucyjnego syndykalizmu.
W 1896, francuscy socjaliści przejęli kontrolę nad 157 radami miejskimi. Wprowadzając publiczne łaźnie, parki, fundusze strajkowe, pomocy prawną, posiłki w szkole i żłobki.
W 1880 roku, socjaliści odnieśli pierwszy wyborczy sukces, wygrywając wybory na terenie niektórych gmin. Jean Alleman i niektórzy członkowie FTSF skrytykowali nacisk niektórych kręgów socjalistycznych na cele wyborcze. W 1890 roku, utworzyli Socjalistyczną Rewolucyjną Partię Robotniczą ("Parti ouvrier Socialiste Revolutionnaire", POSR), która domagała się walki politycznej realizowanej poprzez strajki generalne. W 1899 roku w grupach socjalistycznych wybuchła debata na temat udziału Aleksandra Milleranda w rządzie Waldecka-Rossueau, w skład którego obok radykałów wchodził między innymi odpowiedzialny za krwawe represje wobec Komuny Paryskiej, Gaston Alexandre Auguste.
W 1902 roku, działacze Francuskiej Partii Robotniczej (POF), Jules’a Guesde utworzyli Socjalistyczną Partię Francji ("Parti socialiste de France", PSF). W 1905 roku z inicjatywy Drugiej Międzynarodówki, PSF połączyła się z "Parti socialiste français" Jeana Jaurèsa, tworząc Oddział Francuski Międzynarodówki Robotniczej (SFIO). W 1920 roku, frakcja wewnątrzpartyjna, na czele z Marcelem Cachinem doprowadziła do rozłamu i utworzyła Francuską Sekcję Międzynarodówki Komunistycznej, przejmując socjalistyczną gazetę L’Humanité. Przeciwnikami SFIO po lewej stronie byli radykałowie i rewolucyjni syndykaliści którzy zdominowali związki zawodowe. W czasie IX Kongresu CGT, przyjęto uchwałę o nazwie "Charte d'Amiens", która deklarowała autonomię związków zawodowych od sfery politycznej, głosząc przy tym rewolucyjne postulaty syndykalistyczne.
Po I wojnie światowej, rozłam na reformistów i rewolucjonistów.
Po zakończeniu I wojny światowej, we Francji nastąpił wyż demograficzny, na liczebności zyskała populacja miejska. W trakcie wojny, wśród dużej części społeczeństwa wzrosło zainteresowanie wartościami pacyfistycznymi, których propagatorem był działający w tym okresie Henri Barbusse, którego powieść "Ogień" wywołała duże kontrowersje, jednocześnie zdobywając dużą rzesze czytelników. Wielu weteranów wojennych, takich jak Vaillant Couturier, uczestniczyło w budowaniu francuskiego ruchu komunistycznego. Rewolucja rosyjska podniosła nadzieję ruchu robotniczego, (Romains Jules okrzyknął rewolucję jako „grande lueur venue de l'Est” – „wielkie światło przychodzi ze wschodu”). Wszystkie te czynniki odegrały dużą rolę we wzroście poparcia dla lewicy. Po przeciwnej stronie, konserwatyści grając na strachu przed nieuchronną rewolucją bolszewicką we Francji, odnieśli zwycięstwo w wyborach 1919 roku.
Kontekst rewolucji rosyjskiej, przyniósł nowy podział francuskiej rewolucji. W 1920 roku część działaczy SFIO (w tym Boris Souvarine, Fernand Loriot), postanowiło przyłączyć się do III Międzynarodówki, tworząc SFIC (zalążek przyszłej Francuskiej Partii Komunistycznej), Léon Blum i inni reformatorzy kontynuowali działalność w SFIO. SFIC opowiadał się przeciw sojuszowi lewicy z partiami burżuazyjnymi, krytykując "Cartel des Gauches" („Kartel Lewicy”, czyli blok SFIO i Partii Radykalno-Socjalistycznej), który wygrał wybory w 1924 roku.
Po śmierci Lenina w 1924 roku, SFIC uległa radykalizacji, z partii wydalono wielu założycieli partii takich jak Boris Souvarine, rewolucyjnych syndykalistów na czele z Pierre'em Monatem oraz trockistowskich intelektualistów w tym Alfreda Rosmera i Pierre Navilla. W rezultacie z liczącej 110.000 członków partii, w 1933 roku SFIC liczyła zaledwie 30.000. W tym samym czasie, SFIC organizowała akcje wspierające ruch antykolonialny, popierając berberyjskich rebeliantów i ich lidera Abd al-Karima, w 1931 roku komuniści zorganizowali w Paryżu wystawę antykolonialną. Partia Komunistyczna była wówczas podziwiana przez wielu surrealistów (André Breton, Louis Aragon, Paul Éluard), filozof Paul Nizan był członkiem partii.
SFIO sprzymierzyła się z Partią Radykalno-Socjalistyczną, co pozwoliło odnieść jej zwycięstwo w wyborach parlamentarnych w 1924 roku.
Lata 30..
Krach na Wall Strett w 1929 roku i Wielki Kryzys, doprowadził do debat wewnątrz SFIO. Marcel Déat i Adrien Maquet utworzyli wewnątrzpartyjną tendencje neosocjalistyczną, a w listopadzie 1933 roku zostali wykluczeni z partii. Innym skrzydłem był Ruch Nonkonformistyczny, który w walce z kryzysem odrzucał zarówno liberalizm klasyczny i interwencjonizm państwowy. Na lewym skrzydle SFIO, powstała "Bataille socialiste" (Walka Socjalistyczna) i "Gauche révolutionnaire" (Lewica Rewolucyjna). Nieformalnym liderem skrajnie lewicowego skrzydła SFIO był Marceau Pivert. W czerwcu 1934 roku, zwolennicy Lwa Trockiego zapoczątkowali tzw. francuski zwrot, czyli strategię entryzmu wewnątrz SFIO. Politykę tą wspierał Raymond Molinier, sprzeciwiał się jej natomiast Pierre Naville.
W 1932 roku po raz kolejny, wspólny blok SFIO i Partii Radykalno-Socjalistycznej wygrał wybory. Lider bloku, Daladier został zmuszony do rezygnacji po skrajnie prawicowych zamieszkach 6 lutego 1934, które przez francuską lewicę okrzyknięte zostały jako próba faszystowskiego zamachu stanu. Zamieszki doprowadziły do utworzenia francuskiego ruchu antyfaszystowskiego, komuniści i socjaliści razem z innymi siłami lewicy zawiązali "Comité de vigilance des intellectuels antifascistes" (CVIA). W lipcu 1935 Francuska Partia Komunistyczna (PCF) podpisała z SFIO pakt o jedności działania. Polityka ta zyskała też poparcie ze strony Międzynarodówki Komunistycznej, która w tym okresie popierała antyfaszystowskie sojusze partii socjalistycznych i komunistycznych. Lider PCF Maurice Thorez, stopniowo porzucił internacjonalistyczne pozycje poprzedników przechodząc w kierunku pozycji patriotycznych.
Sojusz socjalistów i komunistów, pod nazwą Front Ludowy, odniósł zwycięstwo w wyborach 3 maja 1936, premierem nowego lewicowego rządu został Léon Blum. Wielu działających w SFIO trockistów, odeszło z partii, 600 działaczy kontynuowała działalność wewnątrz partii. Sojusz między dwiema partiami marksistowskimi (reformatorski SFIO i rewolucyjny PCF) był punktem odniesienia dla szeroko rozumianej lewicy, począwszy od socjaldemokratów po anarchistów, którzy sprzeciwiali się rodzącemu ruchowi faszystowskiemu.
Rząd Frontu Ludowego składał się z ministrów radykalnych i socjalistycznych, sama PCF nie weszła w skład rządu lecz go popierała. 8 czerwca 1936 roku uchwalono nowe przepisy, ustanawiające 40 godzinny tydzień pracy. Front Ludowy podjął działania przeciwko pozaparlamentarnymi organizacjami faszystowskimi, delegalizując część z nich, w tym ekstremistyczną Croix-de-feu. W odpowiedzi organizacja terrorystyczna La Cagoule podjęła szereg zamachów przeciwko przedstawicielom lewicy, organizacja została rozbita w 1937 roku. Minister Roger Salengro, po nieustających atakach skrajnie prawicowej prasy popełnił samobójstwo. Samemu Blumowi ze względu na pochodzenie żydowskie, groził śmiercią lider Akcji Francuskiej, Charles Maurras.
W 1938 roku, przedstawiciele tendencji "Gauche révolutionnaire" (Lewica Rewolucyjna) wewnątrz SFIO, opuścili partię i wraz z luksemburgistami (René Lefeuvre) utworzyli Partię Socjalistyczną Robotników i Chłopów ("Parti socialiste ouvrier et paysan", PSOP).
Po II wojnie światowej.
Po zakończeniu II wojny światowej, SFIO pod przywództwem Guya Molleta (1946-1969), przyjęła reformistyczną, postawę socjaldemokratyczną w większość członków SFIO poparła wojny kolonialne, z kolei PCF, cieszyła się dużą popularnością, ze względu na aktywną rolę w ruchu oporu. Dotychczas dominujący w ruchu związkowym CGT, uległ podziałom. W 1945 powstała "Fédération anarchiste" a w 1946 roku, anarchosyndykaliści utworzyli związek zawodowy "Confédération nationale du travail" (CNT). Działający w latach 1944–1946 Tymczasowy Rząd Republiki Francuskiej, dwukrotnie na stanowisko przewodniczącego rady wybrał polityków SFIO (Felix Gouin i Leon Blum), rząd mimo krótkotrwałego działania zjednoczył większość organizacji francuskiego ruchu oporu. Po raz pierwszy w historii Francji, wprowadzono powszechne prawo wyborcze dla kobiet, 11 października 1946 roku ustanowiono medycynę pracy.
Socjalistyczny premier Paul Ramadier kontynuował dotychczasową polityką rządów prawicowych, kontynuował walki z powstańcami na Madagaskarze, Ramadier zaakceptował warunki Planu Marshalla i wykluczył z rządu pięciu komunistycznych ministrów (wśród nich wicepremiera, Maurice Thoreza, lidera PCF). Polityka Ramadiera położyła kres powojennym rządom koalicyjnym PCF, SFIO i centroprawicowej MRP. Minister spraw wewnętrznych Jules Moch, ponownie zorganizował „Compagnies républicaines de sécurité”, które uczestniczyły w stłumieniu wywołanego przez anarchistów i trockistów, buntu w fabryce Renault w Boulogne-Billancourt. Represje rządu koalicyjnego doprowadziła do rozłamu w CGT i powstaniu w kwietniu 1948 roku "Confédération Générale du Travail – Force Ouvrière".
Dotychczasowy sojusz PCF, SFIO i MRP w 1947 został zastąpiony przez koalicję SFIO, MRP, mniejszych partii centroprawicowych i centrowych, wspieranych później przez Narodowe Centrum Niezależnych i Chłopów. W opozycji pozostawali natomiast komuniści i gaulliści.
Na skutek kryzysu w maju 1958 roku, władzę w kraju przejął Charles de Gaulle’a, co spotkało się z ostrą reakcją lewicy, która oskarżała de Gaulle’a o autorytarne zapędy. Nowy prawicowy rząd prowadził działania zbrojne w Algierii mające zniszczyć siły zbrojne lewicowo-wyzwoleńczego Frontu Wyzwolenia Narodowego. Po stronie dążącego do niepodległości Frontu opowiedziała się większość francuskiej lewicy. Działacze pacyfistyczni i antykolonialni opublikowali w 1960 w roku na łamach L'Express „Manifest 121”.

</doc>
<doc id="2788719" url="https://pl.wikipedia.org/wiki?curid=2788719" title="Wim Tap">
Wim Tap

Wilhelmus „Wim” Tap (ur. 3 października 1903 w Hadze, zm. 24 września 1979 tamże) – belgijski piłkarz grający na pozycji napastnika. W swojej karierze rozegrał 33 mecze w reprezentacji Holandii i strzelił w nich 17 goli.
Kariera klubowa.
Całą swoją karierę piłkarską Tap spędził w klubie z rodzinnej Hagi o nazwie ADO Den Haag. Zadebiutował w nim w 1920 roku. W zespole Den Haag występował do 1936 roku. Karierę zakończył w wieku 33 lat.
Kariera reprezentacyjna.
W reprezentacji Holandii Tap zadebiutował 25 października 1925 roku w wygranym 4:2 towarzyskim meczu z Danią, rozegranym w Amsterdamie. W debiucie zdobył dwa gole. W 1928 roku zagrał na Igrzyskach Olimpijskich w Amsterdamie. Od 1925 do 1931 roku rozegrał w kadrze narodowej 33 mecze, w których strzelił 17 bramek.
Kariera trenerska.
W latach 1936–1946 Tap był trenerem ADO Den Haag.

</doc>
<doc id="2788721" url="https://pl.wikipedia.org/wiki?curid=2788721" title="Agnieszka Zwierko">
Agnieszka Zwierko

Agnieszka Zwierko-Wiercioch (Agnes Zwierko) (ur. 16 stycznia 1963 w Warszawie) – polska śpiewaczka, mezzosopranistka. 
Życiorys.
Stryjeczna wnuczka kompozytora i dyrygenta Artura Malawskiego. W 1987 r. ukończyła studia magisterskie na Wydziale Elektroniki Politechniki Warszawskiej na kierunku Informatyka.
Po zdobyciu wykształcenia technicznego rozpoczęła studia muzyczne. Ukończyła Państwową Szkołę Muzyczną II st. im. Józefa Elsnera w klasie śpiewu solowego. W 1994 r. zdobyła dyplom magistra sztuki Akademii Muzycznej w Warszawie na Wydziale Wokalno-Aktorskim, a w roku 2015, na tymże wydziale, tytuł doktora sztuk muzycznych w dyscyplinie artystycznej wokalistyka.
Na scenie operowej zadebiutowała w 1990 roku jako Matka w jednoaktówce Gian Carlo Menottiego "Amahl i nocni goście" w warszawskim Teatrze Wielkim (Scena Kameralna), rozpoczęła także współpracę ze scenami filharmonicznymi w Polsce i za granicą wykonując dzieła muzyki oratoryjno-kantatowej od okresu baroku po muzykę XX wieku.
Od 1998 roku jest solistką gościnną Teatru Wielkiego – Opery Narodowej w Warszawie występując tam w "Raju utraconym" Krzysztofa Pendereckiego, "Nabucco", "Rigoletto", "Balu maskowym", "Aidzie" i "Don Carlosie" Giuseppe Verdiego, "Madame Butterfly" Giacomo Pucciniego, "Zamku Księcia Sinobrodego" Béli Bartóka, "Królu Rogerze" Karola Szymanowskiego, "Strasznym dworze" Stanisława Moniuszki, "Eugeniuszu Onieginie" Piotra Czajkowskiego. Występuje również na innych scenach operowych i filharmonicznych w Polsce: Teatr Wielki w Łodzi, Teatr Wielki w Poznaniu, Filharmonia Narodowa w Warszawie, Filharmonia Krakowska oraz Opera i Filharmonia Podlaska.
Za granicą zadebiutowała w roku 2000. Śpiewała w Teatro Regio w Turynie, Operze Królewskiej w Kopenhadze, Leipziger Oper, Słowackim Teatrze Narodowym w Bratysławie, Państwowej Operze w Pradze, Teatrze Antonína Dvořáka w Ostrawie, Teatro Massimo Vincenzo Bellini w Catanii, Teatro Massimo Vittorio Emanuele w Palermo, Semperoper w Dreźnie, Teatro alla Scala w Mediolanie, Palacio Euskalduna w Bilbao, Teatro Cervantes w Maladze, Opera de Oviedo, Gran Teatre del Liceu w Barcelonie, Opera Lyra w Ottawie, Akademii Muzycznej św. Cecylii w Rzymie, Musashino Concert Hall w Tokio, Teatro Colon w Buenos Aires, Komische Oper Berlin, Staatsoper Unter den Linden w Berlinie, Royal Opera House Covent Garden w Londynie. Brała również udział w festiwalach operowych: Wexford Opera Festival, Aphrodite Opera Festival, Beijing Music Festival.
W repertuarze ma wszystkie ważniejsze w swoim głosie partie verdiowskie, a także muzykę kompozytorów XIX i XX wieku.

</doc>
<doc id="2788722" url="https://pl.wikipedia.org/wiki?curid=2788722" title="Panika moralna">
Panika moralna

Panika moralna – zjawisko nagłego rozprzestrzeniania się niepokoju społecznego, spowodowanego zagrożeniem istotnych dla społeczności wartości.
Źródła pojęcia.
Twórcą pojęcia jest brytyjski socjolog Stanley Cohen, analizujący w 1972 r. reakcje brytyjskich mediów na konflikt dwóch subkultur młodzieżowych: modsów i rockersów. W Wielkiej Brytanii wszelkie zdarzenia związane z tymi subkulturami były wtedy przez media mocno nagłaśniane, a należący do nich nastolatkowie demonizowani. Wytworzyła się wówczas atmosfera niechęci, strachu i nieufności wobec nich.
Panika moralna dotyczyła subkultur młodzieżowych (modsi, rockersi, skinheadzi, punki), ruchów społecznych i politycznych (feminizm, radykalne związki zawodowe), grup mniejszościowych (homoseksualiści) czy innych zjawisk (narkotyki, AIDS, molestowanie seksualne dzieci).
Przebieg moralnej paniki.
Moralna panika powstaje na styku mediów, opinii publicznej, grup interesu i władz.
Według Cohena, panika moralna to pewien sposób reakcji społeczeństwa na różnego rodzaju dewiacje lub łamanie zasad: ""to sposób na wyrażenie dezaprobaty, potępienia lub krytyki wobec kogoś, kogo w danym momencie postrzegamy jako dewianta (...). Potępienie i dezaprobata społeczna stanowią tu element moralny, zaś panika jest wyrazem histerii i nadmiernej reakcji. Kluczowe jest tu zaangażowanie mediów – bez nich panika moralna nie ma szans się rozwinąć. Media mogą ją zainicjować lub rozdmuchać"."
Panika moralna powstaje zazwyczaj wokół sytuacji niespotykanej, niepopularnej aktywności społecznej, budzącej wątpliwości co do swojego społecznego i moralnego charakteru. Może powstać nawet wokół mało kontrowersyjnej sprawy, jeśli tylko istnieje sprzyjające podłoże społeczne (fobie czy uprzedzenia), a sprawa zostanie zauważona i nagłośniona przez media masowe.
Stanley Cohen uważa, iż główną przyczyną jej powstawania jest współczesny upadek wartości moralnych: "na poziomie moralnym współczesne społeczeństwo znajduje się w kryzysie. Dopóki nie upowszechni się jeden spójny zestaw wartości moralnych, co jakiś czas będą wybuchać epidemie paniki moralnej".
Wraz z paniką moralną następuje wzrost "publicznej nerwowości". Odbiorcy komunikatów medialnych mają wrażenie, iż dane zjawisko jest faktycznie istotnym problem bezpośrednio ich dotykającym. Ostatnim etapem jest włączenie opinii osób uznanych za ekspertów w danej dziedzinie, publikacja raportów i ekspertyz, a także możliwych rozwiązań danego problemu lub informacji o podjętych działaniach. Rośnie presja społeczna na mocniejszą infiltrację danego zjawiska i wyraźniejsze działanie danych służb bądź rządu. Budowanie w społeczeństwie atmosfery niepewności i strachu może mieć na celu odwrócenie uwagi od spraw istotnych i może być wykorzystywane przez strony polityczne.
Zaufanie do prasy jako różnorodnego źródła informacji, okazało się powiązane z demokratycznym ideałem oraz postępem gospodarczym, technicznym i naukowym. Swoboda wyrażania opinii oraz wolność prasy (ustawa uświęcona we Francji z 1881 r.) sprawiały, że zaufanie do mediów rosły. Media były narzędziem tworzącym uniwersalną cywilizacjię. Pod koniec XIX wieku zaufanie do mediów powoli upadało, podczas gdy prawo głosu było coraz większe. Media rozwijając się, zaczęły być brutalne wobec osób, które postrzegały je za zagrożenie oraz przedmiot manipulacji.
Panika moralna może trwać długo, obejmować całe społeczeństwo i silnie na nie oddziaływać (np. poprzez zmiany w polityce społecznej), ale może również zniknąć bardzo szybko i mieć nikły lub nie mieć w ogóle wpływu na społeczeństwo.
Cechy.
Panika moralna według Stanleya Cohena.
Prowokowanie paniki moralnej jest jednym ze sposobów zwrócenia uwagi i zainteresowania widzów, często znużonych monotematycznością mediów. Zdaniem Stanleya Cohena panika charakteryzuje się trzema głównymi cechami: przesadą i zniekształceniem, przewidywaniem oraz symbolizacją.
Przesadą charakteryzuje się głównie język dziennikarzy, których praktyki mają na celu zwrócenie uwagi odbiorców za wszelką cenę. Stosuje się specyficzny język, słownictwo nacechowane emocjonalnie, bądź styl zbliżony do dziennikarstwa kryminalnego (szczególnie w tytułach i leadach). Są one przez dziennikarzy często stosowane, bo łatwo zapadają w pamięć, niezależnie od swojej prawdziwości. Działają na emocje, dlatego opłaca się ich używać, bo szybko zwracają na siebie uwagę odbiorcy. Często przypomina się o danym zdarzeniu, kiedy minął już dłuższy czas; znajduje się kolejne sprawy, które "wydają się" być z danym zdarzeniem powiązane, "odświeża się" dawne wiadomości na tematy pokrewne, nagłaśnia informacje niesprawdzone lecz mogące budzić odpowiednie skojarzenia. Zniekształca się wydarzenia i zjawiska, które już miały miejsce, łączy się często niezwiązane ze sobą zdarzenia i zachowania tak, aby jak najbardziej pasowały pod schematy wcześniejszych, budzących wątpliwości moralne sytuacji.
Drugą cechą jest przewidywanie, że dewiacyjne zdarzenie, czy zachowanie będzie kontynuowane i kolejne grupy będą dane czynności naśladować, a ich negatywne konsekwencje będą się rozszerzać. ""To sprawdzone twierdzenie, obecne praktycznie w każdym sprawozdaniu czy raporcie, że to, co wydarzyło się raz, niewątpliwie zdarzy się ponownie". Przewidywanie, że zjawisko potencjalnie budzące zagrożenie w społeczeństwie może się wydarzyć ponownie budzi jeszcze większy strach i panikę, kumuluje nastroje nerwów i chaosu. Rośnie obawa, że zjawisko stanie się powszechne i spowoduje szkody w systemach wartości społeczeństwa.
Zjawisko symbolizacji w mediach Stanley Cohen przedstawił na przykładzie subkultur modsów i rockersów. "Istnieją trzy etapy w tworzeniu symbolizacji: słowo (mod) staje się symbolem pewnego statusu (przestępcy, bądź odbiegającego od normy); obiekty i wygląd (fryzura, ubrania) symbolizują słowa; obiekty same w sobie stają się symboliczne dla danego statusu (należy też wspomnieć o przypisanych statusowi emocjach). Efekt kumulacyjny tych trzech etapów spowodował, że same terminy "modsi" i "rockersi" odarte zostały z jakichkolwiek neutralnych kontekstów, nadane im zostało tylko i wyłącznie znaczenie negatywne, budzące złe emocje"".
Panika moralna według Goode'a i Ben-Yehuda.
Amerykańscy badacze zjawiska paniki moralnej w dużo mniejszym stopniu niż brytyjscy naukowcy wiążą powstawanie paniki z działalnością mediów, o czym świadczy dokonana przez nich obszerna analiza XVII-wiecznego polowania na czarownice przy użyciu koncepcji paniki moralnej. Media nie pojawiają się także pośród pięciu zasadniczych elementów paniki moralnej, na które wskazują Erich Goode'a i Nachmana Ben-Yehuda:

</doc>
<doc id="2788730" url="https://pl.wikipedia.org/wiki?curid=2788730" title="DJ Bambus">
DJ Bambus

DJ Bambus, właściwie Sebastian Michalski (ur. 16 stycznia 1978), znany również jako Be-De-Jot i BDJ – polski DJ, zaliczany do prekursorów turntablizmu w Polsce. Sebastian Michalski znany jest przede wszystkim z występów w grupie muzycznej 3xKlan. Wraz z zespołem nagrał wydany w 1997 roku album pt. "Dom pełen drzwi", który był nominowany do nagrody polskiego przemysłu fonograficznego Fryderyka w kategorii „najlepszy album rap/hip-hop”.
Współpracował także z zespołem Paktofonika, nie był jednak nigdy jego oficjalnym członkiem. Michalski zagrał wraz z grupą większość koncertów, które odbyły się w historii jej działalności. Nagrał także scratche na wszystkie płyty formacji: "Kinematografia" (2000), "Jestem bogiem" (EP, 2001) oraz "Archiwum kinematografii" (2002).
W 2001 roku wziął udział w projekcie Pijani Powietrzem wraz z którym nagrał nominowaną do Fryderyka płytę pt. "Zawieszeni w czasie i przestrzeni" (2002). Od 2003 roku wraz z Rahimem i Fokusem współtworzył formację Pokahontaz. Wraz z grupą nagrał wydany w 2005 roku album pt. "Receptura". Scratche i cuty w wykonaiu DJ-a Bambusa znalazły się ponadto na płytach takich wykonawców jak: Buka, DonGURALesko, WhiteHouse, Projektor, Lilu, Miuosh i Rahim.
W 2016 roku wydał z zespołem album "REkolekcja", na którym znajdują się remiksy utworów grupy oraz utwór "Nowy rozdział", który zapowiadał nowy longplay Pokahontaz. W 2017 roku odszedł z zespołu i zastąpił go DJ West.
Jest rezydentem klubów: Parlament w Gdańsku, ETC w Krakowie, Aquarium w Opolu oraz Fraktal w Mikołowie.

</doc>
<doc id="2788736" url="https://pl.wikipedia.org/wiki?curid=2788736" title="Natalla Szykalenka">
Natalla Szykalenka



</doc>
<doc id="2788740" url="https://pl.wikipedia.org/wiki?curid=2788740" title="Sicyogaster">
Sicyogaster



</doc>
<doc id="2788741" url="https://pl.wikipedia.org/wiki?curid=2788741" title="Megaphalus">
Megaphalus



</doc>
<doc id="2788742" url="https://pl.wikipedia.org/wiki?curid=2788742" title="Infratridens">
Infratridens



</doc>
<doc id="2788743" url="https://pl.wikipedia.org/wiki?curid=2788743" title="Cotylis">
Cotylis



</doc>
<doc id="2788744" url="https://pl.wikipedia.org/wiki?curid=2788744" title="Cotylichthys">
Cotylichthys



</doc>
<doc id="2788745" url="https://pl.wikipedia.org/wiki?curid=2788745" title="Caulistius">
Caulistius



</doc>
<doc id="2788746" url="https://pl.wikipedia.org/wiki?curid=2788746" title="Caularchus">
Caularchus



</doc>
<doc id="2788747" url="https://pl.wikipedia.org/wiki?curid=2788747" title="Bryssophilus">
Bryssophilus



</doc>
<doc id="2788748" url="https://pl.wikipedia.org/wiki?curid=2788748" title="Bryssetaeres">
Bryssetaeres



</doc>
<doc id="2788753" url="https://pl.wikipedia.org/wiki?curid=2788753" title="China Open 2012 (kobiety)">
China Open 2012 (kobiety)

China Open 2012 – tenisowy turniej WTA z cyklu China Open rozgrywany w dniach 29 września–7 października 2012 roku w Pekinie na kortach twardych o puli nagród 4 828 050 dolarów amerykańskich.

</doc>
<doc id="2788756" url="https://pl.wikipedia.org/wiki?curid=2788756" title="Dallas Theological Seminary">
Dallas Theological Seminary

Seminarium Teologiczne Dallas (DTS) – ewangelikalne seminarium teologiczne znajdujące się w Dallas (Teksas). Jest znane z propagowania poglądu teologicznego znanego jako dyspensacjonalizm. DTS prowadzi kampusy w Atlancie, Austin, Gwatemali, Houston, Knoxville, Filadelfii, San Antonio, Waszyngtonie i w Tampa.
DTS został założony w 1924 roku przez teologa Lewis Sperry Chafer jako ewangelicki Koledż Teologiczny. Chafer pozostał prezesem aż do śmierci w 1952 roku. Od jesieni 2011, DTS ma prawie 14.000 absolwentów w 97 krajach na całym świecie.

</doc>
<doc id="2788761" url="https://pl.wikipedia.org/wiki?curid=2788761" title="Nawet nie wiesz, jak bardzo cię kocham">
Nawet nie wiesz, jak bardzo cię kocham

Nawet nie wiesz, jak bardzo cię kocham (ang. "Guess How Much I Love You", 2012) – singapursko-australijsko-kanadyjski serial animowany powstały na podstawie książki Sama McBratneya pod tym samym tytułem, która została przetłumaczona na 37 języków i sprzedała się w przeszło 22 milionach egzemplarzy na całym świecie. Wyprodukowany przez Home Plate Entertainment i Scrawl Studios.
W Polsce serial był nadawany od 1 października 2012 roku na kanale MiniMini+. Był emitowany od 1 września 2015 na kanale Polsat JimJam, a od stycznia 2019 serial jest emitowany w Wieczorynce na kanale TVP ABC. 
Opis fabuły.
Serial opowiada o przygodach małego brązowego zajączka i jego taty, którzy mieszkają w przepięknej dolinie i bardzo się kochają.
Wersja polska.
Opracowanie i udźwiękowienie wersji polskiej: na zlecenie MiniMini+ – Studio Sonica
Reżyseria: Jerzy Dominik
Dialogi polskie:
Dźwięk i montaż: Agnieszka Stankowska
Organizacja produkcji: Agnieszka Kudelska
Wystąpili:
i inni
Piosenkę tytułową śpiewał: Maksymilian Zdybicki
Lektor tyłówki: Jerzy Dominik

</doc>
<doc id="2788762" url="https://pl.wikipedia.org/wiki?curid=2788762" title="Polski Koks S.A.">
Polski Koks S.A.



</doc>
<doc id="2788765" url="https://pl.wikipedia.org/wiki?curid=2788765" title="Koksownia Przyjaźń Sp. z o.o.">
Koksownia Przyjaźń Sp. z o.o.



</doc>
<doc id="2788767" url="https://pl.wikipedia.org/wiki?curid=2788767" title="Spółka Energetyczna Jastrzębie S.A.">
Spółka Energetyczna Jastrzębie S.A.



</doc>
<doc id="2788768" url="https://pl.wikipedia.org/wiki?curid=2788768" title="Vakıfbank Güneş Sigorta Stambuł">
Vakıfbank Güneş Sigorta Stambuł



</doc>
<doc id="2788772" url="https://pl.wikipedia.org/wiki?curid=2788772" title="Taron">
Taron

Taron (ormiański: Տարոն) to nazwa części Turuberanu, prowincji wchodzącej w skład historycznego królestwa Armenii. Turuberan leżał na zachód od jeziora Wan, kolebki ormiańskiej cywilizacji. Obecnie ziemie te znajdują się w tureckiej prowincji Muş.
Historia.
Taron wchodził w skład ziem tradycyjnie zamieszkiwanych przez Ormian i między innymi na jego bazie powstało królestwo Armenii. Z terenów Taronu wywodził się słynny i zasłużony w ormiańskiej historii ród Mamikonian. Po upadku królestwa Armenii Taron należał kolejno do Sasanidów, Bizancjum, Kalifatu, średniowiecznego królestwa Armenii, Zakarydów i Imperium Osmańskiego. Przez cały ten czas jednak zachowywał swój ormiański charakter. Dopiero ludobójstwo Ormian, dokonane przez Turków w latach 20. XX wieku diametralnie odmieniło etniczne oblicze dawnego Taronu. Dzisiaj jest to region zamieszkiwany głównie przez Turków i Kurdów.

</doc>
<doc id="2788774" url="https://pl.wikipedia.org/wiki?curid=2788774" title="Mistrzostwa Europy Mikstów w Curlingu 2012">
Mistrzostwa Europy Mikstów w Curlingu 2012

Mistrzostwa Europy Mikstów w Curlingu 2012 odbyły się między 30 września a 6 października, w tureckim Erzurum. 
Tytułu mistrzowskiego broniła reprezentacja Szwajcarii. W zawodach udział wzięło 24 reprezentacje, w rywalizacji zadebiutowała Słowenia. Bezpośrednio po turnieju odbyły się Mistrzostwa Europy grupy C.
Złote medale wywalczyli Szkoci (Ewan MacDonald), którzy w finale pokonali 8:4 Szwedów (Rickard Hallström). W meczu o brązowy medal Finowie (Aku Kauste) okazali się być lepsi od Austriaków (Karina Toth).
Grupy.
Drużyny podzielono na 3 grupy:
Round-Robin.
Sesja 1..
30 września 2012; 19:30
Sesja 2..
1 października 2012; 9:00
Sesja 3..
1 października 2012; 12:30
Sesja 4..
1 października 2012; 16:00
Sesja 5..
1 października 2012; 19:30
Sesja 6..
2 października 2012; 9:00
Sesja 7..
2 października 2012; 12:30
Sesja 8..
2 października 2012; 16:00
Sesja 9..
2 października 2012; 19:30
Sesja 10..
3 października 2012; 9:00
Sesja 11..
3 października 2012; 12:30
Sesja 12..
3 października 2012; 16:00
Sesja 13..
3 października 2012; 19:30
Sesja 14..
4 października 2012; 8:30
Sesja 15..
4 października 2012; 12:00
Sesja 16..
4 października 2012; 15:30
Sesja 17..
4 października 2012; 19:00
Playoff.
Ćwierćfinały.
5 października 2012; 9:00
Półfinały.
5 października 2012; 21:00
Mały finał.
6 października 2012; 17:00
Finał.
6 października 2012; 17:00

</doc>
<doc id="2788775" url="https://pl.wikipedia.org/wiki?curid=2788775" title="Crawley Town">
Crawley Town



</doc>
<doc id="2788776" url="https://pl.wikipedia.org/wiki?curid=2788776" title="Rycerz Mike">
Rycerz Mike

Rycerz Mike (ang. "Mike the Knight", 2011-2017) – kanadyjsko-brytyjski serial animowany stworzony przez Alexandra Bara. Wyprodukowany przez Nelvana Studio i HIT Entertainment.
Światowa premiera serialu miała miejsce 8 września 2011 roku na antenie Treehouse TV. W Polsce serial jest nadawany od 1 października 2012 roku na kanale MiniMini+. Był emitowany do 1 stycznia 2015 roku.
Opis fabuły.
Serial opowiada o przygodach 10-letniego Mike'a, młodego rycerza, który jest w trakcie szkolenia. Codziennie stawia czoło nowym wyzwaniom, pomaga swoim przyjaciołom i stara się chronić królestwo Glendragon, w którym mieszka.
Wersja polska.
Wersja polska: na zlecenie MiniMini+ – START INTERNATIONAL POLSKA
Reżyseria: Marek Klimczuk
Tłumaczenie, dialogi polskie i teksty piosenek: Piotr Radziwiłowicz
Dźwięk i montaż: Hanna Makowska
Kierownik produkcji: Anna Kuszewska
Wystąpili:
i inni
Piosenki śpiewali: Tomasz Steciuk oraz Beata Wyrąbkiewicz, Katarzyna Łaska, Jakub Szydłowski, Janusz Kruciński
Lektor: Marek Ciunel

</doc>
<doc id="2788779" url="https://pl.wikipedia.org/wiki?curid=2788779" title="Józef Roman">
Józef Roman

Józef Roman, ps. "Ziuk" (ur. 1 lipca 1914 w Chełmie, zm. 14 listopada 2003 w Szczecinie) – pułkownik Wojska Polskiego, żołnierz Armii Krajowej. Kawaler Orderu Virtuti Militari.
Był honorowym Prezesem Okręgu Światowego Związku Żołnierzy Armii Krajowej w Szczecinie.
Przed wojną.
Wychowywał się i kształcił w Kowlu na Wołyniu. Tam otrzymał świadectwo dojrzałości. W 1936 roku ukończył Szkołę Podchorążych Artylerii w Toruniu i został skierowany do 13 Kresowego pułku artylerii lekkiej w Równem. Od 1938 roku służył w 1 dywizjonie pomiarów artylerii w Toruniu.
Okres wojny.
W kampanii wrześniowej 1939 roku walczył jako dowódca plutonu topograficzno-ogniowego 4 baterii pomiarów artylerii, będącej w dyspozycji dowódcy artylerii Armii „Pomorze”. W październiku 1939 roku nawiązał pierwsze kontakty konspiracyjne w kręgach związanych z płk. Stanisławem Tatarem. W połowie 1940 roku zorganizował placówkę wywiadowcza Komendy Głównej Związku Walki Zbrojnej w Puławach, a w lipcu 1941 został oddelegowany do pracy konspiracyjnej na Wołyniu. Do końca 1943 roku pełnił tam funkcję szefa Ekspozytury Wywiadowczej Komendy Głównej Związku Walki Zbrojnej, a potem Armii Krajowej. Do jego największych osiągnięć wywiadowczych należało pozyskanie do współpracy Fritza Grabego. Po otrzymaniu rozkazu likwidacji Ekspozytury, przeniósł się do Warszawy. Od marca do lipca 1944 roku był szefem tzw. Besty. W powstaniu warszawskim walczył jako dowódca 2 kompanii batalionu AK „Miłosz”. W czasie walk został ranny. Po upadku powstania uciekł z kolumny jenieckiej i dalej kontynuował działalność konspiracyjną jako szef II Oddziału Komendy Obszaru Zachodniego AK.
Po wojnie.
Po wojnie przyjechał do Szczecina. We wrześniu 1945 roku ujawnił się przed Komisją Likwidacyjną Armii Krajowej, a następnie został zweryfikowany przez Komisję Ministerstwa Obrony Narodowej w stopniu kapitana artylerii. 11 listopada 1945 roku rozpoczął służbę w 12 Dywizji Piechoty. Został wyznaczony na stanowisko dowódcy 2 baterii w 15 samodzielnym dywizjonie artylerii przeciwpancernej. W maju 1946 roku został przeniesiony do pracy w sztabie artylerii 12 DP. W 1947 został przeniesiony na stanowisko szefa artylerii - dowódcy dywizjonu artylerii w 41 pp. 10 listopada 1949 roku został zwolniony z zawodowej służby wojskowej.
W 1950 roku został aresztowany pod zarzutem działalności w nielegalnej organizacji wojskowej kierowanej przez gen. Stanisława Tatara. Skazany na dożywotnie więzienie. W 1956 roku został zrehabilitowany.
Do służby wojskowej już nie wrócił. Podjął pracę w Urzędzie Wojewódzkim w Szczecinie, a następnie w Akademii Rolniczej i Politechnice Szczecińskiej. W 1976 roku przeszedł na emeryturę. W 1981 roku był inicjatorem powołania klubów Powstańców Warszawskich i Żołnierzy Kresowych Armii Krajowej. Z jego inicjatywy stworzono Kaplicę Armii Krajowej w bazylice katedralnej i sanktuarium członków Klubu Kresowych Żołnierzy AK w kościele Matki Boskiej Ostrobramskiej w Szczecinie. W rezerwie otrzymał stopień podpułkownika i pułkownika. Jest autorem wspomnień: „Z utraconego Wołynia do odzyskanego Szczecina” (1995), „Moja działalność w AK” (1997), „Wspomnienia” (1998).
Pochowany został na Cmentarzu Centralnym w Szczecinie kwatera 21a.

</doc>
<doc id="2788780" url="https://pl.wikipedia.org/wiki?curid=2788780" title="Jan Petralifas">
Jan Petralifas

Jan Petralifas (grecki: Ἰωάννης Πετραλίφας) był bizantyjskim arystokratą oraz gubernatorem Macedonii i Tesalii z tytułem sebastokratora. Żył i działał na przełomie XII i XIII wieku. Daty narodzin i śmierci nie są znane.
Życie.
Jan pochodził z rodu Petralifasów, zapoczątkowanego przez normańskiego rycerza który w XI wieku przeszedł na służbę bizantyjską. Według źródeł Jan pojął za żonę Helenę, pochodzącą z bardzo szlachetnego, konstantynopolitańskiego rodu. Uzyskał wówczas godność sebastokratora a cesarz Izaak II Angelos oddał mu w zarząd Tesalię i Macedonię. W 1195 roku wystąpił przeciwko swojemu dobroczyńcy, biorąc udział w spisku który zakończył się detronizacją Izaaka i osadzeniem na tronie Aleksego III Angelosa. W 1204 roku, po upadku Konstantynopola i łacińskim podboju części ziem cesarstwa Piotr poparł Teodora Angelosa Dukasa Komnena, który zdobył władzę w Epirze. Teodor był bowiem mężem Marii, siostry Piotra. Jan brał udział w walkach przeciwko łacinnikom w których Epiroci odnosili pewne sukcesy. Prawdopodobnie zmarł między 1224 a 1230 rokiem. Bywa identyfikowany z Janem Petralifasem, noszącym tytuł "megas chartoularios", który służył cesarzowi rezydującemu w Nicei. Wydaje się jednak że były to dwie zupełnie inne osoby. 
Wiadomo iż Jan miał kilku potomków ale źródła z imienia wymieniają zaledwie trójkę:- Teodora, męża córki Demetriusza Tornikesa, jednego z dostojników na dworze nicejskim; - Teodorę, kanonizowaną później jako świętą kościoła greckiego; - Marię, która wyszła za jednego z Sfrantzesów, później być może wyszła za mąż za Aleksego Słowianina. 

</doc>
<doc id="2788782" url="https://pl.wikipedia.org/wiki?curid=2788782" title="Off the Wall (singel Michaela Jacksona)">
Off the Wall (singel Michaela Jacksona)



</doc>
<doc id="2788785" url="https://pl.wikipedia.org/wiki?curid=2788785" title="Jam (singel Michaela Jacksona)">
Jam (singel Michaela Jacksona)



</doc>
<doc id="2788786" url="https://pl.wikipedia.org/wiki?curid=2788786" title="Katastrofa lotu Sita Air 601">
Katastrofa lotu Sita Air 601

Katastrofa lotu Sita Air 601 miała miejsce 28 września 2012 roku w stolicy Nepalu – Katmandu. W wyniku katastrofy samolotu Dornier Do 228, śmierć poniosło 19 osób (16 pasażerów i 3 członków załogi) – wszyscy na pokładzie. 
Samolot.
Samolot, który uległ katastrofie to Dornier Do 228 (nr rej. 9N-AHA). Maszyna została wyprodukowana w kwietniu 1987. Jej pierwszym właścicielem były niemieckie linie lotnicze Holiday Express. Maszyna wielokrotnie zmieniała właścicieli. Linie Sita Air nabyły samolot w kwietniu 2003 roku. 
Załoga i pasażerowie.
Na pokładzie samolotu znajdowały się 19 osób – 16 pasażerów i 3 członków załogi. Większość pasażerów stanowili cudzoziemcy. Feralnego dnia, lot nr 601 obsługiwała trzyosobowa załoga. Kapitanem samolotu był Bijay Tandukar, a drugim pilotem był Takesi Thapa. Jedyną stewardesą na pokładzie była Ruja Shakya. 

</doc>
<doc id="2788792" url="https://pl.wikipedia.org/wiki?curid=2788792" title="Bill Agee">
Bill Agee



</doc>
<doc id="2788796" url="https://pl.wikipedia.org/wiki?curid=2788796" title="Noel Gallagher’s High Flying Birds">
Noel Gallagher’s High Flying Birds

Noel Gallagher’s High Flying Birds – brytyjski zespół rockowy, założony w 2010 roku przez gitarzystę i wokalistę Noela Gallaghera, znanego z występów w zespole Oasis.
Historia.
Debiutancki album formacji zatytułowany "Noel Gallagher’s High Flying Birds" ukazał się 17 października 2011 roku nakładem wytwórni muzycznej Sour Mash. Nagrania uplasowały się na 1. miejscu UK Albums Chart. Wydawnictwo trafiło ponadto m.in. na listy przebojów w Stanach Zjednoczonych, Australii i Holandii. Premierę płyty poprzedziły single "The Death of You and Me" i "AKA... What a Life!", które trafiły do sprzedaży, odpowiednio w sierpniu i wrześniu tego samego roku. Druga z piosenek dotarła do 20. miejsca najpopularniejszych singli w Wielkiej Brytanii, uzyskując status srebrnej płyty. Z kolei w grudniu miała miejsca premiera trzeciego singla "If I Had a Gun..." 
2 marca 2012 roku debiut projektu pokrył się dwukrotną platyną w Wielkiej Brytanii. Również w marcu ukazał się czwarty singel z płyty - "Dream On". W sierpniu, także 2012 roku odbyła się ostatniego singla promującego pierwszy album Noel Gallagher’s High Flying Birds - "Everybody's on the Run". Wideoklip do tejże piosenki został wyróżniony nominacją do Q Awards 2012. Ponadto nominację uzyskał także Noel Gallagher w kategorii „Best Solo Artist”. 17 listopada 2014 roku odbyła się premiera singla "In the Heat of the Moment" zwiastującego drugi album grupy. 
Następnie w styczniu 2015 roku do sprzedaży trafił drugi singel - "Ballad of the Mighty I". 2 marca odbyła się premiera drugiego albumu studyjnego zespołu pt. "Chasing Yesterday". Produkcja uplasowała się na 1. miejscu brytyjskiej listy przebojów. Również marcu nagrania uzyskały status złotej płyty w Wielkiej Brytanii. W maju został wydany trzeci singel z płyty - "Riverman", natomiast w sierpniu ukazał się czwarty "Lock All The Doors".
Trzeci album grupy zatytułowany "Who Built The Moon?" ukazał się 24 listopada 2017 roku ponownie nakładem wytwórni Sour Mash. 

</doc>
<doc id="2788797" url="https://pl.wikipedia.org/wiki?curid=2788797" title="Milan Cukovic">
Milan Cukovic

Milan Cukovic (ur. 31 sierpnia 1945) – guamski sztangista, olimpijczyk, uczestnik LIO 1988.
Podczas tych igrzysk startował w kategorii do 110 kilogramów. Wówczas w rwaniu tylko jedną próbę na 95 kilogramów miał udaną, a pozostałe spalił. W podrzucie dwie próby na 120 i 125 kilogramów miał udane, natomiast próbę na 127,5 kilogramów spalił. Z wynikiem 220 kilogramów w dwuboju zajął 17. miejsce wyprzedzając jedynie tych sztangistów, którzy nie ukończyli zawodów.
W latach 1992–1996, Cukovic był jednym z wiceprzewodniczących "Oceania Weightlifting Federation".

</doc>
<doc id="2788800" url="https://pl.wikipedia.org/wiki?curid=2788800" title="Unbreakable">
Unbreakable

"unbreakable" oznacza też "niezniszczalny"

</doc>
<doc id="2788801" url="https://pl.wikipedia.org/wiki?curid=2788801" title="Julian Golding">
Julian Golding

Julian Golding (ur. 17 lutego 1975 w Londynie) – angielski lekkoatleta, specjalizujący się w krótkich biegach sprinterskich.

</doc>
<doc id="2788805" url="https://pl.wikipedia.org/wiki?curid=2788805" title="Absalom Shabangu">
Absalom Shabangu

Absalom Shabangu (ur. 2 września 1952) – suazyjski sztangista, olimpijczyk, uczestnik LIO 1988.
Podczas tych igrzysk startował w kategorii do 82,5 kilograma. Trzykrotnie próbował wyrwać sztangę ważącą 80 kilogramów, jednak ta sztuka mu się nie udała, przez co został zdyskwalifikowany.

</doc>
<doc id="2788817" url="https://pl.wikipedia.org/wiki?curid=2788817" title="Stronger">
Stronger



</doc>
<doc id="2788819" url="https://pl.wikipedia.org/wiki?curid=2788819" title="Szkło laboratoryjne">
Szkło laboratoryjne

Szkło laboratoryjne – szlachetny gatunek szkła wysokiej klasy, odznaczający się dużą wytrzymałością mechaniczną i odpornością na nagłe zmiany temperatur oraz dużą odpornością na działanie odczynników chemicznych. Do produkcji szkła laboratoryjnego dodaje się tlenków baru, cynku, glinu, boru, magnezu. Szkło laboratoryjne stosowane jest do produkcji aparatury chemicznej i szklanego sprzętu laboratoryjnego.
W zależności od dodanych składników i związanych z tym właściwościami, szkło laboratoryjne dzieli się na:
Terminem szkło laboratoryjne często określa się wyroby wykonane ze szkła lub porcelany używane w laboratoriach do prac naukowych oraz analiz chemicznych.

</doc>
<doc id="2788822" url="https://pl.wikipedia.org/wiki?curid=2788822" title="Głodżewo">
Głodżewo

Głodżewo (bułg. "Глоджево") – miasto w północnej Bułgarii, w obwodzie Ruse, w gminie Wetowo.
Do rejestru zabytków zalicza się tradycyjną chatkę oraz jaskinię „Bezdynna”.

</doc>
<doc id="2788823" url="https://pl.wikipedia.org/wiki?curid=2788823" title="Tadeusz Wichert">
Tadeusz Wichert

Tadeusz Wichert (zm. 25 lutego 1955) – polski inżynier i nauczyciel. Rektor Wieczorowej Szkoły Inżynierskiej w Radomiu (1951–1955).
Życiorys.
Jeden z organizatorów i prorektor Szkoły Inżynierskiej Naczelnej Organizacji Technicznej w Radomiu (obecnie Uniwersytet Technologiczno-Humanistyczny im. Kazimierza Pułaskiego w Radomiu), pierwszej w mieście szkoły wyższej; był także pierwszym dziekanem Wydziału Mechanicznego tej uczelni. Po upaństwowieniu szkoły i przekształceniu jej w Wieczorową Szkołę Inżynierską pozostał na stanowisku prorektora, a od 1 października 1951 do 1955 pełnił funkcję rektora. Przed rozpoczęciem pracy na uczelni był nauczycielem i kierownikiem warsztatów w Państwowej Średniej Szkole Technicznej w Radomiu (obecnie Zespół Szkół Budowlanych im. Kazimierza Wielkiego w Radomiu).

</doc>
<doc id="2788826" url="https://pl.wikipedia.org/wiki?curid=2788826" title="Rafał (Zaborowski)">
Rafał (Zaborowski)

Rafał, imię świeckie Michał Zaborowski (ur. 1677 w Zborowie, zm. 22 października 1747 w Kijowie) – biskup Rosyjskiego Kościoła Prawosławnego polskiego pochodzenia.
Życiorys.
Syn polskiego szlachcica ze Zborowa. Edukację na poziomie podstawowym odebrał w polskich szkołach, następnie uczył się w kolegium mohylańskim i w akademii duchownej przy Monasterze Zaikonospasskim w Moskwie. Tam też rozpoczął życie monastyczne. Przed 1723 był krótko wykładowcą retoryki w akademii, której był absolwentem, a następnie głównym kapelanem rosyjskiej floty, jako hieromnich. W 1723 otrzymał godność archimandryty i został przełożonym monasteru Trójcy Świętej w Kalazinie, w tym samym roku został asesorem przy Świątobliwym Synodzie Rządzącym. W 1725 przyjął chirotonię na biskupa pskowskiego i porchowskiego. W 1731 został przeniesiony na katedrę kijowską z tytułem arcybiskupa kijowskiego, halickiego i całej Małorosji. W eparchii kijowskiej w szczególny sposób dbał o rozwój szkolnictwa teologicznego, kierował zdolnych studentów na naukę za granicę na własny koszt. Zmienił program nauczania w Akademii Mohylańskiej i poprawił jej sytuację ekonomiczną. W 1745 wzniósł w Kijowie nową rezydencję metropolitalną, na terenie ławry Pieczerskiej, a przy soborze Mądrości Bożej – dzwonnicę. Wspierał również działalność prawosławnych struktur w granicach Rzeczypospolitej.
Przyjaźnił się z Teofanem (Prokopowiczem) i popierał jego politykę kościelną. Wdrażał w metropolii kijowskiej postanowienia "Regulaminu Duchownego" z 1721, przyczyniając się do likwidacji autonomii metropolii i jej pełnej integracji z Rosyjskim Kościołem Prawosławnym.
Zmarł w 1747 i został pochowany w soborze Mądrości Bożej w Kijowie. Według tradycji jego ciało nie uległo rozkładowi, a przy grobie dochodziło do uzdrowień.
W 2023 r. Kościół Prawosławny Ukrainy ogłosił go świętym.

</doc>
<doc id="2788828" url="https://pl.wikipedia.org/wiki?curid=2788828" title="Héctor Raúl Mancilla">
Héctor Raúl Mancilla



</doc>
<doc id="2788832" url="https://pl.wikipedia.org/wiki?curid=2788832" title="Kriwnja (obwód Ruse)">
Kriwnja (obwód Ruse)

Kriwnja (bułg. "Кривня") – wieś w północnej Bułgarii, w obwodzie Ruse, w gminie Wetowo.
Przez miejscowość przepływa Biały Łom.
Zabytki.
Do rejestru zabytków w Kriwni zalicza się:

</doc>
<doc id="2788834" url="https://pl.wikipedia.org/wiki?curid=2788834" title="Modest Żabski">
Modest Żabski

Modest Żabski (ur. 26 maja 1898 w Sosnowie, w powiecie podhajeckim, zm. w kwietniu 1940 w Charkowie) – major dyplomowany piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Syn Mariana i Domiceli z domu Witwicka. Absolwent C. K. Gimnazjum w Brzeżanach.
Od 1915 służył w armii austriackiej. W 1918 roku wstąpił do Wojska Polskiego. Brał udział w wojnie polsko-bolszewickiej w szeregach 5 pułku piechoty Legionów, a następnie 1 pułku piechoty Legionów jako dowódca plutonu.
Po zakończeniu działań wojennych pozostał w wojsku i został zweryfikowany do stopnia porucznika piechoty ze starszeństwem z dniem 1 czerwca 1920 roku. W 1 pp Leg. służył do roku 1931. W 1929 roku został awansowany na kapitana piechoty ze starszeństwem z dniem 1 stycznia 1929 roku. 5 stycznia 1931 roku został powołany do Wyższej Szkoły Wojennej w Warszawie, w charakterze słuchacza dwuletniego kursu 1930–1932. Z dniem 1 listopada 1932 roku, po ukończeniu kursu i otrzymaniu dyplomu naukowego oficera dyplomowanego, został przydzielony do 7 Dywizji Piechoty w Częstochowie. W grudniu 1934 roku został przeniesiony do 27 pułku piechoty w Częstochowie. Następnie został przeniesiony do Centrum Wyszkolenia Piechoty. Na stopień majora awansowany ze starszeństwem z dniem 1 stycznia 1936 roku i 120. lokatą w korpusie oficerów piechoty. Od 1937 roku służył w Oddziale I Sztabu Głównego. W marcu 1939 na stanowisku kierownika referatu administracji.
Po agresji ZSRR na Polskę wzięty do niewoli sowieckiej i przewieziony do obozu w Starobielsku. Wiosną 1940 roku został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 1134. Upamiętniony grobem symbolicznym na cmentarzu Powązkowskim w Warszawie (kwatera 116-2-29).
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był mężem Marii Wiesławy z d. Pełka (zm. 1990).

</doc>
<doc id="2788836" url="https://pl.wikipedia.org/wiki?curid=2788836" title="Nifon I (patriarcha Konstantynopola)">
Nifon I (patriarcha Konstantynopola)

Nifon I, gr. Νήφων Α΄, "Nifōn I" – patriarcha Konstantynopola od 9 maja 1310 do 11 kwietnia 1314.
Życiorys.
Jako biskup Cyzyku Nifon finansował odbudowę murów miejskich i pozwolił schronić się w ich obrębie uciekinierom.
9 maja 1310 r. zastąpił na stolicy patriarszej ascetycznego Atanazego I. W odróżnieniu od swego poprzednika miał zamiłowanie do zbytku. Na początku swego urzędowania doprowadził do zakończenia schizmy arseniańskiej, dzielącej Kościół Wschodni od niemal pięćdziesięciu lat, od czasu złożenia z urzędu patriarchy Arseniusza I przez cesarza Michała VIII Paleologa. Stopniowa utrata przez Cesarstwo prowincji azjatyckich spowodowała osłabienie ugrupowania arsenitów, wywodzącego się głównie z Azji Mniejszej. Ostateczny kres schizmie położyło przeniesienie zwłok patriarchy Arseniusza do kościoła Hagia Sophia i przyjęcie przez patriarchę Nifona sześciu warunków arsenitów. Ostatecznie „absolucja w imieniu Arseniusza” dokonana przez patriarchę Nifona 14 września 1310 r. zakończyła rozdwojenie.

</doc>
<doc id="2788838" url="https://pl.wikipedia.org/wiki?curid=2788838" title="One More Night">
One More Night



</doc>
<doc id="2788845" url="https://pl.wikipedia.org/wiki?curid=2788845" title="Doktor Śmierć">
Doktor Śmierć



</doc>
<doc id="2788846" url="https://pl.wikipedia.org/wiki?curid=2788846" title="Bitwa pod Antiochią nad Meandrem">
Bitwa pod Antiochią nad Meandrem

Bitwa pod Antiochią nad Meandrem lub Bitwa pod Alaşehir miała miejsce w 1211 roku, nieopodal Antiochii nad Meandrem. Stronami walczącymi byli Turcy dowodzeni przez sułtana Kaj Chusrau I i poddani cesarza nicejskiego, Teodora Laskarysa. Turcy najechali ziemie Nicei z powodu rosnącej siły tego państwa, mogącej zagrozić ich dominacji w Azji Mniejszej. Pretekstem do najazdu było przybycie na dwór turecki zdetronizowanego cesarza Bizancjum, Aleksego III i jego prośba o interwencję.
Tło.
Po upadku Konstantynopola w wyniku IV wyprawy krzyżowej cesarstwo bizantyjskie zostało podzielone między zwycięskich łacinników na mocy umowy znanej jako "Partitio terrarum imperii Romaniae". Część ziem pozostała jednak w rękach niedawnych poddanych Konstantynopola i z biegiem czasu, zaczęły się tam krystalizować ośrodki zmierzające do odbudowy Cesarstwa Bizantyjskiego. Jednym z takich ośrodków była Nicea, rządzona przez Teodora Laskarysa, który zjednoczył pod swoimi rozkazami znaczną część greckich posiadłości na terenie Azji Mniejszej i skutecznie oparł się zarówno greckim jak i łacińskim rywalom. Teodor zdobył sobie poparcie ortodoksyjnego patriarchy Konstantynopola, który przeniósł się do Nicei. W 1208 roku Laskarys został koronowany przez patriarchę na cesarza rzymskiego i od tamtej pory otwarcie dążył do odbudowy Bizancjum. 
Koncentracja siły Greków w Azji Mniejszej wzbudziła obawy sułtana seldżuckiego, Kaj Chusrau I, którego państwo dotychczas dominowało na tym obszarze. Podjął on najpierw próby wewnętrznego skłócenia Greków, poprzez poparcie jednego z uzurpatorów, Manuela Maurozomesa, który rządził w dolinie Meandru. Jego wojska uległy jednak przewadze Laskarysa i musiał on uznać władzę Nicei. Poważnie zagrożony sułtan zaczął więc szukać kontaktów z łacinnikami i w 1209 roku, za pośrednictwem Wenecji, zawarł sojusz z Cesarstwem łacińskim. Teodor odpowiedział jednak sojuszem z Ormianami z Cylicji, którzy zagrażali Seldżukom od południowego wschodu. 
Sytuacja wydawała się mniej więcej wyrównana, do czasu gdy na turecki dwór przybył zdetronizowany cesarz Aleksy III, który w zamian za pomoc w uzyskaniu tronu w Nicei, obiecywał odstąpić Turkom część ziem odrodzonego cesarstwa. Seldżucy, licząc na rozłam w obozie nicejskim, przyjęli ofertę. Sułtan chcąc nadać swojemu działaniu znamiona legalności wysłał do Nicei poselstwo z żądaniem abdykacji Teodora na rzecz Aleksego, w przeciwnym razie grożąc wojną. Laskarys oczywiście absolutnie nie zgodził się na tureckie warunki i zaczął zbierać wojska. Sułtan uderzył więc na dolinę Meandru.
Bitwa.
Wojska tureckie operujące w dolinie Meandru obległy miejscową Antiochię, licząc iż po jej opanowaniu zdobycie reszty okolicznych ziem będzie tylko kwestią czasu. Wielkość seldżuckich oddziałów jest nieznana, a źródła podają sprzeczne lub zupełnie niewiarygodne dane. Jerzy z Pelagonii twierdzi, iż wojska sułtana liczyły przeszło 60.000 zbrojnych co, zdaniem współczesnych historyków, było zupełnie niemożliwe. Nicefor Gregoras podaje natomiast liczbę 20.000, która również wydaje się zawyżona. Tak czy inaczej Turcy zdecydowanie przewyższali nad wojskami nicejskimi pod względem liczebności. Zarówno Nicefor Gregoras, jak i Jerzy Akropolita twierdzą, że Greków było 2000, natomiast Jerzy z Pelagonii podaje liczbę 3000. Wydaje się, że pierwsza wersja jest bardziej prawdopodobna. W skład wojsk Laskarysa wchodziło około 800 łacińskich żołnierzy, głównie ciężkiej jazdy, stanowiącej trzon armii. 
Wojska nicejskie wyruszyły z Nicei i mijając myzyjski Olimp dotarły do Filadelfii. Tam Teodor dowiedział się, iż Antiochia jest bliska kapitulacji, toteż forsownym marszem ruszył w stronę miasta, porzucając wszelkie zapasy, poza kilkudniowymi racjami żywnościowymi. 
Gregoras podaje iż Laskarys liczył na to że zaskoczy sułtana, ale Akropolites daje zupełnie inną relację. Jego zdaniem cesarz wysłał posła do Turków, który miał powiadomić ich o jego przybyciu i zamiarze wydania im bitwy. Wojska tureckie odstąpiły wówczas od oblężonego miasta i ustawiły się w szyku bojowym. Turcy byli ograniczeni zwężającą się doliną i nie mogli w pełni rozlokować swoich wojsk, zwłaszcza kawalerii. W takiej sytuacji sułtan zdecydował się na oczekiwanie na atak Greków, który niebawem nastąpił. Kiedy armia nicejska zbliżyła się do pozycji zajmowanych przez Turków, łacińscy rycerze przeszli do szarży i zaatakowali centrum wojsk sułtana, zadając mu olbrzymie straty. Lekkozbrojni piechurzy i łucznicy nie byli w stanie skutecznie przeciwstawić się ciężkiej jeździe. Po pierwszej szarży łacinnicy wycofali się, aby uformować szyk i ponownie zaatakować. Sułtanowi udało się wówczas zaprowadzić względny porządek w swoich szeregach. Przy ponownej szarży łacinników Kaj Chusrau sprytnie wykorzystał znaczną przewagę liczebną swoich wojsk w wyniku czego udało mu się otoczyć przeciwnika. Po unieszkodliwieniu łacinników Turcy ruszyli na resztę nicejskiej armii, zmuszając ją do odwrotu. Turcy byli wówczas pewni zwycięstwa.
Według źródeł, to właśnie ta pewność spowodowała ich ostateczną klęskę. Sułtan widząc wycofującego się Laskarysa zaatakował go osobiście i ciosem buławą, zrzucił z konia. Sułtanowi wydawało się, iż cesarz stracił przytomność i sposobił się do jego pojmania, gdy Teodor niespodziewanie ciął go po nogach. Sułtan padł na ziemię i roztrzaskał sobie głowę, co wywołało popłoch wśród jego żołnierzy. Turcy rzucili się do panicznej ucieczki, a wycofujące się wojska greckie zaczęły ich ścigać. 
Następstwa.
Sukces osiągnięty w bitwie pod Antiochią nad Meandrem oznaczał również zwycięstwo w całej wojnie. Zagrożenie seldżuckie w zasadzie przestało istnieć, co było bardzo istotne dla walczącego o byt Cesarstwa, dotychczas zewsząd otoczonego przez wrogów. Syn Kaj Chusrau, Kajkawus I 14 czerwca 1211 roku zawarł rozejm, który wkrótce przerodził się w trwały pokój. Teodorowi udało się również pochwycić Aleksego III, którego zmusił do wycofania się z życia publicznego i wstąpienia do klasztoru. Teodor sporo zyskał również na prestiżu, udało mu się bowiem pokonać przeciwników z którymi cesarstwo zmagało się już niemal dwa stulecia. 
Sukces Teodora okupiony został jednak dużymi stratami, na przykład ciężkozbrojna łacińska kawaleria w zasadzie przestałą istnieć. Konflikt spowodował późniejsze problemy Teodora z łacinnikami, między innymi przyczynił się do klęski w bitwie pod Ryndakiem.

</doc>
<doc id="2788847" url="https://pl.wikipedia.org/wiki?curid=2788847" title="Hamizan Sulaiman">
Hamizan Sulaiman

Hamizan Aziz Sulaiman (ur. 10 kwietnia 1989) – brunejski piłkarz występujący na pozycji napastnika, reprezentant swego kraju.
Kariera.
Sulaiman od 2007 roku gra w rodzimym klubie QAF FC, z którym dwukrotnie zdobył tytuł mistrza kraju. W 2011 roku przeszedł do Indera SC.
W reprezentacji narodowej Sulaiman zadebiutował w 2009 roku. Wystąpił w niej w czterech oficjalnych meczach, w których nie strzelił żadnego gola.

</doc>
<doc id="2788849" url="https://pl.wikipedia.org/wiki?curid=2788849" title="Diamantino Leong">
Diamantino Leong

Diamantino Leong (ur. 8 października 1986) – timorski piłkarz grający na pozycji bramkarza, reprezentant Timoru Wschodniego od 2010 roku.
Kariera klubowa.
Karierę klubową, Leong rozpoczął w 2004 roku w timorskim klubie FC Rusa Fuik. W 2005 roku przeniósł się do klubu FC Zebra, w którym to grał do 2009 roku. Od 2010 roku ponownie związany z klubem FC Rusa Fuik.

</doc>
<doc id="2788850" url="https://pl.wikipedia.org/wiki?curid=2788850" title="Kościół Niepokalanego Poczęcia Najświętszej Maryi Panny w Wielkim Garcu">
Kościół Niepokalanego Poczęcia Najświętszej Maryi Panny w Wielkim Garcu

Kościół pw. Niepokalanego Poczęcia Najświętszej Maryi Panny w Wielkim Garcu – kościół z początku XIV wieku, należący do parafii pw. Niepokalanego Poczęcia Najświętszej Maryi Panny w Wielkim Garcu, dekanatu pelplińskiego, diecezji pelplińskiej, metropolii gdańskiej.
Historia kościoła.
Kościół wzniesiony został na początku XIV wieku, jako budowla jednonawowa, z przesklepionym prezbiterium, rozbudowana w końcu XV wieku lub na początku XVI o nawy boczne i zakrystię. W 2. połowie XVII wieku drewnianą część wieży zastąpiono murowaną a w połowie XIX wieku wykonano nową konstrukcję drewnianych sklepień. W 1925 roku bracia Drapiewscy z Pelplina wykonali polichromie wnętrza.
Architektura.
Kościół orientowany, trójnawowy, pseudobazylikowy, z wyodrębnionym, węższym prezbiterium, zamkniętym ścianą, prostą podłużną zakrystią od północy oraz czworoboczną wieżą od zachodu. Murowany z cegły, układanej w obrębie prezbiterium i wieży w wątku gotyckim, naw i zakrystii w wątku blokowym.
Bryła przykryta dachem dwuspadowym wspólnym dla zakrystii, zaakcentowana masywną wieżą z dachem dwuspadowym i obustronnymi szczytami. Elewacje prezbiterium i wieży opięte uskokowymi skarpami, sięgającymi szerokiego, gładko tynkowanego fryzu, ujętego gzymsami. Między skarpami duże, ostrołukowe okna z dwułucznymi maswerkami. Elewacje wieży dzielone gładkim fryzem z gzymsami, w przyziemiu półkoliście zamknięty portal o uskokowych ościeżach, na kondygnacjach wyższych ostrołukowe blendy i prześwity zamknięte odcinkowo. Szczyty wieży trójstrefowe, dzielone tynkowanymi gzymsami, ze spływami wolutowymi i trójkątnym naczółkiem w zwieńczeniu.
Wnętrze.
We wnętrzu nawa główna i prezbiterium nakryte są drewnianymi i pozornymi kolebkami, nawy boczne stropem, całość pokrywa polichromia ze stylizowanymi motywami roślinnymi, nawiązującymi do sztuki ludowej, a także sceny figuralne. Zachowane wyposażenie – ambona, ołtarz główny, ołtarze boczne NMP i Najświętszego Serca Pana Jezusa oraz chrzcielnica z XVII wieku, a także niezwykle cenne dwie płyty nagrobne starosty Michała Żelisławskiego i jego żony, wmurowane w ścianę nawy północnej. Na chórze znajdują się ośmiogłosowe organy z 1884 roku, wykonane przez firmę Wilhelma Sauera.

</doc>
<doc id="2788851" url="https://pl.wikipedia.org/wiki?curid=2788851" title="Sergeant">
Sergeant



</doc>
<doc id="2788852" url="https://pl.wikipedia.org/wiki?curid=2788852" title="Syria na Letnich Igrzyskach Paraolimpijskich 2012">
Syria na Letnich Igrzyskach Paraolimpijskich 2012

Syrię na Letnich Igrzyskach Paraolimpijskich 2012 w Londynie reprezentowało 5 zawodników. 
Był to szósty start reprezentacji Syrii na Letnich igrzyskach paraolimpijskich.
Kadra.
Lekkoatletyka.
Mężczyźni
Podnoszenie ciężarów.
Mężczyźni
Kobiety

</doc>
<doc id="2788854" url="https://pl.wikipedia.org/wiki?curid=2788854" title="Cerkiew św. Sergiusza z Radoneża w Puszkinie">
Cerkiew św. Sergiusza z Radoneża w Puszkinie

Cerkiew św. Sergiusza z Radoneża – prawosławna cerkiew w Puszkinie, wzniesiona w 1889, zdewastowana po rewolucji październikowej i zwrócona wiernym we wrześniu 2012.
Historia.
Cerkiew została wzniesiona w 1889 w sąsiedztwie kompleksu koszarowego 2 carskosielskiego pułku strzelców lejbgwardii, do którego należała świątynia. Poświęcenie obiektu miało miejsce czternaście lat później, w obecności cara Mikołaja II, wielkich książąt Włodzimierza i Sergiusza Aleksandrowicza Romanowów oraz wielkiej księżnej Marii Pawłowny. W obiekcie znajdowały się nagrobki rosyjskich żołnierzy walczących w I wojnie światowej.
Po rewolucji październikowej cerkiew została zamknięta, a z jej budynku zdjęto kopuły. Zniszczone zostały również nagrobki żołnierzy, chociaż brakuje danych co do losu samych pochówków. W czasie II wojny światowej obiekt ponownie doznał poważnych uszkodzeń, po zakończeniu walk nadal był wykorzystywany do celów niezgodnych z przeznaczeniem. Po upadku ZSRR przez wiele lat właścicielem budynku było Ministerstwo Transportu Federacji Rosyjskiej; w cerkwi mieściła się publiczna toaleta kawiarnia i serwis samochodowy.
Świątynia została zwrócona eparchii petersburskiej i ładoskiej Rosyjskiego Kościoła Prawosławnego 21 września 2012, po dwuletnich staraniach, w bardzo złym stanie technicznym. Zaplanowano wówczas jej renowację. Państwo rosyjskie zobowiązało się przeznaczyć na prace konserwatorskie i badania na terenie cerkwi kwotę 1,8 mln rubli. Po ukończeniu tych prac wielkiego poświęcenia odnowionego obiektu dokonał patriarcha moskiewski i całej Rusi Cyryl w asyście metropolity petersburskiego i ładoskiego Warsonofiusza, biskupów wyborskiego i prioziorskiego Ignacego, carskosiolskiego Marcela, tichwińskiego i łodiejnopolskiego Mścisława, gatczyńskiego i łuskiego Mitrofana oraz duchowieństwa metropolii petersburskiej.

</doc>
<doc id="2788855" url="https://pl.wikipedia.org/wiki?curid=2788855" title="E65 (Szwecja)">
E65 (Szwecja)

Droga europejska 65 (szw. "Europaväg 65") – jedna z ważniejszych tras komunikacyjnych znajdujących się na obszarze Szwecji, o długości 58 km. Łączy Malmö z Ystad oraz poprzez przeprawę promową terytorium Polski. Na całej długości jest fragmentem trasy europejskiej E65.
Przebieg.
Przez pierwsze 16 km droga posiada klasę autostrady. Rozpoczyna się na Inre Ringvägen w Malmö, następnie krzyżuje się z trasami E6, E20 oraz E22 stanowiące krajowe fragmenty tras europejskich. Dalej droga biegnie pośród krajobrazów regionu Skania. W okolicach portu lotniczego Malmö autostrada kończy się. Istnieją plany wydłużenia autostrady do miejscowości Sturup. Ogłoszony w 2009 plan budowy dróg uwzględniał rozpoczęcie budowy w 2018. W 2007 jako tymczasowe rozwiązanie zostało wybudowane rondo.
Pomiędzy miejscowościami Sturup a Skurup E65 istnieje jako droga dwujezdniowa, która może być dostosowana do parametrów autostrady. Na wschód od Skurup droga posiada jeden pas ruchu w kierunku Ystad oraz dwa w stronę Malmö.
Na obszarze Ystad E65 biegnie wspólnym odcinkiem z drogą krajową nr 9.
Do ważniejszych miejscowości na trasie należą:

</doc>
<doc id="2788859" url="https://pl.wikipedia.org/wiki?curid=2788859" title="5 Batalion Strzelców Podhalańskich">
5 Batalion Strzelców Podhalańskich

5 Batalion Strzelców Podhalańskich im. gen. bryg. Andrzeja Galicy (5 bsp) – pododdział Wojsk Zmechanizowanych Sił Zbrojnych RP.
Batalion został sformowany w roku 1994 na podstawie zarządzenia nr 049/Org. z 26 maja 1993. szefa Sztabu Generalnego Wojska Polskiego w składzie 21 Brygady Strzelców Podhalańskich. Przeformowany w 5 Batalion Zmechanizowany w 2002 roku i ponownie w 5 Batalion Strzelców Podhalańskich 1 października 2010 roku. Jednostka stacjonuje w Przemyślu, przy ul. 29 Listopada 1.
25 września 1995 Prezydent RP Lech Wałęsa nadał batalionowi sztandar ufundowany przez Społeczny Komitet Fundatorów Sztandaru.
Decyzją Nr 383/MON Ministra Obrony Narodowej z dnia 15 października 2010 roku patronem batalionu ustanowiono gen. bryg. Andrzeja Galicę oraz ustanowiono doroczne święto 5. batalionu Strzelców Podhalańskich w dniu 1 października.
Na podstawie tej samej decyzji batalion przejmuje sztandar rozformowanego 5. batalionu zmechanizowanego 21. Brygady Strzelców Podhalańskich i z honorem kultywuje dziedzictwo tradycji:
Decyzją Nr 131/MON Ministra Obrony Narodowej z dnia 18 kwietnia 2011 wprowadzono oznakę rozpoznawczą 5. batalionu.
Decyzją Nr 412/MON Ministra Obrony Narodowej z dnia 3 listopada 2011 wprowadzono odznakę pamiątkową 5. batalionu Strzelców Podhalańskich.
Dowódcy.
Podstawowym uzbrojeniem batalionu jest BWP-1 i samobieżny moździerz Rak 120mm.

</doc>
<doc id="2788860" url="https://pl.wikipedia.org/wiki?curid=2788860" title="Jiří Dienstbier (ur. 1969)">
Jiří Dienstbier (ur. 1969)

Jiří Dienstbier (ur. 27 maja 1969 w Waszyngtonie) – czeski polityk i prawnik, adwokat, senator, wiceprzewodniczący Czeskiej Partii Socjaldemokratycznej. Kandydat w wyborach prezydenckich w Czechach w 2013, minister ds. praw człowieka i równouprawnienia od 2013 do 2016. Syn Jiříego Dienstbiera.
Życiorys.
Urodził się w Stanach Zjednoczonych, gdzie jego ojciec Jiří Dienstbier, późniejszy dysydent i polityk, pracował jako dziennikarz. Jego matka Zuzana Dienstbierová należała do sygnatariuszy Karty 77. Z powodu opozycyjnej działalności rodziców miał ograniczony dostęp do wykształcenia, ostatecznie pod koniec lat 80. mógł podjąć studia na wydziale mechanicznym Politechniki Czeskiej w Pradze.
W czasie studiów zaangażował się w niezależny ruch studencki. W 1989 był współzałożycielem opozycyjnego stowarzyszenia studenckiego STUHA. Był członkiem studenckiej komisji strajkowej i członkiem grupy, która zorganizowała masową demonstrację z 17 listopada 1989 w ramach aksamitnej rewolucji. Reprezentował środowiska studenckie w Forum Obywatelskim. W 1990 z ramienia tej organizacji uzyskał mandat posła do jednej z izb Zgromadzenia Federalnego Czeskiej i Słowackiej Republiki Federalnej, który wykonywał do 1992.
Również w 1990 przeszedł również na studia prawnicze na Uniwersytecie Karola w Pradze. Ukończył prawo w 1997, uzyskując uprawnienia adwokata. Podjął praktykę zawodową w ramach kancelarii prawniczej założonej przez byłego premiera Mariána Čalfę, później został jednym z jej partnerów. Powoływany w skład różnych rad nadzorczych m.in. Bohemians 1905.
Od 1991 był członkiem Ruchu Obywatelskiego, do którego dołączył wraz z ojcem. W latach 1994–1998 i ponownie od 2006 do 2010 był radnym dzielnicy Praga 2. W 1997 dołączył do Czeskiej Partii Socjaldemokratycznej. Od 2011 do 2013 pełnił funkcję wiceprzewodniczącego ČSSD.
W 2010 bezskutecznie kandydował do Izby Poselskiej. W wyborach samorządowych w 2010 był liderem listy wyborczej socjaldemokratów w Pradze, uzyskując mandat radnego miasta. Wystąpił następnie przeciwko ponownemu zawiązaniu koalicji ČSSD z Obywatelską Partią Demokratyczną, zarzucając tej ostatniej liczne nadużycia.
W 2011 zwyciężył w drugiej turze przedterminowych wyborów do Senatu w okręgu Kladno, które rozpisano po śmierci jego ojca. Poza socjaldemokratami poparła do także Partia Zielonych. Już po wygranej, od 25 do 26 marca 2011, formalnie wykonywał mandat deputowanego do Izby Poselskiej, zastępując Martina Pecinę. Następnie przeszedł do wykonywania mandatu senatora.
19 maja 2012 Jiří Dienstbier uzyskał oficjalną rekomendację Czeskiej Partii Socjaldemokratycznej jako kandydat na prezydenta w pierwszych bezpośrednich wyborach na ten urząd. W pierwszej turze głosowania Jiří Dienstbier otrzymał 16,12% głosów. Zajął 4. miejsce wśród 9 kandydatów. W 2014 zapewnił sobie natomiast senacką reelekcję, ponownie wygrywając w drugiej turze głosowania.
29 stycznia 2014 dołączył do koalicyjnego rządu Bohuslava Sobotki jako minister ds. praw człowieka i równouprawnienia oraz przewodniczący Rady Legislacyjnej. Zakończył urzędowanie 30 listopada 2016. W 2020 utracił miejsce w Senacie, przegrywając w pierwszej turze głosowania.
Życie prywatne.
Jest stanu wolnego, ma syna Jirego.

</doc>
<doc id="2788862" url="https://pl.wikipedia.org/wiki?curid=2788862" title="Emmu">
Emmu

Emmu – wieś w Estonii, w prowincji Parnawa, w gminie Koonga.

</doc>
<doc id="2788863" url="https://pl.wikipedia.org/wiki?curid=2788863" title="Jiří Dienstbier syn">
Jiří Dienstbier syn



</doc>
<doc id="2788864" url="https://pl.wikipedia.org/wiki?curid=2788864" title="Pascale Paradis">
Pascale Paradis



</doc>
<doc id="2788867" url="https://pl.wikipedia.org/wiki?curid=2788867" title="Kolonia Boćki">
Kolonia Boćki

Kolonia Boćki (do 31.12.2006 Przy Ostaszach) – kolonia w Polsce położona w województwie podlaskim, w powiecie bielskim, w gminie Boćki.
W latach 1975–1998 miejscowość administracyjnie należała do województwa białostockiego.

</doc>
<doc id="2788870" url="https://pl.wikipedia.org/wiki?curid=2788870" title="Lwowskie dziecko">
Lwowskie dziecko

Lwowskie dziecko – polski, improwizowany samochód pancerny z okresu wojny polsko-bolszewickiej.
Historia.
Prace nad nowym (po samochodzie pancernym Bukowski) pojazdem pancernym rozpoczęto w sierpniu 1920. Do budowy użyto samochodu ciężarowego Packard, a opancerzenia - niemieckich tarcz strzeleckich. Po czasie około jednego miesiąca samochód pancerny był gotowy.
Nie wiadomo, czy Lwowskie dziecko wziął udział w działaniach bojowych. Po wojnie znajdował się w 6 Dywizjonie Samochodowym. Jego dalsze losy nie są znane, został prawdopodobnie zezłomowany.

</doc>
<doc id="2788873" url="https://pl.wikipedia.org/wiki?curid=2788873" title="Przy Ostaszach">
Przy Ostaszach



</doc>
<doc id="2788876" url="https://pl.wikipedia.org/wiki?curid=2788876" title="C/2012 S1 (ISON)">
C/2012 S1 (ISON)

C/2012 S1 (ISON) – kometa jednopojawieniowa poruszająca się po bardzo wydłużonej orbicie. Należała do tzw. komet muskających Słońce. Pojawieniu się komety na niebie towarzyszyła szeroka kampania obserwacyjna i duże zainteresowanie mediów. 28 listopada 2013, podczas przejścia przez peryhelium, jądro komety uległo rozpadowi.
Odkrycie i nazwa.
Kometę odkryli astronomowie Witalij Newski (Białoruś) oraz Artiom Nowiczonok (Rosja), prowadzący obserwacje w ramach sieci International Scientific Optical Network (ISON), od której pochodziła jej nazwa. Odkrycia dokonano w obserwatorium astronomicznym w mieście Kisłowodzk (Rosja). Pod koniec września 2012 roku kometa miała jasność około 18.
Jądro.
Rozmiary jądra komety po obserwacjach satelity Swift w marcu 2013 były oceniane na 5 km. Pomiary w podczerwieni przy użyciu Kosmicznego Teleskopu Spitzera określiły, że rozmiary jądra komety mieszczą się w zakresie od 200 m do 20 km, natomiast obserwacje Kosmicznego Teleskopu Hubble’a pozwoliły określić, że jego średnica nie przekracza 2 km.
Orbita i widzialność.
Peryhelium jej orbity znajdowało się w odległości zaledwie 0,0124 j.a. (1 860 000 km od środka Słońca), kometa powinna się w nim znaleźć 28 listopada 2013 o godzinie 19:35 czasu polskiego. Niezwykle wydłużona i nachylona do płaszczyzny ekliptyki pod kątem 62° orbita komety sugeruje, że była to kometa jednopojawieniowa, nadciągająca ku Słońcu po raz pierwszy prosto z Obłoku Oorta. Kometa stopniowo nagrzewała się, od czerwca do końca sierpnia 2013 r. w ciągu każdej doby uwalniała z jądra około tysiąca ton dwutlenku węgla. 1 października minęła orbitę Marsa. Najbliżej Ziemi, w odległości 0,4 jednostki astronomicznej, miała się znaleźć 26 grudnia 2013 r. Początkowo przewidywano, że będzie tak jasna, że będzie można dostrzec ją na niebie podczas dnia. W listopadzie 2013 kometa przemierzyła gwiazdozbiór Lwa, minęła jego najjaśniejszą gwiazdę Regulusa i Marsa. Następnie była widoczna w gwiazdozbiorze Panny obok Spiki i Saturna oraz w gwiazdozbiorze Wagi i Skorpiona. Na początku listopada 2013 była widoczna nieuzbrojonym okiem, w Polsce – po wschodniej stronie nieba od około 3:00 do wschodu Słońca.
W chwili maksimum blasku na przełomie listopada i grudnia 2013 przewidywano jej jasność w granicach od −3m do −5m, a więc zbliżoną do Wenus. Miała być wtedy blisko Słońca. Dlatego najlepsze warunki do obserwacji przewidywano na później, gdy miała przemieszczać się w gwiazdozbiorze Wężownika i Herkulesa.
Przelot w pobliżu Słońca.
Obliczenia wskazywały, że temperatura w czasie przejścia przez peryhelium osiągnie 2700 °C, co jest wystarczające do stopienia żelaza. Ponadto kometa miała przekroczyć granicę Roche'a, co według przewidywań mogło spowodować jej rozpad. 28 listopada 2013 roku o godzinie 19.37 kometa ISON znalazła się w peryhelium, które wyniosło 1,1 mln kilometrów. Zbliżając się do Słońca, jej jasność rosła znacząco, choć nie tak, jak wynikało to z wcześniejszych przewidywań, osiągając w maksimum –4,4m. Ostatecznie, po przejściu w tak niewielkiej odległości od Słońca, jądro kometarne niemal całkowicie „wyparowało”, a pozostała jego niewielka część rozpadła się na bardzo drobne fragmenty. 
Dyskusja nad przebiegiem zbliżenia.
28 listopada 2013 poinformowano, że kometa nie przetrwała przelotu w pobliżu Słońca. Na kilka godzin przed osiągnięciem peryhelium jej koma zaczęła gwałtownie przygasać, pozostawiając za sobą olbrzymią chmurę kometarnego pyłu.
Początkowo nie zaobserwowano komety na przewidywanej orbicie po przejściu przez peryhelium, mimo ciągłych obserwacji przy pomocy obserwatoriów takich jak Solar Dynamics Observatory. Naukowcy z NASA ogłosili, że musiała ona rozpaść się i wyparować jeszcze przed osiągnięciem peryhelium, w związku z czym nie będzie widoczna na niebie w grudniu 2013 roku. Nie było jasne, czy i jaka część jądra komety przetrwała przelot przez koronę słoneczną.
W nocy z 29 na 30 listopada, po analizach nowych zdjęć z obserwatoriów kosmicznych i koronografów, naukowcy ogłosili, że od Słońca oddala się skupisko jasnego materiału. Według nich część komety przetrwała; zasugerowali nawet, że fragment jądra komety mógł pozostać w stanie nienaruszonym.
2 grudnia poinformowano, że naukowcy wciąż zastanawiają się, czy to co oddala się od Słońca, jest pomniejszonym jądrem komety, czy tylko jej szczątkami. Skłaniają się oni jednak bardziej w kierunku tej drugiej możliwości. Dokładne potwierdzenie nastąpi dopiero w połowie grudnia, kiedy kometę znów będzie obserwował Kosmiczny Teleskop Hubble’a. Badacze jednocześnie są zdania, że bez względu na los komety, ta ich nie zawiodła. Dzięki temu, że tak dużo instrumentów śledziło jej bliski przelot obok Słońca, zdobyli bardzo dużo danych, które posłużą do badań i analiz na najbliższe lata.
4 grudnia agencja NASA poinformowała, że na podstawie zebranych danych większość naukowców jest zdania, że kometa z 90% prawdopodobieństwem rozpadła się i pozostawiła po sobie szczątki o rozmiarach nie przekraczających 10 m. Istnieje również 10% prawdopodobieństwo, że pozostał przynajmniej jeden fragment o średnicy powyżej 100 m. Potwierdzono również plany dalszych obserwacji za pomocą różnych instrumentów m.in. sond STEREO, teleskopu IRTF, kosmicznych teleskopów Hubble'a oraz Spitzera i naziemnych radioteleskopów. 10 grudnia na konferencji AGU potwierdzono rozpad komety na fragmenty zbyt małe, żeby je zaobserwować.

</doc>
<doc id="2788883" url="https://pl.wikipedia.org/wiki?curid=2788883" title="Fuero">
Fuero

Fuero (l.mn. "fueros") – przywileje o charakterze municypalnym nadawane istniejącym, bądź nowo zakładanym miastom w Kastylii i Aragonii w okresie rekonkwisty. Początkowo pełniły jedynie funkcję uzupełniającą wobec prawa zwyczajowego, z czasem zastąpiły je. Nadawane przez władcę bądź lokalnego możnego dla każdego miasta osobno. Sankcjonowały one posiadanie przez miasto rady ("consejo"), będącej zgromadzeniem przedstawicieli obywateli miasta. Rada początkowo brała udział we wprowadzaniu nowych praw. Po uzyskaniu w 1118 przez miasto Burgos prawa zezwalającego na posiadanie sędziego królewskiego, mianowanego na stanowisko spośród obywateli przez władcę (w tym przypadku przez królową kastylijską Urrakę), które było wstępem do zwiększania uprawnień rady, doszło w konsekwencji do ukształtowania się samorządu miejskiego. W 1177 nadano "fuero" dla miasta Cuenca, które było nie tylko najbardziej rozbudowane, ale stało się też podstawą dla kolejnych przywilejów.
Termin "fuero" nie ma swojego odpowiednika we współczesnej polszczyźnie, bywa tłumaczony jako "stare prawa", "prawa lokalne", "przywileje regionalne" i podobnie. Jeden z historyków myśli politycznej za zbliżony termin staropolski uznał "lauda".

</doc>
<doc id="2788886" url="https://pl.wikipedia.org/wiki?curid=2788886" title="Delwayne Delaney">
Delwayne Delaney

Delwayne Delaney (ur. 4 sierpnia 1982 w Basseterre) – lekkoatleta z Saint Kitts i Nevis, sprinter.
W 2003 brał udział w igrzyskach panamerykańskich w Santo Domingo, gdzie odpadł w fazie eliminacyjnej biegu na 100 metrów. Na tym samym etapie rywalizacji zakończył swój start na halowych mistrzostwach świata rozgrywanych w marcu 2004 roku w Budapeszcie. Podczas Igrzysk Panamerykańskich 2007 zajął 8. miejsce w sztafecie 4 x 100 metrów, zaś indywidualnie dotarł do półfinału biegu na 100 metrów. Rok później zdobył brąz mistrzostw Ameryki Środkowej i Karaibów w biegu rozstawnym 4 x 100 metrów. Na tym samym dystansie, w 2011 został wicemistrzem igrzysk panamerykańskich. Uczestnik mistrzostw NCAA. Medalista mistrzostw kraju.

</doc>
<doc id="2788890" url="https://pl.wikipedia.org/wiki?curid=2788890" title="Home - S.O.S. Ziemia!">
Home - S.O.S. Ziemia!



</doc>
<doc id="2788894" url="https://pl.wikipedia.org/wiki?curid=2788894" title="Aleksandr Szczegłow">
Aleksandr Szczegłow

Aleksandr Władimirowicz Szczegłow, ros. Александр Владимирович Щеглов (ur. w 1889 lub 1890 r. we wsi Łużki w obwodzie smoleńskim, zm. w 1987 r. na Florydzie) – antykomunistyczny działacz polityczny, wojskowy Rosyjskiej Armii Wyzwoleńczej, a następnie Sił Zbrojnych Komitetu Wyzwolenia Narodów Rosji podczas II wojny światowej.
W okresie I wojny światowej pracował fizycznie w jednej z fabryk w Sankt Petersburgu. W 1918 r. wstąpił ochotniczo do wojska bolszewickiego. Po rozstrzelaniu grupy kolejarzy, niechcących wypełniać poleceń bolszewików, czego był naocznym świadkiem, wystąpił z Rosyjskiej Partii Komunistycznej (bolszewików). W II poł. lat 20. miał być członkiem prompartii i prowadzić antybolszewicką propagandę. W latach 30. pracował w bibliotece Instytutu Stali w Moskwie. Po ataku wojsk niemieckich na ZSRR 22 czerwca 1941 r., wstąpił ochotniczo do Armii Czerwonej. W październiku tego roku dostał się do niewoli niemieckiej w rejonie Wiaźmy. Wiadomo, że przez pewien czas przebywał w obozie koncentracyjnym. Wstąpił do Rosyjskiej Armii Wyzwoleńczej (ROA). Jesienią 1944 r. został kandydatem na członka Komitetu Wyzwolenia Narodów Rosji (KONR). Podpisał się jako „żołnierz Szczegłow” pod manifestem praskim KONR. Po zakończeniu wojny uniknął deportacji do ZSRR. Do końca lat 40. mieszkał we Francji, po czym wyemigrował do USA. Na Florydzie pracował jako pomywacz w restauracji, prasowacz ubrań w pralni, a następnie był nadzorcą domu mieszkalnego.

</doc>
<doc id="2788895" url="https://pl.wikipedia.org/wiki?curid=2788895" title="Monaster Zaśnięcia Matki Bożej w Swijażsku">
Monaster Zaśnięcia Matki Bożej w Swijażsku

Monaster Zaśnięcia Matki Bożej – prawosławny klasztor męski w Swijażsku, w jurysdykcji eparchii kazańskiej Rosyjskiego Kościoła Prawosławnego.
Obiekt został wpisany na listę światowego dziedzictwa UNESCO podczas odbywającej się w Krakowie sesji Komitetu Światowego Dziedzictwa.
Historia.
Monaster został założony w 1555 przez archimandrytę Germana, współpracownika pierwszego biskupa kazańskiego Guriasza, który też został jego pierwszym przełożonym i sprawował ten urząd do wyboru na następcę Guriasza na katedrze kazańskiej w 1564. Monaster Zaśnięcia Matki Bożej był najzamożniejszym i najbardziej wpływowym klasztorem w eparchii kazańskiej; w XVII w. posiadał ponad 50 wsi zamieszkiwanych przez kilkadziesiąt tysięcy ludzi. W 1764, po wprowadzeniu podziału klasztorów Rosyjskiego Kościoła Prawosławnego na klasy, został zaliczony do najwyższej, pierwszej, co oznaczało najwięcej miejsc (etatów) dla mnichów oraz najwyższe dotacje państwowe. Szczególnym kultem w monasterze otaczane były relikwie jego założyciela, uznanego za świętego.
Monaster funkcjonował do 1923, gdy został zamknięty przez władze radzieckie; w tym samym roku na ich polecenie odbyło się otwarcie relikwiarza św. Germana. W odebranym Cerkwi klasztorze mieściły się kolejno łagier, kolonia karna dla przestępców małoletnich, szpital psychiatryczny. Ostatnia z wymienionych instytucji działała na terenie monasteru do 1993. Cztery lata później obiekt został zwrócony pierwotnemu właścicielowi. Uroczystego ponownego otwarcia klasztoru dokonał patriarcha moskiewski i całej Rusi Aleksy II, zaś pierwszym namiestnikiem wspólnoty był ihumen Cyryl (Korowin). Część zabudowań monasterskich należy do muzeum-rezerwatu „Swijażsk”.
Architektura.
W skład kompleksu zabudowań klasztornych wchodzą następujące budowle:

</doc>
<doc id="2788899" url="https://pl.wikipedia.org/wiki?curid=2788899" title="Aleksandar Mitreski">
Aleksandar Mitreski



</doc>
<doc id="2788900" url="https://pl.wikipedia.org/wiki?curid=2788900" title="Ilczo Naumoski">
Ilczo Naumoski



</doc>
<doc id="2788902" url="https://pl.wikipedia.org/wiki?curid=2788902" title="Nikola Iliewski">
Nikola Iliewski



</doc>
<doc id="2788906" url="https://pl.wikipedia.org/wiki?curid=2788906" title="Darko Tofiloski">
Darko Tofiloski



</doc>
<doc id="2788908" url="https://pl.wikipedia.org/wiki?curid=2788908" title="Gabriela Koskoska">
Gabriela Koskoska



</doc>
<doc id="2788910" url="https://pl.wikipedia.org/wiki?curid=2788910" title="Aleksandar Czołowiḱ">
Aleksandar Czołowiḱ



</doc>
<doc id="2788913" url="https://pl.wikipedia.org/wiki?curid=2788913" title="Elena Popowska">
Elena Popowska



</doc>
<doc id="2788915" url="https://pl.wikipedia.org/wiki?curid=2788915" title="Chan Tat Sun">
Chan Tat Sun

Domingos Chan Tat Sun (; ur. 11 września 1970 w Makau) – piłkarz z Makau występujący na pozycji bramkarza. Zawodnik klubu Sun Hei SC. 
Kariera klubowa.
Karierę klubową Chan rozpoczął w sezonie 1996-1997 w klubie CD Lam Pak; w tym czasie jego zespół był czterokrotnie mistrzem Makau. W 2001 roku wyjechał do Hongkongu, gdzie reprezentował klub Sun Hei SC, w którym grał do sezonu 2004–2005. Również i w tym klubie Chan odnosił sukcesy ligowe; w trakcie czterech sezonów jego klub zdobył aż trzy tytuły mistrzowskie. W dwóch następnych sezonach Chan reprezentował ten sam klub, który ze względu na nowych sponsorów zmienił nazwę na Xiangxue Sun Hei. Podczas dwóch sezonów klub ten nie wywalczył jednak tytułu mistrzowskiego (w sezonie 2005-2006 piłkarze Sun Hei zajęli drugie, a w następnym sezonie trzecie miejsce). W sezonie 2007–2008 przeniósł się do klubu z CD Monte Carlo w Makau, z którym zdobył tytuł mistrzowski. W następnym sezonie reprezentował barwy klubu CD Lam Pak, który także zajął pierwsze miejsce w ligowej tabeli. Od sezonu 2009–2010 ponownie reprezentuje klub Sun Hei SC, który wrócił do wcześniejszej nazwy; po powrocie do Hongkongu Chan nie odnosił sukcesów klubowych, a jego klub plasował się na dalszych miejscach w tabelach ligowych.
Kariera reprezentacyjna.
Chan rozegrał 14 międzynarodowych spotkań. W reprezentacji zadebiutował w 2000 roku.

</doc>
<doc id="2788918" url="https://pl.wikipedia.org/wiki?curid=2788918" title="Elena Risteska">
Elena Risteska



</doc>
<doc id="2788923" url="https://pl.wikipedia.org/wiki?curid=2788923" title="Siergiej Rudniew">
Siergiej Rudniew

Siergiej Michajłowicz Rudniew, ros. Сергей Михайлович Руднев (ur. pod koniec lat 80. XIX wieku, zm. w latach 60. w Ameryce Południowej) – rosyjski, a następnie emigracyjny chirurg, członek Komitetu Wyzwolenia Narodów Rosji pod koniec II wojny światowej
W okresie carskim był znanym chirurgiem w Moskwie. Stał na czele lecznicy chirurgicznej. Był docentem na uniwersytecie moskiewskim. Po nieudanym zamachu Fanny Kapłan na Włodzimierza I. Lenina 30 sierpnia 1918 r., został wezwany do rannego przywódcy bolszewików, ale odmówił udzielenia mu pomocy. Pomimo tego – na osobiste życzenie W. I. Lenina – nie tylko nie aresztowano go, ale na pocz. lat 20. mógł wyemigrować z Rosji Sowieckiej. Zamieszkał w Berlinie, gdzie kontynuował praktykę lekarską. Otrzymał tytuł profesora medycyny. Pod koniec lat 30. kierował jednym z berlińskich szpitali. Pod koniec 1944 r. wszedł w skład Prezydium Komitetu Wyzwolenia Narodów Rosji (KONR). Po wojnie wyjechał do jednego z krajów Ameryki Południowej.

</doc>
<doc id="2788931" url="https://pl.wikipedia.org/wiki?curid=2788931" title="Away from the World">
Away from the World

Away From The World – album zespołu Dave Matthews Band mający premierę 11 września 2012 roku. Produkcją albumu zajął się producent trzech pierwszych studyjnych albumów zespołu Steve Lillywhite. Album został nagrany w studiu nagraniowym w Seattle. Początek sesji nagraniowej miał miejsce na początku lutego 2012 roku i zakończony został 3 miesiące później w maju. Tytuł albumu zaczerpnięty z piosenki "The Riff": "Sitting in a box / away from the world out there."
"Away From The World" jest szóstym kolejnym albumem studyjnym Dave Matthews Band, który zadebiutował na pierwszym miejscu listy Billboard 200. Tym samym Dave Matthews Band stał się pierwszym wykonawcą, któremu udała się sztuka umieszczenia sześciu kolejnych albumów studyjnych na szczycie tej prestiżowej listy.
Podobnie jak w przypadku albumu Big Whiskey and the GrooGrux King również w przypadku albumu Away From The World w sesji nagraniowej udział wzięli stale współpracujący z zespołem: Tim Reynolds (gitara), Jeff Coffin (saksofon) oraz Rashawn Ross (trąbka).
Away From The World jest pierwszym albumem zespołu nagranym bez udziału tragicznie zmarłego w roku 2008 saksofonisty oraz jednego z założycieli zespołu LeRoia Moore’a.
Twórcy.
Dave Matthews Band

</doc>
<doc id="2788932" url="https://pl.wikipedia.org/wiki?curid=2788932" title="Pakistan na Letnich Igrzyskach Paraolimpijskich 2012">
Pakistan na Letnich Igrzyskach Paraolimpijskich 2012

Pakistan na Letnich Igrzyskach Paraolimpijskich 2012 reprezentowało 2 zawodników.
Dla reprezentacji Pakistanu był to szósty start w igrzyskach paraolimpijskich (poprzednio w 1992, 1996, 2000, 2004 oraz 2008 roku).

</doc>
<doc id="2788936" url="https://pl.wikipedia.org/wiki?curid=2788936" title="ACC (czołg)">
ACC (czołg)

ACC ("Auto-Canon de Cavalérie") – francuski wóz bojowy, z lat 1936-1940. 
Pojazd przeznaczony był do wsparcia kawalerii. Początkowo był to półgąsienicowy samochód pancerny, a później przerobiony na czołg Renault ACCI

</doc>
<doc id="2788943" url="https://pl.wikipedia.org/wiki?curid=2788943" title="Quiché (departament)">
Quiché (departament)

Quiché (El Quiché) – jeden z 22 departamentów Gwatemali, położony w północno - środkowej części kraju. Jest jednym z większych departamentów. Stolicą departamentu jest miasto Santa Cruz del Quiché. W skład departamentu wchodzi 21 gmin (municipios). Departament graniczy na północy granicą państwową z Meksykiem, na wschodzie z departamentami Alta Verapaz i Baja Verapaz na południu Chimaltenango i Sololá na zachodzie z departamentami Totonicapán i Huehuetenango. 
Najważniejszymi miastami w departamencie oprócz stołecznego są Chajul, Uspantán i Sacapulas. Departament ma charakter górzysty o średnim wyniesieniu nad poziom morza wynoszącym 2021 m i o umiarkowanym do chłodnego klimacie. 
Podział departamentu.
W skład departamentu wchodzi 21 gmin (municipios).

</doc>
<doc id="2788944" url="https://pl.wikipedia.org/wiki?curid=2788944" title="Solar Probe+">
Solar Probe+



</doc>
<doc id="2788946" url="https://pl.wikipedia.org/wiki?curid=2788946" title="Cecil Findlay">
Cecil Findlay

Cecil Findlay (ur. 1 lipca 1962) – montserracki piłkarz grający na pozycji obrońcy, reprezentant Montserratu.
Podczas eliminacji do Mistrzostw Świata 2002 Findlay reprezentował Montserrat tylko w jednym spotkaniu; był to pojedynek pomiędzy Dominikaną a Montserratem, w którym Findlay zagrał całe spotkanie; jednak jego reprezentacja przegrała 0-3. Był on także rezerwowym w meczu rewanżowym, z którego Dominikana ponownie wyszła zwycięsko.

</doc>
<doc id="2788947" url="https://pl.wikipedia.org/wiki?curid=2788947" title="Away From The World">
Away From The World



</doc>
<doc id="2788948" url="https://pl.wikipedia.org/wiki?curid=2788948" title="Kaisma">
Kaisma

Kaisma – wieś w Estonii, w prowincji Parnawa, w gminie Vändra.

</doc>
<doc id="2788949" url="https://pl.wikipedia.org/wiki?curid=2788949" title="Richard Dyer">
Richard Dyer

Richard Dyer (ur. 24 stycznia 1968) – montserracki piłkarz grający na pozycji napastnika, reprezentant Montserratu.
Podczas eliminacji do Mistrzostw Świata 2002 Dyer reprezentował Montserrat tylko w jednym spotkaniu; był to pojedynek pomiędzy Dominikaną a Montserratem, w którym Dyer zagrał całe spotkanie, jednak jego reprezentacja przegrała 1-3.

</doc>
<doc id="2788956" url="https://pl.wikipedia.org/wiki?curid=2788956" title="Shane Greenaway">
Shane Greenaway

Shane Greenaway (ur. 27 sierpnia 1983) – montserracki piłkarz grający na pozycji pomocnika, reprezentant Montserratu.
Podczas eliminacji do Mistrzostw Świata 2002 Greenaway reprezentował Montserrat tylko w jednym spotkaniu; był to pojedynek pomiędzy Dominikaną a Montserratem, w którym Greenaway zagrał 77 minut (w jego miejsce wszedł Damien Harper); jego reprezentacja przegrała 0-3. Greenaway był także rezerwowym w meczu rewanżowym, z którego Dominikana ponownie wyszła zwycięsko.

</doc>
<doc id="2788957" url="https://pl.wikipedia.org/wiki?curid=2788957" title="Tahkuranna">
Tahkuranna

Tahkuranna – wieś w Estonii, w prowincji Parnawa, w gminie Tahkuranna.

</doc>
<doc id="2788959" url="https://pl.wikipedia.org/wiki?curid=2788959" title="Lionel Mathis">
Lionel Mathis

Lionel Mathis (ur. 4 października 1981) – francuski piłkarz grający na pozycji obrońcy. Od 2016 jest zawodnikiem AJ Auxerre.

</doc>
<doc id="2788961" url="https://pl.wikipedia.org/wiki?curid=2788961" title="Neil Shipperley">
Neil Shipperley

Neil Jason Shipperley (ur. 30 października 1974 w Chatham) – angielski piłkarz, który występował na pozycji napastnika.
Kariera klubowa.
Neil Shipperley jest wychowankiem Chelsea. W tym klubie zaczynał także profesjonalną karierę. W latach 1992–1995 rozegrał dla Chelsea 37 meczów, w których zdobył 7 bramek. W grudniu 1994 roku został na miesiąc wypożyczony do Watfordu.
W styczniu 1995 roku Shipperley przeszedł za 1,25 mln £ do Southampton, dla którego zdobył 12 ligowych bramek w 67 meczach.
25 października 1996 roku za 1 mln £ wzmocnił Crystal Palace. W swoim pierwszym sezonie zdobył 13 bramek, pomagając drużynie awansować po play-offach do Premiership. Sezon 1997/98 Shipperley zakończył z dorobkiem 7 bramek, jednak nie pomogło to uchronić Palace przed spadkiem z ligi.
Sezon 1998/99 rozpoczął jeszcze jako zawodnik Crystal Palace, ale po 3 kolejkach przeniósł się za 1,5 mln £ do występującego w Premiership – Nottingham Forest. W nowym zespole zdobył tylko 1 bramkę w spotkaniu z Wimbledonem. Forest zajęli w ostatnie miejsce w lidze, a Shipperley zaliczył drugi spadek z Premiershhip z rzędu.
W lipcu 1999 roku Shipperley przeniósł się do zespołu Football League Division One – Barnsley. Podczas dwóch sezonów spędzonych w tym klubie rozegrał 78 meczów, w których zdobył 27 bramek.
Kolejne dwa sezony zawodnik spędził także na drugim poziomie rozgrywek w Wimbledonie. Dla którego zdobył w tym czasie 32 bramki.
Kiedy do Wimbledonu wszedł zarząd administracyjny, Shipperley zdecydował się na powrót do Crystal Palace. W pierwszym sezonie po powrocie, Shipperley jako kapitan poprowadził Palace do awansu do Premiership, zdobywając jedyną bramkę w finale play-off z West Ham. W następnym sezonie rozegrał tylko 1 spotkanie i po spadku drużyny z ligi odszedł z klubu.
20 lipca 2005 roku na zasadzie wolnego transferu wzmocnił występujący na drugim szczeblu ligowym Sheffield United, dla którego zdobył 11 bramek po raz kolejny wywalczając awans do najwyższej klasy rozgrywkowej. Z powodu problemów z kontuzjami Shipperley po awansie nie rozegrał żadnego oficjalnego meczu dla United i w styczniu 2007 roku za porozumieniem strony rozwiązały kontrakt.
Ostatnim klubem w jego karierze był Brentford, dla którego w Football League One od stycznia do marca 2007 roku rozegrał 11 spotkań, nie zdobywając żadnej bramki.

</doc>
<doc id="2788965" url="https://pl.wikipedia.org/wiki?curid=2788965" title="Antonin-Strugi">
Antonin-Strugi



</doc>
<doc id="2788969" url="https://pl.wikipedia.org/wiki?curid=2788969" title="Park im. Henryka Sienkiewicza">
Park im. Henryka Sienkiewicza



</doc>
<doc id="2788970" url="https://pl.wikipedia.org/wiki?curid=2788970" title="Dzień Św. Stefana">
Dzień Św. Stefana

Dzień Św. Stefana – węgierskie święto państwowe obchodzone co roku 20 sierpnia. Poświęcone jest pierwszemu królowi Węgier. W Kościele katolickim wspomnienie króla wypada cztery dni wcześniej, 16 sierpnia.
Obchody święta.
Święto rozpoczyna się mszą w bazylice św. Stefana w Budapeszcie. Po mszy odbywają się główne uroczystości państwowe na placu Lajosa Kossutha. Po uroczystościach państwowych w stolicy odbywają się uroczyste pochody, parady i koncerty. Wieczorem odbywa się pokaz sztucznych ogni. Jest dniem wolnym od pracy na Węgrzech.
Z kolei w Debreczynie w Dzień Św. Stefana organizowany jest z rozmachem karnawał kwiatów – , mający 100-letnią tradycję.

</doc>
<doc id="2788972" url="https://pl.wikipedia.org/wiki?curid=2788972" title="Surju">
Surju

Surju – wieś w Estonii, w prowincji Parnawa, w gminie Surju.

</doc>
<doc id="2788973" url="https://pl.wikipedia.org/wiki?curid=2788973" title="Richard Graham (piłkarz)">
Richard Graham (piłkarz)

Richard Graham (ur. 14 stycznia 1976) – guamski piłkarz występujący na pozycji obrońcy, reprezentant Guamu.
Podczas eliminacji do Mistrzostw Świata w 2002 roku, Graham reprezentował Guam w dwóch meczach; w pierwszym pojedynku, Guam przegrał z reprezentacją Iranu 0–19, natomiast w spotkaniu rewanżowym, reprezentacja ta ponownie przegrała, tym razem 0–16. Jak się później okazało, było to jedyna większa impreza, w której Graham miał okazję reprezentować barwy narodowe.

</doc>
<doc id="2788974" url="https://pl.wikipedia.org/wiki?curid=2788974" title="Schizma arseniańska">
Schizma arseniańska

Schizma arseniańska – rozłam w Kościele bizantyńskim trwający od połowy lat sześćdziesiątych XIII wieku do roku 1310, którego przyczyną było usunięcie patriarchy Arseniusza Autorejana przez cesarza Michała VIII Paleologa.
25 grudnia 1261 roku z rozkazu Michała VIII oślepiono 11-letniego współcesarza, Jana IV Laskarysa. Arseniusz ekskomunikował cesarza Michała i zażądał zrzeczenia się przez niego korony, a następnie wygnania go z kraju. 
Ponieważ patriarcha nie chciał cofnąć ekskomuniki, cesarz – przy poparciu części biskupów – w 1267 roku doprowadził do zesłania Arseniusza do klasztoru świętego Mikołaja na wyspie Proconnes. Arseniusz zmarł tam około 1273 roku. Popierająca Arseniusza część wyższego duchowieństwa, mnichów i wiernych (głównie z Azji Mniejszej) utworzyła niechętne cesarzowi i nowemu patriarsze Józefowi I ugrupowanie, które nazwało się „zelotami”. 
Przez następne 50 lat Kościół bizantyński był podzielony na dwa obozy: „arsenitów”, na których czele stał metropolita Sardes Andronik i przyjaciel Arseniusza – Hiacynt nicejski, oraz „józefitów” – wspieranych przez rząd. Konflikt trwał nawet wówczas, gdy – na skutek żądań cesarza, by Kościół uznał zwierzchnią władzę Rzymu – Józef I był zmuszony ustąpić ze stanowiska patriarchy (1275). Cesarz zmarł w 1282 roku. Od jego następcy, cesarza Andronika II Paleologa, arsenici domagali się usunięcia ze stanowisk kościelnych tych duchownych, którzy opowiadali się za unią z Rzymem. Publiczne potępienie przez Andronika II zwolenników unii nie przyniosło zakończenia schizmy. 
W 1284 roku, na synodzie w Adramyttium, obie strony sporu zdecydowały o spaleniu wszystkich pism polemicznych arsenitów i józefitów; zredagowały wspólne wyznanie wiary i przyrzekły zgodę. Ciało Arseniusza sprowadzono do Konstantynopola. Arsenici zażądali jednak ustąpienia patriarchy Grzegorza II, który początkowo był zwolennikiem unii, a gdy ten ustąpił (1289), nie chcieli podporządkować się jego następcom. 
Ostatecznie schizmę zakończyło przeniesienie zwłok Arseniusza do kościoła Hagia Sophia i uznanie przez patriarchę Nifona I (14 września 1310 roku) sześciu żądań arsenitów, połączone z „absolucją w imieniu Arseniusza”.

</doc>
<doc id="2788977" url="https://pl.wikipedia.org/wiki?curid=2788977" title="Matsi (Varbla)">
Matsi (Varbla)

Matsi – wieś w Estonii, w prowincji Parnawa, w gminie Varbla.

</doc>
<doc id="2788978" url="https://pl.wikipedia.org/wiki?curid=2788978" title="Jan Stefan Czajkowski">
Jan Stefan Czajkowski

Jan Stefan Czajkowski (ur. 24 stycznia 1929 w Zakopanem, zm. 6 czerwca 2011 w Krośnie) – polski lekarz, ginekolog, działacz samorządowy i społeczny, członek honorowy Polskiego Czerwonego Krzyża.
Życiorys.
Jan Stefan Czajkowski był synem Tadeusza i Marii z Epsztajnów. W 1948 roku rozpoczął studia na Wydziale Lekarskim Uniwersytetu Jagiellońskiego. Dyplom uzyskał 19 maja 1956 roku. Pracował w przychodniach i ośrodkach zdrowia w Iwoniczu-Zdroju, Chorkówce oraz Miejscu Piastowym, jednocześnie będąc stażystą, a później asystentem w Szpitalu Powiatowym w Krośnie. W 1963 roku został zastępcą ordynatora oddziału ginekologiczno-położniczego.
W latach 1958–1968 był kierownikiem Wydziału Zdrowia prezydium Powiatowej Rady Narodowej w Krośnie. Od maja 1968 roku pełnił funkcję dyrektora Szpitala Powiatowego w Krośnie, następnie dyrektora Zespołu Opieki Zdrowotnej. W latach 1975–1990 był Głównym Lekarzem Wojewódzkim. Był członkiem Polskiego Towarzystwa Lekarskiego i wiceprzewodniczącym Zarządu Oddziału Narodowego Funduszu Ochrony Zdrowia w Krośnie. W 1984 roku wyróżniono go tytułem Zasłużonego Lekarza PRL. Na emeryturę przeszedł w 1990 roku, ale przez kolejnych 14 lat pozostał aktywny zawodowo. Oprócz prac z zakresu medycyny opublikował w serii „Biblioteka Krośnieńska” wydawanej przez Muzeum Rzemiosła w Krośnie książki: "Z dziejów szpitala krośnieńskiego 1901–1946" (1997), "Z dziejów szpitala krośnieńskiego 1946–1995" (1998) oraz "Narodowy Fundusz Ochrony Zdrowia Komitet Oddziału w Krośnie: Działalność w latach 1973–2005" (2006).
Członek Polskiej Zjednoczonej Partii Robotniczej od 1950 roku, był radnym Powiatowej, następnie Wojewódzkiej Rady Narodowej w Krośnie. Uczestniczył w pracach zarządu Stowarzyszenia Miłośników Ziemi Krośnieńskiej. Był aktywnym działaczem Polskiego Czerwonego Krzyża, w 1999 roku został jego członkiem honorowym. Był odznaczony między innymi Krzyżem Kawalerskim (1977) i Komandorskim (1978) Orderu Odrodzenia Polski, Złotym Krzyżem Zasługi (1970), odznaką „Zasłużony dla województwa rzeszowskiego”, odznaką „Zasłużony Bieszczadom” oraz Złotym Medalem „Za Zasługi dla Pożarnictwa”.
Zmarł w 2011 roku w Krośnie. Z żoną Alicją z Bukowskich miał dzieci: Barbarę i Zbigniewa.

</doc>
<doc id="2788982" url="https://pl.wikipedia.org/wiki?curid=2788982" title="Józef Wojnar (inżynier)">
Józef Wojnar (inżynier)

Józef Wojnar (ur. 28 czerwca 1902 w Krościenku Niżnym, zm. 1 marca 1990) – polski inżynier, dyrektor Instytutu Naftowego, wykładowca Akademii Górniczo-Hutniczej, Honorowy Obywatel miasta Krosna.
Życiorys.
Józef Wojnar ukończył w 1928 roku Oddział Naftowy Wydziału Mechanicznego politechniki Lwowskiej. Do wybuchu II wojny światowej pracował w Stowarzyszeniu Polskich Inżynierów Przemysłu Naftowego w Borysławiu oraz Biurze Studiów dla Przemysłu Naftowego. W tym okresie należał do Związku Strzeleckiego, był sędzią narciarskim, wydał przewodnik narciarski po okolicach Borysławia. Od jesieni 1944 roku podjął pracę w Państwowym Urzędzie Naftowym, był inicjatorem powstania i dyrektorem Instytutu Naftowego w Krośnie, oraz po jego przeniesieniu do Krakowa, aż do 1969 roku. Był także redaktorem naczelnym czasopisma „Nafta”. W 1954 roku został mianowany profesorem nadzwyczajnym.
Od 1 grudnia 1967 roku był kierownikiem Zakładu Ekonomiki i Organizacji w Wiertnictwie i Kopalnictwie Naftowym Wydziału Wiertniczo-Naftowego Akademii Górniczo-Hutniczej. Był członkiem Komitetu Górnictwa Polskiej Akademii Nauk, Państwowej Rady Górnictwa, Rady Techniczno-Ekonomicznej Ministerstwa Górnictwa i Energetyki, Rady Techniczno-Ekonomicznej Centralnego Urzędu Geologii. Należał do Stowarzyszenia Naukowo-Technicznego Inżynierów i Techników Przemysłu Naftowego i Gazowniczego, które nadało mu godność członka honorowego, oraz Stowarzyszenia Miłośników Ziemi Krośnieńskiej jako przewodniczący Zarządu Koła w Krakowie w latach 1973–1983 oraz honorowy członek (od 1987 roku).
Był odznaczony między innymi Krzyżami Kawalerskim i Oficerskim Orderu Odrodzenia Polski, Orderem Sztandaru Pracy II klasy, Medalem 10-lecia Polski Ludowej, Medalem Komisji Edukacji Narodowej. Posiadał stopień generalnego dyrektora górniczego II stopnia. W 1976 roku nadano mu tytuł Honorowego Obywatela Krosna.
Jego synem był Jerzy Wojnar.

</doc>
<doc id="2788984" url="https://pl.wikipedia.org/wiki?curid=2788984" title="Granica marokańsko-saharyjska">
Granica marokańsko-saharyjska

Granica marokańsko-saharyjska – granica dzieląca terytoria Królestwa Maroka i Arabskiej Demokratycznej Republiki Sahary, o długości 443 kilometrów.
Początek granicy na zachodzie – wybrzeże Oceanu Atlantyckiego (na południe od przylądka Jubi) następnie biegnie linią prostą (równoleżnik 27°40’ N) na wschód do styku granic Maroka, Sahary Zachodniej i Algierii.
Granica powstała 27 lutego 1976, po proklamowaniu powstania Arabskiej Demokratycznej Republiki Sahary. Obecnie dzieli terytoria Maroka i okupowanej przez Maroko Sahary Zachodniej.
Obecna granica to granica pomiędzy kolonią Sahara Hiszpańska i hiszpańskim protektoratem w południowym Maroku (Zona Sur del Protectorado de Marruecos, Cap Juby) w latach 1912-1958. W latach 1958-1975 była to granica Maroka i Sahary Hiszpańskiej.

</doc>
<doc id="2788985" url="https://pl.wikipedia.org/wiki?curid=2788985" title="Hugo Hernández">
Hugo Hernández

Hugo Sergio Hernández Barrón (ur. 28 maja 1949 w mieście Meksyk, zm. 2 kwietnia 2022) – meksykański piłkarz, trener.
Hernández rozpoczynał grę w piłkę w zespole CD Cuautla, skąd przeniósł się później do drugoligowego CF Cuautitlán. Ostatnią drużyną, której barwy reprezentował, był stołeczny Pumas UNAM. Po skromnej i mało owocnej karierze piłkarskiej rozpoczął z sukcesami pracę jako trener w akademii juniorskiej Pumas – tam jego podopiecznymi byli przyszli reprezentanci kraju, określani mianem "złotej generacji" klubu; między innymi Miguel España, Raúl Servín, Sergio Bernal czy Luis García Postigo. W 1982 roku poprowadził kadrę Meksyku na uniwersyteckich mistrzostwach świata w mieście Cuernavaca, pokonując w finale tego turnieju reprezentację Francji po rzutach karnych. W późniejszym czasie przez kilka lat pełnił funkcję asystenta trenera pierwszej drużyny Pumas, Miguela Mejíi Baróna, zdobywając z nim mistrzostwo Meksyku w sezonie 1990/1991. W Pumas pracował również z Borą Milutinoviciem, a także Ricardo Ferrettim, będąc długoletnim członkiem sztabu szkoleniowego drugiego z wymienionych szkoleniowców w kilku klubach.
W styczniu 1993 Hernández podjął samodzielną pracę trenerską, zastępując Mejíę Baróna na stanowisku pierwszego trenera klubu CF Monterrey, gdzie wcześniej pełnił rołę asystenta. Na koniec swojego debiutanckiego sezonu 1992/1993 zdobył z tą ekipą tytuł wicemistrza Meksyku, w finałowym dwumeczu fazy play-off ulegając drużynie Atlante łącznym wynikiem 0:4 (0:1, 0:3). W 1993 roku triumfował także z Monterrey w rozgrywkach Pucharu Zdobywców Pucharów CONCACAF. Został zwolniony w lutym 1994 po ośmiu ligowych meczach bez zwycięstwa, bezpośrednio po porażce 0:7 z Necaxą. Szybko został ściągnięty przez Ferrettiego do prowadzonego przez niego klubu Chivas de Guadalajara w roli asystenta. W sezonie Verano 1997 zdobył z tym klubem mistrzostwo Meksyku, za to podczas rozgrywek Invierno 1998 tytuł wicemistrzowski. Po odejściu Brazylijczyka, w lipcu 2000 na krótko został pierwszym szkoleniowcem Chivas, jednak w pięciu meczach nie odniósł ani jednego zwycięstwa i został zastąpiony przez Jesúsa Bracamontesa.
Wiosną 2001 roku Hernández powrócił pod skrzydła Miguela Mejíi Baróna, ponownie zostając jego asystentem w Pumas, a w sierpniu tego samego roku zastąpił go na stanowisku trenera i poprowadził ekipę w czterech spotkaniach. W lecie 2004 po raz kolejny rozpoczął współpracę z Ricardo Ferrettim, kolejno w Deportivo Toluca, Monarcas Morelia i Tigres UANL. W lipcu 2006 podpisał umowę z Morelią jako pierwszy szkoleniowiec, jednak odszedł z klubu po kilku miesiącach, prowadząc go w dziewięciu spotkaniach ze zmiennym szczęściem. W 2009 roku podjął pracę jako asystent w drugoligowym CF La Piedad, a w 2010 roku towarzyszył José Luisowi Salgado w Club León, także z drugiej ligi. Niedługo potem został członkiem sztabu szkoleniowego Tigres UANL, ponownie asystując w nim Ferrettiemu. W rozgrywkach Apertura 2011 osiągnął kolejny już tytuł mistrza Meksyku. 

</doc>
<doc id="2788986" url="https://pl.wikipedia.org/wiki?curid=2788986" title="Aesoo">
Aesoo

Aesoo – wieś w Estonii, w prowincji Parnawa, w gminie Tori.

</doc>
<doc id="2788987" url="https://pl.wikipedia.org/wiki?curid=2788987" title="Piazza della Repubblica (Rzym)">
Piazza della Repubblica (Rzym)

Piazza della Repubblica (do 1960: "Piazza Esedra", pol. Plac Republiki) – plac w Rzymie, w rione Castro Pretorio, zlokalizowany w niedużej odległości od dworca Termini, przed dawnymi Termami Dioklecjana.
Na okrągłym placu kończy się Via Nazionale. Plac otoczony jest ciężkimi, monumentalnymi gmachami, bardzo typowymi dla XIX-wiecznej przebudowy stolicy Włoch, kiedy to miasto stało się centrum zjednoczonego państwa. Projektantem tego założenia, które powstało w latach 1887-1898, był Gaetano Koch. Poprzednia nazwa upamiętniała rzymskie łaźnie zlokalizowane w tym rejonie (łac. "exedra"). Przy placu stoi bazylika Matki Bożej Anielskiej i Męczenników (wł. "Santa Maria degli Angeli e dei Martiri") zbudowana na ruinach Term Dioklecjana. W centrum placu znajduje się Fontanna delle Naiadi z 1901, dzieło Mario Rutellego.
Obecnie plac i okolice grupują dużą liczbę tanich hoteli i gastronomii.

</doc>
<doc id="2789004" url="https://pl.wikipedia.org/wiki?curid=2789004" title="Droga krajowa nr 9 (Szwecja)">
Droga krajowa nr 9 (Szwecja)

Droga krajowa nr 9 () – jedna z dróg krajowych znajdujących się na obszarze Szwecji, o długości 140 km. Łączy Trelleborg z Kristianstad, biegnąc na południu regionu Skania. Jest to jedyna droga krajowa mająca jednocyfrowe oznaczenie. Dawniej szlak posiadał oznaczenie nr 10, jednakże w 1992 Krajowa Administracja Dróg w trakcie zmiany numeracji tras europejskich nadała nowe oznaczenie drogom krajowym mającym wspólny numer z drogami europejskimi – w tym przypadku z trasą E10.

</doc>
<doc id="2789005" url="https://pl.wikipedia.org/wiki?curid=2789005" title="Plac Republiki (Rzym)">
Plac Republiki (Rzym)



</doc>
<doc id="2789006" url="https://pl.wikipedia.org/wiki?curid=2789006" title="Piazza Esedra">
Piazza Esedra



</doc>
<doc id="2789012" url="https://pl.wikipedia.org/wiki?curid=2789012" title="Bucznik (Beskid Niski)">
Bucznik (Beskid Niski)

Bucznik (519 i 519 m) – góra na północnym skraju Beskidu Niskiego.
Wyraźnie izolowany masyw Bucznika zaliczany jest formalnie do Pasma Magurskiego. Stanowi ostatnie większe wzniesienie w grzbiecie odgałęziającym się od Świerzowej przez Trzy Kopce w kierunku północno-wschodnim. Od wschodu ogranicza go głęboka, przełomowa dolina Wisłoki, a od południa – dolinka jej lewobrzeżnego dopływu, spływającego na wschód przez Brzezową. Od zachodu ogranicza go dolinka potoku Szczawa (również dopływ Wisłoki), a ku północy jego stoki opadają ku Pogórzu Jasielskiemu w rejonie wsi Samoklęski. Z Trzema Kopcami łączy go jedynie niski grzbiet tworzący dość szerokie siodło (ok. 385 m n.p.m.), przez które przechodzi lokalna droga z Mrukowej do Brzezowej.
Masyw jest dość wyraźnie rozciągnięty w osi wschód – zachód i w tej linii leżą również jego dwie kulminacje o wysokościach 519 i 519 m odległe od siebie o ok. 600 m. Ich wysokości w różnych źródłach są podawane zamiennie: 518 lub 519 m n.p.m. (w starszych źródłach nawet 510 m n.p.m.). Podobna niejednoznaczność występuje z nazwami: niektóre źródła nazwą „Bucznik” oznaczają wschodnią kulminacją, natomiast zachodnią nazywają „Pagórkiem”. Stoki masywu są strome, mocno rozczłonkowane dolinkami drobnych cieków wodnych.
Północne stoki masywu są porośnięte lasem, natomiast południowe w większości pokrywają łąki i pastwiska, a nawet pola, które do niedawna sięgały aż po zachodnią kulminację góry. Ze szczytu ładne widoki w kierunku południowym i zachodnim, na zalesione grzbiety Magury Wątkowskiej.
Przez obie kulminacje Bucznika przechodzi znakowany szlak turystyczny:

</doc>
<doc id="2789013" url="https://pl.wikipedia.org/wiki?curid=2789013" title="Alberto Nosè">
Alberto Nosè

Alberto Nosè (ur. 18 listopada 1979 w Villafranca di Verona) – włoski pianista.
Życiorys.
Alberto Nosè edukację muzyczną rozpoczął w Konserwatorium F.E.Dall'Abaco w Weronie, by po ukończeniu go z wyróżnieniem w wieku 17 lat kontynuować studia pianistyczne w Międzynarodowej Akademii Pianistycznej „Incontri col Maestro” w Imoli pod kierunkiem prof. Franco Scali, Borisa Petrushansky'ego i Leonida Margariusa.
Pierwszym poważnym sukcesem Alberto Nosè było zajęcie pierwszego miejsca na Międzynarodowym Konkursie Jugend für Mozart w Salzburgu w wieku 11 lat. Wygrana ta poprzedziła szereg prestiżowych osiągnięć w kolejnych latach: Międzynarodowy Konkurs Pianistyczny im. Ferrucio Busoniego w Bolzano, 2. nagroda (1999), Vendôme w Paryżu, 1. nagroda (2000), XIV Międzynarodowy Konkurs im. Fryderyka Chopina w Warszawie, 5. nagroda (2000), Maj Lind w Helsinkach, 1. nagroda (2002), World Piano Competition w Londynie, 2. nagroda (2002), Paloma O’ Shea w Santander, Grand Prix i Nagroda Publiczności (2005), Top of the World w Tromsø, 1. nagroda (2011).
Sukcesy te umożliwiły Alberto Nosè udział w prestiżowych festiwalach w Europie, Azji i Ameryce oraz otworzyły przed nim drzwi największych sal koncertowych, takich jak: Wigmore Hall, Carnegie Hall, Queen Elisabeth Hall, Royal Festival Hall, Théâtre du Châtelet, Salle Pleyel, Mozarteum w Salzburgu, Suntory Hall w Tokio, Teatro La Fenice. Zaowocowały również współpracą z takimi orkiestrami, jak London Philharmonic, English Chamber Orchestra, European Union Chamber Orchestra, Orchestre Philharmonique de Radio France, Filharmonicy Warszawscy, Orquesta Sinfónica de RadioTelevisión Española, Finnish Radio Symphony, Orquesta Sinfonica de Tenerife, Orquesta Sinfonica de Galicia i New Japan Philharmonic.
Alberto Nosè prowadzi klasy mistrzowskie w Konserwatorium w Genewie, The Mannes College of Music w Nowym Jorku i w Japonii. Jego bogata dyskografia została wydana przez Assicurazioni Generali, TauRecords, francuski Magazyn muzyczny „Piano”, Nascor-Ysaye Records i Naxos.

</doc>
<doc id="2789017" url="https://pl.wikipedia.org/wiki?curid=2789017" title="Alberto Nose">
Alberto Nose



</doc>
<doc id="2789018" url="https://pl.wikipedia.org/wiki?curid=2789018" title="Sussie Pedersen">
Sussie Pedersen

Sussie Pedersen (ur. 21 lipca 1961 w Kopenhadze) – duńska niepełnosprawna curlerka.
Curling uprawia od 2004. W 2005 wystąpiła na Mistrzostwach Świata jako rezerwowa w zespole Kennetha Ørbæka. Pedersen nie wystąpiła w żadnym ze spotkań. Duńczycy dotarli do finału, w którym ulegli 6:7 Szkotom (Frank Duffy).
Rok później Pedersen reprezentowała Danię na Zimowych Igrzyskach Olimpijskich 2006. W Turynie zagrywała pierwsze kamienie. Duńska ekipa w fazie grupowej wygrała cztery mecze przegrywając trzy. Ponieważ były cztery zespoły z takim samym bilansem meczów, rozegrano mecze barażowe. Dania przegrała tie-breaker przeciwko Norwegii (Geir Arne Skogstad) i zajęła 5. miejsce.
Grała na trzeciej pozycji na Mistrzostwach Świata 2007. Ekipa z Tårnby uplasowała się na 9. miejscu. Duńczycy musieli uczestniczyć w kwalifikacjach do MŚ 2008, podczas których zajęli 3. pozycję. Awans wywalczyły tylko dwie reprezentacje, a Dania przegrała decydujący mecz przeciwko Włochom (Andrea Tabanelli) 4:6. 

</doc>
<doc id="2789023" url="https://pl.wikipedia.org/wiki?curid=2789023" title="Côte d’Argent">
Côte d’Argent

Côte d’Argent (pol. Srebrne Wybrzeże) – region turystyczny w południowo-zachodniej Francji (w Akwitanii), rozciągający się wzdłuż wybrzeża Oceanu Atlantyckiego (Zatoki Biskajskiej) na długości około 230 km, od estuarium Żyrondy na północy do ujścia rzeki Adour na południu.
Od północy sąsiaduje z Côte de Beauté, a od południa z Côte basque.
Słynie z długich, piaszczystych plaż oraz warunków sprzyjających uprawianiu surfingu.
Nazwa wybrzeża została wymyślona w 1905 roku przez francuskiego dziennikarza Maurice’a Martina.

</doc>
<doc id="2789025" url="https://pl.wikipedia.org/wiki?curid=2789025" title="Cote d'Argent">
Cote d'Argent



</doc>
<doc id="2789026" url="https://pl.wikipedia.org/wiki?curid=2789026" title="Killinger &amp; Freund">
Killinger &amp; Freund

Killinger &amp; Freund – niemiecki prototyp motocykla z napędem na przednie koło z roku 1938.
Historia.
Killinger &amp; Freund został stworzony w latach 1935–1938 przez grupę inżynierów z Monachium na bazie motocykla Megola i pokazany na wystawie motoryzacyjnej w Berlinie w 1938. Za silnik odpowiadał Robert Killinger przy współpracy Fritza Cockerella. Projektem ramy zajął się Walter Freund.
Liczba stworzonych egzemplarzy nie jest znana. Jeden z nich został przejęty w 1945 przez amerykańskich żołnierzy. Po badaniach uznano jego konstrukcje za zbyt skomplikowaną technologicznie. W latach 60. XX wieku motocykl został odnaleziony niedaleko Filadelfii w piwnicy córki jednego z badaczy, który przywiózł motocykl do USA przez entuzjastę motoryzacji Harry’ego Bucka. Zaprezentował go na zlocie w Oley w Pensylwanii. Motocykl został następnie sprzedany nieujawnionemu kolekcjonerowi ze środkowego zachodu USA.
Konstrukcja.
Motocykl powstał jako rozwinięcie motocykla Megola. Podobnie jak poprzednik napędzany był trzycylindrowym silnikiem dwusuwowym zamontowanym w przednim kole. Wraz z dwubiegową skrzynią biegów i sprzęgłem przednie koło ważyło 50kg. Szprychy odlewanego aluminiowego koła służyły jako wentylator chłodzący cylindry wykonane z Siluminu (stopu aluminium) ze stalowymi tulejami. Oba koła były zawieszone elastycznie na teleskopowych amortyzatorach olejowych o skoku 80mm. Motocykl był wyposażony w aerodynamiczną obudowę z blachy nałożoną na ramę rurową. Obudowa osłaniała wszystkie elementy motocykla włącznie z przednim kołem napędowym. Równocześnie zapewniała łatwy dostęp do elementów serwisowych.

</doc>
<doc id="2789028" url="https://pl.wikipedia.org/wiki?curid=2789028" title="Lucius Licinius Murena">
Lucius Licinius Murena

Lucius Licinius Murena – rzymski dowódca i pretor prawdopodobnie z roku 87 przed n.e. Potomek plebejskiej rodziny z Lanuwium, przedstawiciel rodu Licyniuszy ("gens Licinia"). Brał udział u boku Sulli w pierwszej wojnie Rzymian z królem Pontu, Mitrydatesem. Po ukończeniu pierwszej wojny, został pozostawiony przez Sullę jako legat do uporządkowania spraw w Azji. Był ojcem konsula z roku 62 przed n.e. o tym samym nazwisku.
Konflikt z Mitrydatesem.
Ponieważ Sulla nie zdążył spisać układu z Mitrydatesem, rzymski legat nie uznał jego ważności i najechał na osady będące pod panowaniem króla Pontu. Pod wpływem własnych ambicji rozpętał awanturniczą wojnę (tzw. drugą wojnę z Mitrydatesem), która szybko się zaczęła i jeszcze szybciej zakończyła. Mitrydates po skargach do rzymskiego senatu wystąpił ze swoim wojskiem przeciwko Murenie. W pierwszej bitwie rozgromił wojsko rzymskiego legata, który ratował się ucieczką do Frygii. Po kolejnym ataku Mitrydatesa, Murena uciekł do Kapadocji, gdzie stacjonował na zimowych leżach. Tam też poniósł klęskę nad rzeką Halys. Sulla wysłał do niego Aulusa Gabiniusza, "który miał powtórzyć poprzednie zlecenie, by nie walczyć z Mitrydatesem". W ten sposób doszło do zakończenia drugiej wojny między Rzymianami a Mitrydatesem. 
Cyceron w swej mowie obronnej wychwalał cały ród Licyniuszy: dziadek i ojciec Mureny byli pretorami, sam Murena odbył z pełnymi honorami triumf, natomiast jego syn, Licyniusz, "skończył służbę wojskową wraz ze zwycięstwem i triumfem ojca" i w ten sposób mógł ubiegać się o konsulat. W swej "Mowie" Cyceron wspomina jeszcze jednego syna Mureny, Gajusza Murenę.

</doc>
<doc id="2789029" url="https://pl.wikipedia.org/wiki?curid=2789029" title="Odd Crew">
Odd Crew

Odd Crew – bułgarska grupa muzyczna wykonująca groove metal i metal alternatywny, powstała w 1998 roku z inicjatywy (wtedy) około dziesięcioletnich muzyków: Vasila Parvanovskiego, Martina Stoyanova, Boyana “Bonzy” Georgieva i Vasila Raykova. Od początku istnienia zespół gra w niezmienionym składzie.
Historia.
Zespół początkowo nazwano "Kaskadiori" (pol. Kaskaderzy). Wybrali taką nazwę, ponieważ w drodze do studia zespół miał wypadek samochodowy. Na początku zespół eksperymentował muzyką, aby stworzyć coś oryginalnego. Rok po założeniu nagrali swój debiutancki album – "And It’s Rock Again". Wydany został na wiosnę 2000 roku. W 2001 roku formacja dołączyła do zespołu bluesowego Vasca – "The Patch". Po wielu podróżach i krótkiej przewie zespół stworzył nowy album "On the Road". Rok później "Kaskadiori" wydali trzeci album studyjny zatytułowany "The River of Time".
Wraz z biegiem lat i dorastaniem muzyków zaczęli pisać coraz to cięższe utwory i zmienili gatunek muzyki również na cięższy. Jednocześnie zespół zmienił nazwę na "Odd Crew" i tego samego roku wydał czwarty studyjny album zatytułowany "We Are What We Are". Ten album charakteryzował się cięższymi i szybszymi riffami oraz growlem.
W 2009 roku zespół wybrał się na trasę koncertową nazwaną "11 Years of Brotherhood" (pol. "11 lat Bractwa") po różnych krajach Europy (Węgry, Niemcy, Szwajcaria i Anglia). Od 2009 roku pracowali nad nowym albumem. Przebudowali salę prób, aby poprawić dźwięk, a po otwarciu studia "Butcher House" zespół skończył pracę nad piątym albumem – "A Bottle of Friends". Stworzyli również dwa teledyski utworów znajdujących się na tej płycie: "Two Steps to Hell" oraz "A Bottle of Friends".
W czerwcu 2012 roku, ukazał się kolejny album zespołu – "Beyond The Shell" i trzeci teledysk (do piosenki "Death Trap").

</doc>
<doc id="2789031" url="https://pl.wikipedia.org/wiki?curid=2789031" title="Patrik Kallin">
Patrik Kallin

Patrik Kallin (ur. 4 stycznia 1979 w Härnösand) – szwedzki niepełnosprawny curler, brązowy medalista paraolimpijski z Vancouver 2010.
Uczestniczył w Zimowych Igrzyskach Paraolimpijskich 2010 jako rezerwowy w reprezentacji Szwecji dowodzonej przez Jalle Jungnella. Zespół Round Robin zakończył bilansem 5 wygranych i 4 przegranych meczów, Kallin nie zagrał w żadnym ze spotkań fazy grupowej. Wystąpił natomiast w trzech ostatnich meczach, zastępując Glenna Ikonena. Szwedzi w meczu barażowym wygrali 6:5 z Włochami (Andrea Tabanelli), w półfinale ulegli 5:10 Kanadyjczykom (Jim Armstrong). Uplasowali się na najniższym stopniu podium, w małym finale pokonali 7:5 Amerykanów (Augusto Jiminez Perez).
Kallin zagrywał 3. i 4. kamienie na Mistrzostwach Świata 2011 i 2012. Zupełnie inne drużyny Trzech Koron zajęły odpowiednio 8. i 6. miejsce. Lepiej zespół Kallina spisywał się podczas Mistrzostwa Świata 2013, kiedy to Szwedzi z pierwszego miejsca w Round Robin awansowali do fazy play-off. W pierwszym meczu pokonali 6:5 Kanadyjczyków (Jim Armstrong) i trafili do finału. W decydującym spotkaniu, również przeciwko Kanadzie Europejczycy przegrali 3:4. 

</doc>
<doc id="2789036" url="https://pl.wikipedia.org/wiki?curid=2789036" title="1 Batalion Czołgów im. płk. Józefa Koczwary">
1 Batalion Czołgów im. płk. Józefa Koczwary

1 Batalion Czołgów im. płk. Józefa Koczwary – pododdział Wojsk Pancernych Sił Zbrojnych RP.
Batalion został sformowany w 1993 roku na podstawie zarządzenia nr 056/Org. z dnia 24 czerwca 1993 roku szefa Sztabu Generalnego Wojska Polskiego w składzie 14 Brygady Pancernej Ziemi Przemyskiej.
Stacjonuje w Żurawicy ul. Wojska Polskiego 22.
Od 2002 do 2022 r. jednostka znajdowała się w składzie 21 Brygady Strzelców Podhalańskich, a od 29 grudnia 2022 w składzie 19 Lubelskiej Brygady Zmechanizowanej .
W 2009 roku 1 bcz podpisał porozumienie o współpracy z gminą Żurawica.
Tradycje batalionu.
Na podstawie decyzji Nr 235/MON z dnia 20 czerwca 2011 patronem batalionu ustanowiono płk Józefa Koczwarę, a dzień święta jednostki wyznaczono na 11 maja, w rocznicę nadania sztandaru.
Na podstawie tej samej decyzji batalion jest spadkobiercą tradycji:
Symbole batalionu.
Decyzją Nr 129/MON Ministra Obrony Narodowej z dnia 18 kwietnia 2011 wprowadzono oznakę rozpoznawczą 1 batalionu czołgów 21 Brygady Strzelców Podhalańskich.
Decyzją Nr 414/MON Ministra Obrony Narodowej z dnia 3 listopada 2011 wprowadzono odznakę pamiątkową batalionu.
Decyzją Nr 16/MON Ministra Obrony Narodowej z dnia 31 stycznia 2012 roku wprowadzono proporczyk na beret 1. bcz.
Struktura.
Podstawowym uzbrojeniem batalionu jest czołg T-72.

</doc>
<doc id="2789038" url="https://pl.wikipedia.org/wiki?curid=2789038" title="Wybory prezydenckie w Stanach Zjednoczonych w 1912 roku">
Wybory prezydenckie w Stanach Zjednoczonych w 1912 roku

Wybory prezydenckie w Stanach Zjednoczonych w 1912 roku – trzydzieste drugie wybory prezydenckie w historii Stanów Zjednoczonych. Na urząd prezydenta wybrano Woodrowa Wilsona, a wiceprezydentem został Thomas Marshall.
Kampania wyborcza.
Partia Demokratyczna zebrała się na konwencji w Baltimore w dniach 1-2 lipca 1912 roku, gdzie głównym pretendentem do uzyskania nominacji prezydenckiej był spiker Izby Reprezentantów Champ Clark. Wśród ośmiu pretendentów, pojawiało się także nazwisko Wilsona, jednak na faworyta wyrósł dopiero w 35. głosowaniu. Nominację udało mu się uzyskać dopiero w 41. głosowaniu. Kandydatem na wiceprezydenta został Thomas Marshall. W kampanii wyborczej, Wilson przedstawił program reform gospodarczych, zwany „Nową Wolnością”. Zakładał on między innymi, poparcie ustaw antytrustowych, nowych regulacji bankowych i redukcję stawek. Postulował także reformę podatkową i bezpośredni system wyborów do Senatu. W obozie Partii Republikańskiej istniały podziały pomiędzy zwolennikami Williama Tafta i Theodore’a Roosevelta, którzy od 1911 roku pozostawali w ostrym konflikcie. Niezadowolony polityką urzędującego prezydenta, na początku 1912 roku Roosevelt ogłosił, że będzie się ubiegał o nominację prezydencką. Reformatorskie skrzydło partii chciało nominować trzeciego kandydata – Roberta La Follette’a, lecz manewr ten się nie powiódł. Dzięki działaniom bossów partyjnych, na konwencji partii w Chicago w pierwszym głosowaniu poparcia udzielono Taftowi, w wyniku czego Roosevelt opuścił ugrupowanie i założył Partię Postępową. Został jej oficjalnym kandydatem prezydenckim, a w kampanii („Nowy Nacjonalizm”) zapowiadał ustalenie płacy minimalnej dla kobiet, emerytury, ubezpieczenia od wypadków, zatrudnianie nieletnich, a także poparcie dla obywatelskich inicjatyw ustawodawczych i referendów. Kandydatem Partii Socjalistycznej po raz kolejny został Eugene Debs. Nominację Partii Prohibicji uzyskał Eugene Chafin. Urzędujący prezydent nie wziął aktywnego udziału w kampanii, co, w połączeniu z rozbiciem w obozie republikańskim, umożliwiło zwycięstwo demokratom.
Wyniki głosowania.
Głosowanie powszechne odbyło się 5 listopada 1912. Wilson uzyskał 41,8% poparcia, wobec 27,4% dla Roosevelta, 23,2% dla Tafta, 6% dla Debsa i 1,4% dla Chafina. Ponadto, około 35 000 głosów oddano na niezależnych elektorów, głosujących na innych kandydatów. Frekwencja wyniosła 58,8%. W głosowaniu Kolegium Elektorów Wilson uzyskał 435 głosów, przy wymaganej większości 266 głosów. Na Roosevelta zagłosowało 88 elektorów, a na Tafta – 8. W głosowaniu wiceprezydenckim zwyciężył Marshall, uzyskując 435 głosów, wobec 88 dla Hirama Johnsona i 27 dla Nicholasa Butlera.
Woodrow Wilson został zaprzysiężony 4 marca 1913 roku.

</doc>
<doc id="2789041" url="https://pl.wikipedia.org/wiki?curid=2789041" title="Instytut Geografii Uniwersytetu Pedagogicznego im. KEN w Krakowie">
Instytut Geografii Uniwersytetu Pedagogicznego im. KEN w Krakowie

Instytut Geografii Uniwersytetu Pedagogicznego im. KEN w Krakowie – jeden z dwóch instytutów Wydziału Geograficzno-Biologicznego Uniwersytetu Pedagogicznego im. Komisji Edukacji Narodowej w Krakowie.
Władze Instytutu.
W kadencji 2020–2024:
Historia Instytutu.
Początki Instytutu datowane są na dzień 11 maja 1946 roku, w którym to Minister Oświaty powołał Państwową Wyższą Szkołę Pedagogiczną w Krakowie. Pierwszym zakładem dydaktycznym, kształcącym młodych nauczycieli była pracownia geograficzna uruchomiona w roku 1947. W skład kadry nauczycielskiej wchodzili wówczas pracownicy naukowi oraz doświadczeni nauczyciele szkół średnich. Pracownikami naukowymi tamtego okresu byli pracownicy Uniwersytetu Jagiellońskiego: Józef Szaflarski, Władysław Milata i Franciszek Bieda. Jednym z nauczycieli praktyków była Maria Dobrowolska. W roku akademickim 1949/1950 nastąpiła reorganizacja uczelni. Powołano wówczas Wydział Geograficzno-Biologiczny. W rok później utworzono Zakład Geografii, którego kierownikiem została Maria Dobrowolska. Mieścił się on przy ul. Straszewskiego 22, a później został przeniesiony do Rynku Głównego 34. Tam rozpoczęła się organizacja biblioteki oraz zbiorów kartograficznych zakładu. Organizacja na uczelni wydziałów, zakładów oraz wzrost liczby studentów wymagały szybkiego rozwoju i stabilizacji własnej kadry, zdolnej do prowadzenia badań naukowych. W 1953 roku uruchomiono 3 katedry: Geografii Społeczno-Gospodarczej pod opieką dr Marii Dobrowolskiej, Katedry Geografii Fizycznej pod opieką dr Józefa Premika oraz Katedry Geografii Regionalnej i Zakładu Metodyki Nauczania pod opieką dr Rodiona Mochnackiego. W tamtych czasach na kierunku geografii pracowało trzech własnych wykładowców i trzech asystentów (m.in. Andrzej Maryański). Ośmiu pracowników z innych krakowskich uczelni prowadziło wykłady i ćwiczenia zlecone.
W roku akademickim 1955/56 zaangażowano na dodatkowe etaty doc. Jana Flisa z UJ, doc. Andrzeja Michalika z Instytutu Geologii w Warszawie oraz prof. Antoniego Wrzoska z UJ. W 1958 roku przy Katedrze Geografii Fizycznej oddzielny Zakład Geologii, którym kierował doc. Andrzej Michalik. Lata 60. owocowały wzrostem liczby samodzielnych pracowników naukowych. Rozszerzało się także grono młodej kadry na skutek otrzymania przez Wydział Geograficzno – Biologiczny prawa do nadawania stopnia doktora w 1959 roku.
W 1971 roku powstał Instytut Geografii, którego pierwszym dyrektorem został dr Jan Flis. Wydarzenie to zbiegło się z przeniesieniem kierunku geografii z Rynku Głównego 34 do nowego budynku przy ul. Podchorążych 2. W ramach instytutu w miejsce dawnych katedr utworzono samodzielne zakłady. Instytut Geografii w tamtym czasie składał się z 30 pracowników. Przez okres działalności instytutu wielu pracowników odchodziło na emeryturę, a ich funkcje przejmowali nowi zdobywając stopnie i tytuły naukowe. Stopień naukowy doktora otrzymało 17 pracowników, a stopień naukowy doktora habilitowanego uzyskało 10 osób. Pracownicy nauki pełnili różne funkcje organizacyjne w ramach instytutu, wydziału i uczelni.
Kolejny okres znacznej rozbudowy instytutu to lata 90., kiedy to utworzono dwa kolejne zakłady. Liczba pracowników instytutu wzrosła do 41. W roku akademickim 2002/03 uruchomiono witrynę instytutu. Obecnie instytut jest modernizowany.
Struktura organizacyjna.
Zakład Dydaktyki Geografii.
Zakład Dydaktyki Geografii powstał w miejscu dawnego Zakładu Metodyki Nauczania Geografii, utworzonego w roku 1958. Obecna nazwa funkcjonuje od roku 1971, czyli od roku utworzenia Instytutu Geografii. Pierwszym kierownikiem Zakładu był prof. dr Jan Flis.
Badania podstawowe Zakładu skoncentrowane są wokół celów kształcenia, doboru i układu treści, terminologii, optymalizacji metod nauczania i środków dydaktycznych w tym technik komputerowych. Ponadto kierunkiem badań Zakładu jest historia dydaktyki geografii oraz problemy edukacyjne szkoły wyższej. W ostatnim czasie popularna staje się również problematyka dydaktyki przyrody.
Spośród głównych problemów badawczych Zakładu Dydaktyki Geografii możemy wyróżnić:
Zakład ma duże osiągnięcia w badaniach stosowanych, a szczególnie w tworzeniu autorskich programów nauczania geografii i przyrody. Do aplikacyjnych efektów prac badawczych w zakresie dydaktyki należy zaliczyć również przygotowanie nowych podręczników i pomocy szkolnych.
Ważnym przedsięwzięciem Zakładu Dydaktyki jest również współpraca prowadzona z zagranicznymi ośrodkami akademickimi. Do najważniejszych ośrodków, z którymi zakład prowadzi współpracę należą:
Samodzielni pracownicy naukowi:
Zakład Ekorozwoju i Kształtowania Środowiska Geograficznego.
Jest to jeden z najmłodszych zakładów. Powstał w 1994 roku. Początkowo nosił nazwę Zakładu Ochrony i Kształtowania Środowiska Geograficznego. Pierwszym kierownikiem tego zakładu był prof. dr hab. Jan Lach. Współczesną nazwę zakładu ustanowiono w 2010 roku. Zainteresowania badawcze pracowników Zakładu koncentrują się wokół tematyki dotyczącej przekształceń środowiska przyrodniczego pod wpływem działalności człowieka.
Do głównych kierunków badawczych Zakładu Ekorozwoju i Kształtowania Środowiska Geograficznego należą:
Samodzielni pracownicy naukowi:
Zakład Geologii.
Pierwszy Zakład Geologii funkcjonował w latach 1958–1971. Jego kierownikiem był prof. dr Andrzej Michalik. Po długim okresie przerwy został reaktywowany w roku 1995. Kierownictwo nad nim objął dr hab. inż. Grzegorz Haczewski.
W ostatnich latach badania pracowników Zakładu Geologii skupiały się m.in. na:
W latach 1995–2001 pracownicy Zakładu Geologii wykonali na zlecenie Państwowego Instytutu Geologicznego dwa arkusze Szczegółowej Mapy Geologicznej Polski w skali 1:50 000, Dźwiniacz Górny oraz Ustrzyki Górne.
Do najważniejszych publikacji pracowników Zakładu Geologii należy wyróżnić:
Samodzielni pracownicy naukowi:
Zakład Geografii Fizycznej.
Początkowo funkcjonowała Katedra Geografii Fizycznej, którą powołano w 1954 roku pod kierunkiem prof. dr Jerzego Premika. W roku 1972 Katedrę Geografii Fizycznej przekształcono w Zakład Geografii Fizycznej, którego kierownikiem został doc. dr Tadeusz Ziętara.
Pracownicy Instytutu Geografii Fizycznej koncentrują się głównie na badaniach Karpat, kotlin podkarpackich oraz Wyżyny Śląsko – Małopolskiej. Do podstawowej problematyki badań Zakładu należy:
Problematyka badawcza Zakładu Geografii Fizycznej obejmuje także zagadnienia geografii gleb oraz biogeografii
Samodzielni pracownicy naukowi:
Zakład Geoinformacji i Badań Geośrodowiskowych.
Samodzielni pracownicy naukowi:
Zakład Geografii Społeczno-Ekonomicznej.
Zakład powstał w miejsce Katedry Geografii Gospodarczej, która istniała od 1954 roku. Kierownikiem katedry była prof. dr Maria Dobrowolska. W roku 1972, czyli tuż po powstaniu Instytutu Geografii na miejsce katedry powołano Zakład Geografii Ekonomicznej, którego kierownikiem został prof. dr hab. Lech Pakuła. Od 2009 roku jest to Zakład Geografii Społeczno-Ekonomicznej, którego kierownikiem jest prof. dr hab. Zbigniew Długosz.
Prace badawcze pracowników zakładu koncentrują się głównie na zagadnieniach związanych z geografią ludności i osadnictwa. Do wybranej problematyki badawczej Zakładu należy:
Na dodatek w Zakładzie prowadzone są badania z zakresu geografii przemysłu Polski oraz geografii rolnictwa (rozwój obszarów wiejskich Podhala). Dużo tematyki poświęconej jest też charakterystyce demograficznej pogranicza polsko – litewskiego oraz rozwoju gospodarczego w krajach Ameryki Łacińskiej.
Do najważniejszych publikacji książkowych Zakładu Geografii Społeczno-Ekonomicznej należą:
Samodzielni pracownicy naukowi:
Zakład Przedsiębiorczości i Gospodarki Przestrzennej.
Zakład (od 2019 r. Katedra) Przedsiębiorczości i Gospodarki Przestrzennej powstał w 2000 roku. Pierwszym jego kierownikiem był prof. dr hab. Zbigniew Zioło, obecnie jest nim dr hab. Tomasz Rachwał, prof. UP.
Badania naukowe zakładu skoncentrowane są na teoretycznych problemach geografii ekonomicznej, przedsiębiorczości i gospodarki przestrzennej, do których należą:
Zakład prowadzi współpracę z instytucjami naukowymi na różnym szczeblu. Należą do nich m.in.:
W Zakładzie Przedsiębiorczości i Gospodarki Przestrzennej koncentruje się ogólnopolska działalność Komisji Geografii Przemysłu Polskiego Towarzystwa Geograficznego w Warszawie oraz redakcja ogólnopolskiego czasopisma naukowego „Prace Komisji Geografii Przemysłu Polskiego Towarzystwa Geograficznego”. Prace te są kontynuacją wydawanych wcześniej publikacji zbiorowych. Od 1985 roku organizowane są coroczne konferencje (od 2008 roku także międzynarodowe) z cyklu problematyki transformacji przemysłu i usług.
Działalność zakładu to również dydaktyka przedsiębiorczości. Dr hab. Tomasz Rachwał wraz z prof. PWSZ dr hab. Zbigniewem Makiełą opracował koncepcję nauczania podstaw przedsiębiorczości w szkołach ponadgimnazjalnych. Obejmuje ona zatwierdzony przez MENiS program nauczania, podręcznik z multimedialnym CD i zeszyt ćwiczeń dla ucznia, poradnik metodyczny dla nauczyciela z CD oraz scenariusze zajęć dydaktycznych, które powstawały we współpracy z innymi autorami. Wydany został również jedyny na rynku słownik szkolny „podstaw przedsiębiorczości”, autorstwa T.Rachwała, a w 2012 r. nowy podręcznik i zeszyt ćwiczeń „Krok w przedsiębiorczość” zgodny ze zmienioną podstawą programową dla szkół ponadgimnazjalnych. W związku z potrzebą kształtowania postaw przedsiębiorczych Zakład corocznie organizuje pod patronatem Komisji Nadzoru Finansowego ogólnopolskie metodyczne konferencje naukowe połączone ze Zjazdem Nauczycieli Przedsiębiorczości, poświęcone tej tematyce. Jest także wydawcą czasopisma naukowego „Przedsiębiorczość – Edukacja”.
Pracownicy Zakładu są współautorami złożonego w MEN projektu podstawy programowej podstaw przedsiębiorczości w zakresie rozszerzonym dla liceum ogólnokształcącego, liceum profilowanego i technikum. Projekt ten powstał pod kierownictwem dra Tomasza Rachwała, który jest także autorem oceny projektu zmian podstawy programowej podstaw przedsiębiorczości, przedstawionej przez MEN w 2008 roku w ramach reformy systemu edukacji.
Do najważniejszych publikacji książkowych pracowników Zakładu należą:
Ponadto pracownicy Zakładu zaangażowani byli w wydanie ponad 30-tomowej Wielkiej Encyklopedii PWN wydanej w latach 2001–2005 oraz 10-tomowej Encyklopedii Geograficznej Świata wyd. OPRES wydanej w roku 1997.
Samodzielni pracownicy naukowi:
Zakład Turystyki i Badań Regionalnych.
Początki tego zakładu sięgają roku 1954, w którym utworzono Katedrę Geografii Regionalnej kierowaną przez prof. Rodiona Mochnackiego. Po przeniesieniu Instytutu geografii na ul. Podchorążych 2 ową katedrę przekształcono w Zakład Geografii Regionalnej, nad którym kierownictwo objął prof. dr hab. Andrzej Maryański.
Zakład Turystyki i Badań Regionalnych został powołany do życia 7 kwietnia 2008 roku. Pierwszym jego kierownikiem został dr hab. Roman Malarz. Najważniejszym wyzwaniem dla zakładu w tamtym czasie było opracowanie warunków przyjęcia, standardów kształcenia oraz sylwetki absolwenta na studiach licencjackich kierunku turystyka i rekreacja utworzonym w dniu 2 czerwca 2008 roku, który wystartował w lutym 2009 roku.
Badania naukowe z zakresu geografii turystycznej mają na Instytucie Geografii wieloletnią tradycję. Prowadzone one były w ramach geografii regionalnej. Pierwszą z opublikowanych prac z zakresu turystyki była publikacja Rodiona Mochnackiego na początku lat 30. XX wieku, pt. "Tarnów i okolica jako teren wycieczek geograficznych". Krajoznawstwo i wycieczki szkolne były pierwszym tematem publikacji pracowników naukowych Katedry Geografii WSP w Krakowie. W latach 70. pojawił się cykl opracowań tras drogowych i kolejowych wychodzących z Krakowa, które redagowane były pod przewodnictwem prof. Sławomira Piskorza. W latach 90. Zakład Geografii Regionalnej rozpoczął współpracę z Wydawnictwem Kluszczyński z Krakowa, co zaowocowało opracowaniem kilku encyklopedii i wydawnictw albumowych. W ostatnich latach w Zakładzie Turystyki i Badań Regionalnych podejmuje się prace badawcze związane z problematyką:
Pracownicy zakładu często uczestniczą w projektach edukacyjnych opracowując różnego typu przewodniki turystyczne praz książki popularnonaukowe. Ponadto uczestniczą również w pracach badawczych związanych z problematyką geomorfologiczną, geografii regionalnej, kartografii oraz dydaktyki geografii.
Do wybranych pozycji książkowych i encyklopedycznych opublikowanych przez pracowników wcześniejszego Zakładu Geografii Regionalnej należą:
Pracownicy byłego Zakładu Geografii Regionalnej byli również autorami poszczególnych tomów "Encyklopedii geograficznej świata" opublikowanej w 1997 roku przez wydawnictwo OPRES z Krakowa.
Samodzielni pracownicy naukowi:
Pracownia Geograficznych Systemów Informacyjnych i Technik Komputerowych.
Samodzielni pracownicy naukowi:
Biblioteka Instytutu Geografii (obecnie Wydziału Geograficzno-Biologicznego).
Historia Biblioteki Instytutu Geografii.
Biblioteka Instytutu geografii powstała w 1951 roku. Stalo się to w momencie powstania Zakładu Geografii, w którym to jedno pomieszczenie przeznaczono na pracownię i właśnie w tej pracowni zaczęto gromadzić książki związane tematycznie z geografią. Były to książki, które Biblioteka Główna wydzieliła ze swoich zasobów i przekazała w depozyt Zakładowi. Kolejne pomieszczenie na rzecz przyszłej biblioteki wygospodarowano w 1952 roku. W roku 1953 utworzono lektorium czynne w okresie wolnym od zajęć dydaktycznych.
Przełomowym momentem w funkcjonowaniu biblioteki był rok 1956, kiedy to wydzielono osobne pomieszczenie na lektorium, a studenci uzyskali dostęp do zbiorów i możliwość korzystania z nich na miejscu. Do 1965 roku biblioteka funkcjonowała jako jednostka niesamodzielna.
Pierwsza organizatorką i opiekunem naukowym biblioteki była prof. Maria Dobrowolska, której imieniem nazwano obecną czytelnię. Dyżury w bibliotece pełnili wówczas asystenci w ramach swoich obowiązków. W 1963 roku zbiory biblioteczne liczyły ponad 6 tys. jednostek inwentarzowych.
Pierwszy etat biblioteczny przyznano jednostce w 1965 roku. Od tego momentu datuje się usamodzielnienie biblioteki. Wobec tego wszelkie prace związane z biblioteką mogły być już wykonywane na miejscu, a nie w bibliotece głównej.
Wiosną 1970 roku, kiedy Instytut przeniósł się na ul. Podchorążych wówczas biblioteka otrzymała swoje pomieszczenie na IV piętrze. W roku 1975 przyznano bibliotece drugi etat, co wydłużyło czas otwarcia zarówno samej biblioteki, jak i czytelni. Pracownikami biblioteki mogli być jedynie absolwenci geografii, ponieważ znajomość literatury geograficznej była niezbędna.
W roku 2011 miała miejsce modernizacja czytelni, która polegała m.in. na unowocześnieniu jej wyposażenia.
Dziś biblioteka pełni funkcje usługową oraz wymiany bibliotecznej z innymi naukowymi bibliotekami geograficznymi w Polsce. Ponadto biblioteka prowadzi działalność dydaktyczno – szkoleniową, która polega na udzieleniu pomocy w wyszukiwaniu literatury, jak i przeprowadzaniu szkoleń bibliotecznych dla studentów I roku.
Księgozbiór.
Zakres tematyczny księgozbioru związany jest ściśle z kierunkiem geografii oraz dziedzinami specjalizacyjnymi (przedsiębiorczość, gospodarka przestrzenna, turystyka, ochrona środowiska, przyroda), a także szerokim wachlarzem nauk pokrewnych i pomocniczych.
Zasoby biblioteki można podzielić na dwa rodzaje. Pierwszym z nich jest tzw. stary księgozbiór będący zaczątkiem samego powstania biblioteki. Drugim jest księgozbiór tworzony do chwili obecnej.
Oprócz tego zbiory biblioteki wspomagają także liczne egzemplarze z księgozbiorów prywatnych: Hoffmanów, Dyakowskich, Antoniego Gąsiorowskiego oraz Henryka Rowida. Szczególnie cenne są książki z autografami pracowników organizujących i współtworzących najpierw Zakład Geografii, a potem Instytut Geografii: Franciszka Biedy, Józefa Premika czy Marii Dobrowolskiej. W późniejszym czasie stało się zwyczajem ofiarowywanie przez pracowników Instytutu Geografii specjalnych publikacji przez co biblioteka wzbogaciła się o wiele cennych dla geografów naukowych publikacji. Oprócz książek przez wiele lat gromadzono wiele słowników tematycznych i językowych, a także encyklopedii powszechnych i branżowych, map, atlasów, leksykonów czy materiałów statystycznych. Dla celów dydaktycznych gromadzone były również podręczniki szkolne.
Biblioteka Instytutu geografii posiada też bogaty zbiór czasopism, z tym że niektóre tytuły są niekompletne.
Do najważniejszych czasopism dostępnych w bibliotece należą:
Oprócz czasopism polskich w zbiorach bibliotecznych znajdują się również czasopisma zagraniczne. Wiele czasopism obok wersji drukowanej posiada dziś równoległą wersje elektroniczną.
Obecne zbiory biblioteki liczą ok. 25,6 tys. wolumenów z czego 18,2 tys. przypada na publikacje zwarte (książki). Czasopisma oraz wydawnictwa ciągłe liczą łącznie 4650 egzemplarzy, a oprócz tego zgromadzonych jest jeszcze 2140 map i atlasów. Uzupełnieniem tych zasobów są też odbitki artykułów, których łączna suma sięga około tysiąca.
Część księgozbioru posiada charakter uniwersalny, jednak przeważają pozycje o charakterze dziedzinowym. Z racji, iż niezwykle cenne dla geografa są materiały statystyczne biblioteka posiada wydawnictwa GUS, roczniki branżowe oraz roczniki statystyczne miast i roczniki województw.
Katalog.
Katalog alfabetyczny jest podstawowym źródłem informacji o księgozbiorze. Tworzono go od początku gromadzenia zbiorów bibliotecznych. Rozrastanie się katalogu wymagało utworzenie katalogów pomocniczych.
W połowie lat 70. Wacław Cabaj z żoną Krystyną utworzył schemat katalogu rzeczowego, klasyfikującego zasoby według treści w obrębie dziedzin nauk geograficznych. Konsultantem naukowym tego projektu był prof. dr Jan Flis. Do dziś katalog rzeczowy jest najczęściej użytkowany przez czytelników.
Oprócz katalogu rzeczowego w bibliotece znajduje się kilka katalogów pomocniczych, jak np. katalog czasopism, katalog publikacji pracowników Instytutu czy w końcu katalog prac magisterskich i licencjackich.
Od 2008 roku biblioteka rozpoczęła katalogowanie elektroniczne połączone z retrokonwersją księgozbioru (przenoszeniu wcześniejszych opisów z systemu kartkowego Biblioteki IG do katalogu komputerowego).
Czytelnia.
W czytelni znajduje się 20 miejsc do pracy oraz kilka stanowisk komputerowych z dostępem do Internetu. Czytelnicy obsługiwani są przez kustosza biblioteki będącego zarazem jej kierownikiem lub młodszego bibliotekarza.
Zbiory kartograficzne Instytutu Geografii.
Historia Zbiorów Kartograficznych Instytutu Geografii.
Pierwsze mapy pozyskane zostały w 1955 roku przez profesorów Marię Dobrowolską i Jana Flisa. Pierwsze mapy pochodziły najczęściej z zakupów antykwarycznych oraz z rozwiązanych w czasie okupacji szkół.
Kiedy w roku akademickim 1956/57 Zakład Geografii wszedł w posiadanie pomieszczenia przy Rynku Głównym 34 na II piętrze dla gromadzenia map zagospodarowano wtedy bardzo mały aneks bez okna, obity blachą. Tam znajdowały się dwie szafy z kilkunastoma szufladami. Pomieszczenie to było wydzielone z sali, w której znajdował się gabinet kierownika, sekretariat i pokój asystencki. Na samym początku opiekę nad zbiorami sprawowali asystenci: Andrzej Maryański i Lech Pakuła.
Przez cały okres działalności gromadzenie materiałów kartograficznych przebiegało dwutorowo. Powodem tego był różny charakter wydawnictw kartograficznych. Zbiory zawierały bowiem materiały wydawnictw jawnych oraz tajnych, objętych ściśle określonymi przepisami dotyczącymi ich przechowywania.
Zasoby Zbiorów Kartograficznych Instytutu Geografii.
Do podstawowych zasobów Zbiorów Kartograficznych należą:
Działalność naukowa i edukacyjna Instytutu Geografii.
Projekty badawcze i edukacyjne.
Instytut Geografii zaangażowany jest w kilka ważnych projektów badawczych. Część z tych projektów pełni również duża rolę edukacyjną.
Wybrane projekty badawcze i edukacyjne Instytutu Geografii
Konferencje Naukowe.
Zakład Przedsiębiorczości i Gospodarki Przestrzennej Instytutu geografii Uniwersytetu Pedagogicznego w Krakowie jest współorganizatorem dwóch konferencji organizowanych corocznie:
Oprócz tego sporadycznie organizowane są inne konferencje oraz sesje naukowe.
Spotkania.
W Instytucie Geografii mają miejsce regularne spotkania oddziału krakowskiego Polskiego Towarzystwa Geograficznego.
Działalność na rzecz oświaty.
Na szczególną uwagę zasługuje zaangażowanie pracowników Instytutu w tworzenie podręczników do różnego typu szkół. Pracownicy Instytutu Geografii są autorami podręczników, zeszytów ćwiczeń, programów nauczania, poradników dla nauczycieli i płyt multimedialnych z zakresu geografii i przedsiębiorczości. Do podręczników, jakie w ostatnich latach zostały wydane należą m.in.:
Działalność wydawnicza Instytutu Geografii.
Serie wydawnicze Instytutu Geografii:
Studenckie Koło Naukowe Geografów Uniwersytetu Pedagogicznego.
Prace Studenckiego Koła Naukowego Geografów Uniwersytetu Pedagogicznego w Krakowie.
Prace Studenckiego Koła Naukowego Geografów są czasopismem naukowym zawierającym publikacje członków organizacji. Pierwszy numer ukazał się w 2012 roku i wydawany jest corocznie.

</doc>
<doc id="2789045" url="https://pl.wikipedia.org/wiki?curid=2789045" title="Agnes Zwierko">
Agnes Zwierko



</doc>
<doc id="2789056" url="https://pl.wikipedia.org/wiki?curid=2789056" title="Joachim Otto Zygmunt Kalnassy">
Joachim Otto Zygmunt Kalnassy

Kalnassy Joachim Otto Zygmunt (ur. w listopadzie 1741 w Wartemborku, zm. 2 kwietnia 1802 we Fromborku) – polski poeta i tłumacz.
Życiorys.
Urodził się w roku 1741 w Wartemborku, w rodzinie posiadającej węgierskie korzenie, która osiadła na terenie Warmii w pierwszych latach XVIII wieku. Był synem Zygmunta, miejscowego burgrabiego, i Barbary Demut. Pierwsze nauki pobierał w rodzinnym Wartemborku i pobliskim Reszlu. W wieku 25 lat (około roku 1766) został osobistym sekretarzem I. Krasickiego, współpracując równocześnie z czasopismem "Monitor". Jego bliskie kontakty i współpraca z Krasickim trwała niemal 30 lat. W tym okresie prowadził kancelarię Krasickiego, a ponadto wielokrotnie otrzymywał najbardziej poufne i osobiste misje. Często jeździł do Warszawy (1767, 1773, 1780, 1781, 1782 i 1788), gdzie przyjmowany był przez króla i Kajetana Ghigiottiego (członka Gabinetu Królewskiego, z którym kontaktował się w sprawach swego mecenasa. W roku 1788 został koadiutorem Ghigiottiego na kanonii warmińskiej, instalowany tamże 12 października roku 1789 (12 lutego wyświęcony na księdza). W roku 1790 był proboszczem kolejno w Kwiecowie, Lamkowie i Lubominie. Najczęściej jednak przebywał na dworze Krasickiego. Dwa lata później (1792) został proboszczem w Lidzbarku Warmińskim. Po śmierci Ghigiottiego (1796) otrzymał kanonię warmińską, a 3 lata później (4 listopada 1799) obrano go prałatem i kustoszem katedralnym Fromborka, na którą to godność instalowany został 6 maja roku 1800.
Zmarł niespełna 2 lat później (2 kwietnia 1802) we Fromborku.
Twórczość.
Ważniejsze utwory.
Przez pewien czas współpracował z czasopismem "Monitor" (jest autorem nr 78 z roku 1766).
Listy.
Ponadto pozostawił wiele dopisków w listach Krasickiego do rodziny, a także w listach Antoniego Krasickiego do żony, Róży z Charczewskich, (rękopis: Biblioteka Narodowa, sygn. III 6102, k. 12v).

</doc>
<doc id="2789059" url="https://pl.wikipedia.org/wiki?curid=2789059" title="Barka poetow">
Barka poetow

Barka poetow (ros. Барка поэтов) – emigracyjna rosyjska grupa literacka w II Rzeczypospolitej
Grupa działała w latach 1926-1928 przy Uniwersytecie Stefana Batorego w Wilnie. Na jej czele stanął Gieorgij K. Rozwadowski (Sorgonin), który powołał grupę. Kolejnym przewodniczącym był Dorofiej D. Bochan. W skład grupy wchodzili m.in. Konstantin I. Olenin, I. I. Pietrow, T. A. Sokołowa, M. Bożeniakow, A. Rumiancew. Organizowano wieczorki literackie, poświęcone znanym poetom i prozaikom rosyjskim oraz różnym przejawom rosyjskiej kultury i sztuki (np. wieczorki moskiewskie i petersburskie). Odbywały się też autorskie czytania utworów literackich.

</doc>
<doc id="2789065" url="https://pl.wikipedia.org/wiki?curid=2789065" title="Siergiej Kielnicz">
Siergiej Kielnicz

Siergiej Michajłowicz Kielnicz, ros. Сергей Михайлович Кельнич (ur. prawdopodobnie w 1890, zm. 1969) – rosyjski, a następnie emigracyjny dziennikarz i publicysta, emigracyjny działacz społeczny
Do 1914 r. współpracował z warszawskim pismem "Warszawskaja mysl". Po wybuchu I wojny światowej był korespondentem wojennym pisma "Utro Rossii". Publikował też w takich pismach, jak "Russkoje słowo", "Wriemieni", "Russkaja buduszcznost'". Pisał pod pseudonimem "S. Moskwin". Od lutego 1917 r. pełnił funkcję redaktora gazety frontowej "Армейский голос". W 1918 r. przebywał w Kijowie, publikując w miejscowej prasie. Od pocz. 1919 r. stał na czele agencji telegraficznej "Russkult" w Odessie. Pisał też artykuły w lokalnych gazetach. W lutym 1920 r. przyjechał do Polski. Wszedł w skład Rosyjskiego Komitetu Politycznego. W 1921 lub 1922 r. zorganizował, po czym objął funkcję dyrektora Rosyjskiej Agencji Telegraficznej "Russpress". Od końca 1924 r. kierował wydawnictwem-biblioteką rosyjską "Dobro". Jednocześnie przewodniczył Biuru Wykonawczemu Funduszu Szkoły Rosyjskiej przy Związku Rosyjskich Organizacji Mniejszościowych w Polsce i Komitetowi Rodzicielskiemu przy Gimnazjum Rosyjskim w Warszawie. W latach 30. stał na czele Kręgu Przyjaciół Gimnazjum Rosyjskiego. Był korespondentem pism "Rul" (Berlin) i "Siegodnia" (Ryga). Pisał artykuły w piśmie "Wozrożdienije" (Paryż). Po zajęciu Polski przez wojska niemieckie we wrześniu 1939 r., był korespondentem berlińskiego pisma rosyjskiego "Nowoje słowo" (do poł. 1941 r.). W 1944 r. wyjechał do Niemiec. Po zakończeniu wojny przebywał w obozach dla uchodźców cywilnych. Następnie wyemigrował do Argentyny, gdzie pisał artykuły do emigracyjnej prasy rosyjskiej.

</doc>
<doc id="2789066" url="https://pl.wikipedia.org/wiki?curid=2789066" title="Javier Garay">
Javier Garay

Francisco Javier Garay Rangel (ur. 7 sierpnia 1960 w mieście Meksyk) – meksykański piłkarz występujący na pozycji obrońcy, w późniejszym czasie trener.
Kariera klubowa.
Garay pochodzi ze stołecznego miasta Meksyk i jest wychowankiem tamtejszej drużyny Pumas UNAM. Do seniorskiego zespołu został włączony przez szkoleniowca Mario Velarde i w meksykańskiej Primera División zadebiutował 18 września 1983 w zremisowanym 1:1 spotkaniu z Universidadem de Guadalajara. Już tydzień później zdobył swojego pierwszego gola dla Pumas, 25 września w zremisowanej 3:3 konfrontacji z Tigres UANL. Od tamtego czasu regularnie występował w barwach drużyny, jednak nie zawsze w pierwszej jedenastce. W sezonie 1984/1985 wywalczył ze swoją drużyną największy sukces w piłkarskiej karierze – wicemistrzostwo Meksyku. W połowie 1987 roku odszedł do niżej notowanego zespołu Monarcas Morelia, gdzie od razu został podstawowym defensorem drużyny i pozostał nim już do odejścia z klubu. W Morelii spędził w sumie sześć sezonów, jednak nie odniósł z nią żadnego sukcesu zarówno na arenie krajowej, jak i międzynarodowej. Karierę zakończył w wieku 34 lat, reprezentując barwy Toros Neza.
Kariera trenerska.
Po zakończeniu gry w piłkę Garay rozpoczął pracę jako trener w swoim macierzystym klubie Pumas UNAM. Początkowo pełnił w nim rolę asystenta szkoleniowca pierwszego zespołu Rafaela Amadora, natomiast w sierpniu 2000, wspólnie z Raúlem Servínem, został mianowany pierwszym trenerem Pumas. Duet ten poprowadził zespół w piętnastu meczach, notując sześć zwycięstw, trzy remisy i sześć porażek, po czym został zastąpiony przez Miguela Mejíę Baróna. Sam Garay w późniejszym czasie był asystentem kolejnego trenera Pumas, Hugo Sáncheza, a później powrócił do pracy z klubową młodzieżą. W 2007 roku został trenerem trzecioligowej filii drużyny, Pumas Naucalpan, w której współpracował z kilkoma przyszłymi piłkarzami pierwszego składu Pumas. Sześć lat później został zastąpiony na tym stanowisku przez Christiana Ramíreza.

</doc>
<doc id="2789067" url="https://pl.wikipedia.org/wiki?curid=2789067" title="Noc nad Pacyfikiem">
Noc nad Pacyfikiem

Noc nad Pacyfikiem – amerykański film katastroficzny oparty na powieści o tym samym tytule. W rolach głównych wystąpili m.in. John Wayne i Jan Sterling. Ta druga otrzymała za ten film nagrodę Złoty Glob za najlepszą rolę drugoplanową. Poza tym Dimitri Tiomkin otrzymał Oscara za muzykę stworzoną do tego filmu.

</doc>
<doc id="2789070" url="https://pl.wikipedia.org/wiki?curid=2789070" title="Ciona intestinalis">
Ciona intestinalis

 #PATRZ Przejrzystka

</doc>
<doc id="2789071" url="https://pl.wikipedia.org/wiki?curid=2789071" title="Ascidia canina">
Ascidia canina

 #PATRZ Przejrzystka

</doc>
<doc id="2789072" url="https://pl.wikipedia.org/wiki?curid=2789072" title="Ascidia corrugata">
Ascidia corrugata

 #PATRZ Przejrzystka

</doc>
<doc id="2789073" url="https://pl.wikipedia.org/wiki?curid=2789073" title="Ascidia diaphanea">
Ascidia diaphanea

 #PATRZ Przejrzystka

</doc>
<doc id="2789074" url="https://pl.wikipedia.org/wiki?curid=2789074" title="Ascidia intestinalis">
Ascidia intestinalis

 #PATRZ Przejrzystka

</doc>
<doc id="2789075" url="https://pl.wikipedia.org/wiki?curid=2789075" title="Ascidia membranosa">
Ascidia membranosa

 #PATRZ Przejrzystka

</doc>
<doc id="2789076" url="https://pl.wikipedia.org/wiki?curid=2789076" title="Ascidia ocellata">
Ascidia ocellata

 #PATRZ Przejrzystka

</doc>
<doc id="2789077" url="https://pl.wikipedia.org/wiki?curid=2789077" title="Ascidia pulchella">
Ascidia pulchella

 #PATRZ Przejrzystka

</doc>
<doc id="2789078" url="https://pl.wikipedia.org/wiki?curid=2789078" title="Ascidia tenella">
Ascidia tenella

 #PATRZ Przejrzystka

</doc>
<doc id="2789079" url="https://pl.wikipedia.org/wiki?curid=2789079" title="Ascidia virens">
Ascidia virens

 #PATRZ Przejrzystka

</doc>
<doc id="2789080" url="https://pl.wikipedia.org/wiki?curid=2789080" title="Ascidia virescens">
Ascidia virescens

 #PATRZ Przejrzystka

</doc>
<doc id="2789081" url="https://pl.wikipedia.org/wiki?curid=2789081" title="Ascidia viridiscens">
Ascidia viridiscens

 #PATRZ Przejrzystka

</doc>
<doc id="2789082" url="https://pl.wikipedia.org/wiki?curid=2789082" title="Ciona canina">
Ciona canina

 #PATRZ Przejrzystka

</doc>
<doc id="2789083" url="https://pl.wikipedia.org/wiki?curid=2789083" title="Ciona diaphanea">
Ciona diaphanea

 #PATRZ Przejrzystka

</doc>
<doc id="2789085" url="https://pl.wikipedia.org/wiki?curid=2789085" title="Ruch Wyzwoleńczy">
Ruch Wyzwoleńczy

Ruch Wyzwoleńczy (ros. Освободительное движение) – kolaboracyjna grupa antysowiecka pod koniec 1941 r. na okupowanych terenach ZSRR podczas II wojny światowej
Grupa została utworzona z inicjatywy Niemców w listopadzie 1941 r. w rejonie okupowanego Smoleńska. W jej skład wchodzili b. wojskowi Armii Czerwonej, wzięci do niewoli niemieckiej, którzy zadeklarowali podjęcie współpracy z hitlerowskimi okupantami. Zaczęli oni formować spośród jeńców wojennych i miejscowej ludności cywilnej ochotnicze oddziały wojskowe do walki z Sowietami. Miały one stanowić trzon przyszłej Rosyjskiej Armii Wyzwoleńczej. Niemcy prowadzili przez prawie pół roku petraktacje z rannym gen. Michaiłem F. Łukinem, b. dowódcą 19, a następnie 20 Armii, aby stanął na czele Ruchu Wyzwoleńczego i podporządkowanych mu oddziałów wojskowych. W tym czasie wielu wziętych do niewoli generałów Armii Czerwonej w rozmowach ze stroną niemiecką rozważało zaangażowanie się w walkę z reżimem sowieckim Józefa Stalina. Generał M. F. Łukin postawił jednak warunek sformowania rosyjskiej armii narodowej pod rodzimym dowództwem, która byłaby jedynie sprzymierzona z siłami zbrojnymi III Rzeszy. Jej celem miało być doprowadzenie do utworzenia nowej Rosji bez władzy komunistów. W pierwszym okresie ciągłych zwycięstw nad Armią Czerwoną było to dla Niemców zbyt wiele. Dlatego odrzucili warunki gen. M. F. Łukina i rozwiązali tworzone oddziały wojskowe.

</doc>
<doc id="2789086" url="https://pl.wikipedia.org/wiki?curid=2789086" title="Donata Leśnik">
Donata Leśnik

Donata Leśnik (ur. 31 marca 1991) – polska piłkarka, występująca na pozycji obrońcy. Od sezonu 2011/2012 jest zawodniczką RTP Unii Racibórz, do której przeszła z Medyka Konin. W 2012 roku zdobyła mistrzostwo i Puchar Polski. Zawodniczka ma także na koncie występy w reprezentacji Polski.

</doc>
<doc id="2789088" url="https://pl.wikipedia.org/wiki?curid=2789088" title="Bungia">
Bungia



</doc>
<doc id="2789089" url="https://pl.wikipedia.org/wiki?curid=2789089" title="Ciona ocellata">
Ciona ocellata

 #PATRZ Przejrzystka

</doc>
<doc id="2789090" url="https://pl.wikipedia.org/wiki?curid=2789090" title="Labrochromis">
Labrochromis



</doc>
<doc id="2789091" url="https://pl.wikipedia.org/wiki?curid=2789091" title="Ciona pulchella">
Ciona pulchella

 #PATRZ Przejrzystka

</doc>
<doc id="2789092" url="https://pl.wikipedia.org/wiki?curid=2789092" title="Ciona robusta">
Ciona robusta

 #PATRZ Przejrzystka

</doc>
<doc id="2789093" url="https://pl.wikipedia.org/wiki?curid=2789093" title="Ciona sociabilis">
Ciona sociabilis

 #PATRZ Przejrzystka

</doc>
<doc id="2789094" url="https://pl.wikipedia.org/wiki?curid=2789094" title="Ciona tenella">
Ciona tenella

 #PATRZ Przejrzystka

</doc>
<doc id="2789095" url="https://pl.wikipedia.org/wiki?curid=2789095" title="Pseudogobiodon">
Pseudogobiodon



</doc>
<doc id="2789096" url="https://pl.wikipedia.org/wiki?curid=2789096" title="Ellerya">
Ellerya



</doc>
<doc id="2789098" url="https://pl.wikipedia.org/wiki?curid=2789098" title="Brian Daley">
Brian Daley

Brian Daley (ur. 18 stycznia 1940) – jezuita, profesor teologii na Uniwersytet Notre Dame. 
Święcenia kapłańskie przyjął w 1970. Były przewodniczący North American Patristics Society. Specjalizuje się w patrystyce i teologii dogmatycznej. Tłumaczył na angielski ojców Kościoła oraz Hansa Ursa von Balthasara. Zajmuje się również duchowością jezuitów. Uczestniczy w dialogu teologicznym z prawosławnymi, jest sekretarzem wykonawczym amerykańskiej komisji ds. relacji z Kościołem prawosławnym. 28 września 2012 został ogłoszony laureatem Nagrody Ratzingera.

</doc>
<doc id="2789099" url="https://pl.wikipedia.org/wiki?curid=2789099" title="KnC">
KnC



</doc>
<doc id="2789105" url="https://pl.wikipedia.org/wiki?curid=2789105" title="Bagua Zhang">
Bagua Zhang



</doc>
<doc id="2789106" url="https://pl.wikipedia.org/wiki?curid=2789106" title="Dziedziniec pogan">
Dziedziniec pogan

Dziedziniec pogan – inicjatywa ewangelizacyjna Benedykta XVI. Polega na spotkaniu z niewierzącymi w miejscach świeckich i odpowiadaniu na ich pytania dotyczące Boga i świata.
Najbardziej znane spotkanie odbyło się 18 września 2012 w Sztokholmie. Było transmitowane przez dwie publiczne telewizje szwedzkie. Gospodarzem spotkania była Królewska Szwedzka Akademia Nauk, a głównym gościem kardynał Gianfranco Ravasi.
Podobne spotkanie odbyło się m.in. w marcu 2012 w Paryżu w siedzibie UNESCO, a także w Asyżu.
Nazwa.
Nazwa pochodzi od przedsionka Świątyni Jerozolimskiej, do którego wstęp mieli poganie. Dalej mogli wejść tylko żydzi.
W Polsce.
Pierwszy polski dziedziniec pogan odbył się w Krakowie z inicjatywy Archidiecezji Krakowskiej, Uniwersytetu Jagiellońskiego oraz Instytutu Dialogu Międzykulturowego im. Jana Pawła II 20 czerwca 2012 na dziedzińcu Uniwersytetu Jagiellońskiego. W debacie udział wzięli: bp Grzegorz Ryś, Ryszard Bugaj, Mieczysław Gil, Aleksander Hall, Paweł Kowal, Ryszard Terlecki, Jerzy Fedorowicz i Henryk Woźniakowski.
Dotychczas odbyły się 4 edycje Dziedzińca:
Pod nazwą „Plac Pogan” inicjatywę tę podejmuje Katolicki Związek Akademicki Gaudeamus, działający przy Uniwersytecie Ekonomicznym w Katowicach. Spotkania odbywają się cyklicznie od 2012 roku, kiedy to zorganizowano pierwszy „Plac Pogan” pod hasłem „Joga a medytacja chrześcijańska”.
Dziedziniec Dialogu.
W Warszawie wydarzenie odbywa się cyklicznie od 2013 roku (co dwa lata) pod nazwą Dziedziniec Dialogu. Inicjatorami są Archidiecezja Warszawska oraz Centrum Myśli Jana Pawła II, warszawska instytucja kultury. Gospodarze stołecznych obchodów to Metropolita Warszawski, kard. Kazimierz Nycz oraz prezydent Warszawy, Hanna Gronkiewicz-Waltz. Dziedziniec Dialogu jest organizowany we współpracy z Papieską Radą ds. Kultury i z włoską fundacją Cortile Dei Gentili.
Osią wydarzenia są debaty główne, odpowiadające kolejno tematom: nauka, kultura, społeczeństwo. Do dyskusji zapraszani są intelektualiści, naukowcy, artyści, działacze społeczni reprezentujący zróżnicowane światopoglądy i religie. W minionych edycjach w debatach udział wzięli m.in. kard. Gianfranco Ravasi, Gennaro Auletta, Rafael Vicuna, Swietłana Aleksijewicz, James MacMillan, Michał Heller, Andrzej Seweryn, Marek Belka, Andrzej Koźmiński, Wiktor Osiatyński, Andrzej Zoll, Marek Jurek, Adam Michnik, Andrzej Blikle, Zbigniew Mikołejko, Andrzej Rzepliński, Jadwiga Staniszkis. Dwie pierwsze edycje Dziedzińca Dialogu odbywały się pod Honorowym Patronatem Prezydenta RP. Debatom głównym towarzyszą warsztaty, konferencje i wydarzenia artystyczne skupione wokół idei dialogu.

</doc>
<doc id="2789107" url="https://pl.wikipedia.org/wiki?curid=2789107" title="Perstorp">
Perstorp

Perstorp – miejscowość ("tätort") w południowej Szwecji, w regionie administracyjnym ("län") Skania. Siedziba władz ("centralort") gminy Perstorp.
W 2015 roku Perstorp liczył 5847 mieszkańców.
Położenie.
Miejscowość jest położona ok. 25 km na zachód od Hässleholmu, w prowincji historycznej ("landskap") Skania. Przez Perstorp przebiega droga krajowa nr 21 ("Riksväg 21"; Kristianstad – Helsingborg) oraz linia kolejowa Skånebanan (Kristianstad – Hässleholm – Helsingborg).
Demografia.
Liczba ludności tätortu Perstorp w latach 1960–2015:
Gospodarka.
Perstorp jest znany z założonych w 1881 roku zakładów chemicznych "Perstorp AB".

</doc>
<doc id="2789111" url="https://pl.wikipedia.org/wiki?curid=2789111" title="Phallusia intestinalis">
Phallusia intestinalis

 #PATRZ Przejrzystka

</doc>
<doc id="2789112" url="https://pl.wikipedia.org/wiki?curid=2789112" title="Tethyum sociabile">
Tethyum sociabile

 #PATRZ Przejrzystka

</doc>
<doc id="2789114" url="https://pl.wikipedia.org/wiki?curid=2789114" title="Let It Roll">
Let It Roll

Let It Roll – singel promocyjny amerykańskiego rapera Flo Ridy z jego czwartego albumu studyjnego zatytułowanego "Wild Ones". Został wydany 19 czerwca 2012 roku przez wytwórnię Atlantic Records w formacie digital download. Twórcami tekstu piosenki są Earl King, Mike Caren, Raphael Judrin, Pierre-Antoine Melki, Tramar Dillard, Axel Hedfors, Breyan Isaac, Antonio Mobley oraz Dwayne Carter Jr. Nagrano także drugą wersję z gościnnym udziałem Lil Wayne’a, która także pojawiła się na albumie Flo Ridy oraz ścieżce dźwiękowej do gry FIFA 13.

</doc>
<doc id="2789117" url="https://pl.wikipedia.org/wiki?curid=2789117" title="Szczęśniak">
Szczęśniak



</doc>
<doc id="2789118" url="https://pl.wikipedia.org/wiki?curid=2789118" title="Tyntlastes">
Tyntlastes



</doc>
<doc id="2789119" url="https://pl.wikipedia.org/wiki?curid=2789119" title="Plecopodus">
Plecopodus



</doc>
<doc id="2789120" url="https://pl.wikipedia.org/wiki?curid=2789120" title="Paratyntlastes">
Paratyntlastes



</doc>
<doc id="2789121" url="https://pl.wikipedia.org/wiki?curid=2789121" title="Cayennia">
Cayennia



</doc>
<doc id="2789122" url="https://pl.wikipedia.org/wiki?curid=2789122" title="Ognichodes">
Ognichodes



</doc>
<doc id="2789123" url="https://pl.wikipedia.org/wiki?curid=2789123" title="Detroit Metal City">
Detroit Metal City

Detroit Metal City (katakana デトロイト・メタル・シティ, romaji "Detoroito Metaru Shiti") – manga autorstwa Kiminori Wakasugi, publikowana w latach 2005-2010 na łamach magazynu "Young Animal". Cykl został zekranizowany zarówno w postaci serialu anime, jak i filmu aktorskiego. Tytuł pochodzi od piosenki "Detroit Rock City", wydanej w 1976 przez zespół Kiss.
Pod względem demografii "Detroit Metal City" jest zaliczane do podgatunku seinen-manga, czyli mangi adresowanej głównie do dorosłych mężczyzn. Z kolei w klasyfikacji tematycznej uznawane jest za komedię muzyczną.
Opis fabuły.
Cykl opowiada o perypetiach zespołu muzycznego Detroit Metal City (DMC). Wykonuje on death metal i zgodnie z panującą w tym gatunku konwencją, która została tutaj jeszcze dodatkowo przerysowana, muzycy noszą na scenie demoniczny makijaż i ciemne stroje, zachowują się publicznie w sposób skrajnie grubiański i agresywny, a ich teksty są niezwykle wulgarne i pełne odniesień do perwersji seksualnych, gwałtów i innych form przemocy. Tymczasem członkowie zespołu są zupełnie normalnymi ludźmi, których prawdziwa tożsamość jest utrzymywana w ścisłej tajemnicy, a biografie ich scenicznych "alter ego" są zupełnie zmyślone.
Główną osią fabuły są przeżycia frontmana grupy, który przyjechał do Tokio na studia muzyczne z głębokiej prowincji, chcąc wykonywać melodyjny pop. Zmuszony okolicznościami skończył jako lider satanistycznej kapeli metalowej, co napełnia go głęboką frustracją. Humor cyklu opiera się przede wszystkim na parodii i skontrastowaniu dwóch światów sytuujących się na przeciwległych biegunach muzyki rozrywkowej – banalnego popu i mrocznego metalu.
Ekranizacje.
Film kinowy.
Premiera filmu kinowego "Detroit Metal City" miała miejsce 23 sierpnia 2008 roku. W japońskich kinach obejrzało go ponad milion osób. Reżyserem był Toshio Lee, a scenarzystą Mika Ōmori.
Anime.
Serial anime składa się z dwunastu odcinków liczących po ok. 13 minut, z których każdy zawiera dwa krótkie epizody. Dość nietypowo dla seriali, w Japonii został od razu wydany na DVD, w październiku 2008, nie został natomiast wcześniej pokazany przez żadną telewizję.
Muzyka.
Piosenki wykonywane przez DMC, a także innych artystów, w filmie i serialu zostały wydane na płytach. Metalowe partie wokalne śpiewane przez Krausera wykonał w rzeczywistości Testuya Kanmuri, natomiast w popowych piosenkach śpiewanych przez Negishiego w jego pozametalowym życiu, wokale nagrał Hideki Kaji.
Najważniejsze piosenki wykonywane przez DMC:

</doc>
<doc id="2789124" url="https://pl.wikipedia.org/wiki?curid=2789124" title="Daley">
Daley



</doc>
<doc id="2789126" url="https://pl.wikipedia.org/wiki?curid=2789126" title="Pierwszobazowy">
Pierwszobazowy

Pierwszobazowy (ang. first baseman, w skrócie 1B) – w baseballu zawodnik drużyny broniącej, grający w pobliżu pierwszej bazy. W zapisie meczowym pierwszobazowy odnotowywany jest jako numer 3.

</doc>
<doc id="2789127" url="https://pl.wikipedia.org/wiki?curid=2789127" title="Trzeciobazowy">
Trzeciobazowy

Trzeciobazowy (ang. "third baseman", w skrócie 3B) – w baseballu zawodnik drużyny broniącej, grający w pobliżu trzeciej bazy. W zapisie meczowym trzeciobazowy odnotowywany jest jako numer 5.

</doc>
<doc id="2789128" url="https://pl.wikipedia.org/wiki?curid=2789128" title="Dick Allen">
Dick Allen

Dick Allen, właśc. Richard Anthony Allen (ur. 8 marca 1942 w Wampum, zm. 7 grudnia 2020) – amerykański baseballista, który przez 15 sezonów występował w Major League Baseball na pozycji pierwszobazowego i trzeciobazowego. Był również wokalistą w zespołach rhythm and bluesowych.
W 1960 roku jako wolny agent podpisał kontrakt z Philadelphia Phillies wart 70 tysięcy dolarów; był to wówczas najwyższy kontrakt podpisany przez czarnoskórego zawodnika. Karierę rozpoczynał w klubach farmerskich Phillies, między innymi w Arkansas Travelers. W MLB zadebiutował 3 września 1963 roku w meczu przeciwko Milwaukee Braves. W sezonie 1964 został wybrany najlepszym debiutantem, a rok później wystąpił po raz pierwszy w Meczu Gwiazd.
W październiku 1969 przeszedł w ramach wymiany do St. Louis Cardinals, skąd po sezonie przeniósł się do Los Angeles Dodgers, a pod koniec 1971 podpisał kontrakt z Chicago White Sox. W sezonie 1972, będąc zawodnikiem White Sox, został wybrany MVP American League, zwyciężając w lidze między innymi w klasyfikacji slugging percentage (0,603), zdobytych home runów (37) oraz zaliczonych RBI (113). W 1974 ponownie był najlepszy w lidze w liczbie zdobytych home runów (32) oraz w slugging percentage (0,563). Przez następne dwa sezony występował w Philadelphia Phillies. Karierę zakończył w 1977 roku będąc zawodnikiem Oakland Athletics.

</doc>
<doc id="2789129" url="https://pl.wikipedia.org/wiki?curid=2789129" title="Jerzy Orzechowski">
Jerzy Orzechowski

Jerzy Orzechowski herbu Oksza (ur. 12 maja 1905 w Jermolińcach, zm. 14 stycznia 1988 w Toronto) – podpułkownik pilot Polskich Sił Powietrznych w Wielkiej Brytanii.
Życiorys.
W wieku 17 lat wstąpił do Korpusu Kadetów we Lwowie. Absolwent Oficerskiej Szkoły Lotnictwa w Dęblinie (I promocja, 9 lokata), awans na podporucznika otrzymał 15 sierpnia 1927 roku.
Dowódca 141 eskadry myśliwskiej i 142 eskadry myśliwskiej (od 23 marca 1933 do 1 września 1937). Na stopień kapitana został mianowany ze starszeństwem z 1 stycznia 1936 w korpusie oficerów aeronautyki (w marcu 1939, w tym samym stopniu i starszeństwie, zajmował 18. lokatę w korpusie oficerów lotnictwa, grupa liniowa). W październiku 1938 został powołany do Wyższej Szkoły Lotniczej w Warszawie, w charatkterze słuchacza III Kursu.
Po kampanii wrześniowej przez Rumunię i Francję trafił do Wielkiej Brytanii. Przeszedł przeszkolenie w 15 EFTS (15 Szkoła Pilotażu Podstawowego) i 5. OTU. 16 września 1940 skierowany do dywizjonu 303 (przebywał tam 5 dni). Po przeszkoleniu w 6. OTU, 3 października 1940 roku skierowany do 615 dywizjonu RAF, a 16 października 1940 do 607 dywizjonu RAF.
Dowódca dywizjonu 306 od 18 października 1940 do 11 listopada 1940.
Dowódca dywizjonu 308 od 8 grudnia 1940 do 22 czerwca 1941.
Pod koniec 1942 dowódca eskadry 23 dywizjonu nocnych myśliwców RAF (stacjonujący na Malcie).
Dowódca dywizjonu 307 od 1 kwietnia 1943 do 8 listopada 1943.
attaché lotniczym RP w stolicy Francji od maja 1945 do września 1945. Po zakończeniu pracy w dyplomacji został oficerem łącznikowym w Dowództwie Lotnictwa Myśliwskiego. Z Polskich Sił Powietrznych odszedł w styczniu 1947 roku.
Do Polski nie powrócił, pozostał na emigracji. Zmarł w Kanadzie 14 stycznia 1988 roku.
Zestrzelenia.
Na liście Bajana sklasyfikowany został na 381. pozycji z 1 prawdopodobnym zestrzelonym samolotem i trzema uszkodzonymi.

</doc>
<doc id="2789131" url="https://pl.wikipedia.org/wiki?curid=2789131" title="Gregory Watts">
Gregory Watts

Gregory Watts (ur. 26 kwietnia 1967) – piłkarz z Turks i Caicos grający na pozycji pomocnika, reprezentant kraju.
Kariera klubowa.
Gregory Watts od początku swojej kariery klubowej (2002–2003) gra dla rodzimego zespołu KPMG United. W trakcie dziesięciu sezonów jego klub zdobył dwa tytuły mistrzowskie.
Kariera reprezentacyjna.
Podczas eliminacji do Mistrzostw Świata 2002 Watts wystąpił w dwóch spotkaniach; w pierwszym, reprezentacja Turks i Caicos na wyjeździe podejmowała reprezentację Saint Kitts i Nevis. W 54 minucie meczu Watts zastąpił Christophera Bryana. Mecz przebiegał jednak pod dyktando reprezentantów Saint Kitts i Nevis, którzy gościom strzelili osiem bramek (goście nie strzelili żadnego). W meczu rewanżowym reprezentanci Saint Kitts i Nevis pokonali swoich rywali 6–0, a Watts został zmieniony w 77 minucie przez Lavarda Evansa. Jak się później okazało, była to jedyna większa impreza, w której Watts miał okazję reprezentować barwy narodowe.

</doc>
<doc id="2789137" url="https://pl.wikipedia.org/wiki?curid=2789137" title="Stephen Sales">
Stephen Sales

Stephen Sales (ur. 21 czerwca 1957) – piłkarz z Turks i Caicos grający na pozycji obrońcy, reprezentant Turks i Caicos.
Kariera reprezentacyjna.
Podczas eliminacji do Mistrzostw Świata 2002 Sales wystąpił w dwóch spotkaniach; w pierwszym, reprezentacja Turks i Caicos na wyjeździe podejmowała reprezentację Saint Kitts i Nevis. W 68 minucie meczu, Sales zastąpił Paula Slattery'ego. Mecz przebiegał jednak pod dyktando reprezentantów Saint Kitts i Nevis, którzy gościom strzelili aż osiem bramek (goście nie strzelili żadnego). W meczu rewanżowym, reprezentanci Saint Kitts i Nevis pokonali swoich rywali 6–0, a Sales grał w podstawowej jedenastce. Jak się później okazało, była to jedyna większa impreza, w której Sales miał okazję reprezentować barwy narodowe.

</doc>
<doc id="2789139" url="https://pl.wikipedia.org/wiki?curid=2789139" title="Krok do sławy 2">
Krok do sławy 2

Krok do sławy 2 (ang. "Stomp the Yard 2: Homecoming") - amerykański film fabularny z 2010, sequel filmu Krok do sławy z 2007.
Fabuła.
Tancerz Chance wstępuje do bractwa. Pogodzenie tańca z pracą w restauracji ojca jest dla niego bardzo trudne. Do tego zdobywa wroga z konkurencyjnego zespołu.

</doc>
<doc id="2789141" url="https://pl.wikipedia.org/wiki?curid=2789141" title="Mistrzostwa Armenii w piłce siatkowej mężczyzn">
Mistrzostwa Armenii w piłce siatkowej mężczyzn

Mistrzostwa Armenii w piłce siatkowej mężczyzn - najwyższa w hierarchii klasa męskich ligowych rozgrywek siatkarskich w Armenii założona w 1992 roku.

</doc>
<doc id="2789142" url="https://pl.wikipedia.org/wiki?curid=2789142" title="Jad Fair">
Jad Fair

Jad Fair (ur. 9 czerwca 1954) – amerykański gitarzysta, wokalista i współzałożyciel zespołu muzycznego Half Japanese, udzielający się w wielu innych projektach.
Współpracował z Yo La Tengo, Daniel Johnston, Jason Willett, Naofumi Ishimaru, J. Mascis, Kramer, Teenage Fanclub, DQE, The Pastels, R. Stevie Moore, Terry Adams, Tom Ardolino, John Zorn, Fred Frith, Monster Party, &amp;TheBeatles, Phono Comb, The Shapira-O'Rama, Moe Tucker, The Dim Stars, Daisy Cooper, David Fair, Lumberob, Richard Hell, Strobe Talbot, Phonocomb, DQE, God Is My Co-Pilot, Thurston Moore, Yuri Landman, Eye, Eugene Chadbourne, Mara Flynn, Kevin Blechdom, The Work Dogs, Bill Wells, Tom Recchion, Isobel Campbell, Norman Blake, Steve Fisk i The Tinklers.

</doc>
<doc id="2789145" url="https://pl.wikipedia.org/wiki?curid=2789145" title="Cyclospora colobi">
Cyclospora colobi

Cyclospora colobi – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. colobi" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u gerezy abisyńskiej ("Colobus guereza") należącego do rzędu naczelnych (Primates).

</doc>
<doc id="2789147" url="https://pl.wikipedia.org/wiki?curid=2789147" title="Louis Byers">
Louis Byers

Louis Byers (ur. 12 listopada 1976) – były guamski piłkarz występujący na pozycji obrońcy, reprezentant Guamu.
Podczas eliminacji do Mistrzostw Świata w 2002 roku, Byers reprezentował Guam w dwóch meczach; w pierwszym pojedynku, Guam przegrał z reprezentacją Iranu 0–19, natomiast w spotkaniu rewanżowym, reprezentacja ta ponownie przegrała, tym razem 0–16. Jak się później okazało, było to jedyna większa impreza, w której Byers miał okazję reprezentować barwy narodowe.

</doc>
<doc id="2789148" url="https://pl.wikipedia.org/wiki?curid=2789148" title="Anton Vovk">
Anton Vovk

Anton Vovk (ur. 19 maja 1900 we wsi Vrba, zm. 7 lipca 1963 w Lublanie) – sługa boży Kościoła katolickiego
Życiorys.
Vovk uczęszczał do szkoły średniej w Kranju. W 1917 roku rozpoczął studia w seminarium w Lublanie. Święcenia kapłańskie przyjął 29 czerwca 1923 roku. W czasie II wojny światowej pomagał uchodźcom. W 1944 roku został rektorem seminarium, a w czerwcu 1945 objął kierownictwo diecezji Lublany. W dniu 1 grudnia 1946 roku został mianowany biskupem pomocniczym w Lublanie, zaś w 1950 roku administratorem apostolskim. Był wielokrotnie prześladowany przez władze komunistyczne poprzez nocne przesłuchania. Zmarł mając 63 lata. W dniu 13 maja 1999 roku rozpoczął się jego proces beatyfikacyjny, który zakończył się w 2007.

</doc>
<doc id="2789150" url="https://pl.wikipedia.org/wiki?curid=2789150" title="Diecezja Pensacola-Tallahassee">
Diecezja Pensacola-Tallahassee

Diecezja Pensacola-Tallahassee (łac. "Dioecesis Pensacolensis-Talloseiensis", ang. "Diocese of Pensacola-Tallahassee") jest diecezją Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje północno-zachodnią część stanu Floryda.
Historia.
Diecezja została kanonicznie erygowana 1 października 1975 przez papieża Pawła VI. Wyodrębniono ją z ówczesnych diecezji Mobile i Saint Augustine. Pierwszym ordynariuszem został dotychczasowy biskup pomocniczy archidiecezji Miami René Gracida (ur. 1923), późniejszy biskup Corpus Christi.

</doc>
<doc id="2789151" url="https://pl.wikipedia.org/wiki?curid=2789151" title="Biskupi Pensacola-Tallahassee">
Biskupi Pensacola-Tallahassee



</doc>
<doc id="2789152" url="https://pl.wikipedia.org/wiki?curid=2789152" title="Hugo Sánchez Jr.">
Hugo Sánchez Jr.

Hugo Sánchez Portugal (ur. 15 czerwca 1984 w Madrycie, zm. 8 listopada 2014 w mieście Meksyk) – meksykański piłkarz z obywatelstwem hiszpańskim występujący na pozycji obrońcy.
Życiorys.
Był synem Hugo Sáncheza i Emmy Portugal. Urodził się w Madrycie, gdzie jego ojciec, legenda meksykańskiego futbolu, występował w klubach Atlético i Real. Dziadek ze strony matki, Alfonso Portugal, również był piłkarzem. Miał trzy siostry, rodzoną Hemmę oraz dwie przyrodnie z drugiego małżeństwa ojca, Hannę i Isabelę.
Karierę piłkarską rozpoczynał w akademii juniorskiej klubu Pumas UNAM z siedzibą w stołecznym mieście Meksyk. Do treningów seniorskiego zespołu został włączony w jesiennym sezonie Apertura 2003, po udanych występach w trzecioligowej filii drużyny o nazwie Pumas Naucalpan. W meksykańskiej Primera División dał mu zadebiutować ojciec, który był wówczas trenerem Pumas – pierwszy występ zanotował 15 maja 2004 w wygranym 3:2 spotkaniu z Monterrey, kiedy pojawił się na placu gry w końcówce meczu jako zmiennik Francisco Fonseki. W tych samych rozgrywkach Clausura 2004 zdobył z klubem mistrzostwo Meksyku, sukces ten powtarzając jeszcze pół roku później, w sezonie Apertura 2004. Nigdy nie został jednak podstawowym piłkarzem Pumas i łącznie wystąpił w zaledwie pięciu spotkaniach w najwyższej klasie rozgrywkowej, z czego w trzech w wyjściowym składzie.
W styczniu 2006 odszedł z Pumas, kiedy nowy trener klubu, Miguel España, nie widział dla niego miejsca w składzie. Podpisał kontrakt z inną drużyną ze stolicy, Atlante FC, gdzie przez pół roku nie wystąpił w żadnym oficjalnym spotkaniu, z powodu konfliktu ze szkoleniowcem René Isidoro Garcíą. W późniejszym czasie brał udział w obozie przygotowawczym drugoligowego Club León, po czym w lipcu 2006 zdecydował się na zakończenie piłkarskiej kariery. W sierpniu 2007 był bliski przejścia do argentyńskiego Club Atlético Huracán, którego trenerem był jego znajomy, Antonio Mohamed. Otrzymał również ofertę z amerykańskiej drużyny CD Chivas USA. Zanotował krótki epizod w drużynie futbolu halowego, Monterrey La Raza, jednak ostatecznie nie powrócił do profesjonalnego futbolu. Później przyznał, że główną przeszkodą dla zrobienia kariery w roli piłkarza była sława jego ojca.
Po zakończeniu kariery studiował architekturę na prywatnej stołecznej uczelni Universidad Intercontinental, był modelem, biznesmenem oraz pracował jako komentator sportowy w stacji Televisa Deportes. Spotykał się z modelką Jimeną Navarrete – Miss Universe z 2010 roku. W latach 2012–2014 znajdował się w samorządzie jednej z dzielnic miasta Meksyk – Miguel Hidalgo, pełniąc w nim rolę dyrektora kultury fizycznej i sportu.
8 listopada 2014 został znaleziony martwy w swoim mieszkaniu w dzielnicy Polanco stołecznego miasta Meksyk. Przyczyną zgonu 30-latka było śmiertelne zatrucie spowodowane wyciekiem gazu.

</doc>
<doc id="2789155" url="https://pl.wikipedia.org/wiki?curid=2789155" title="Kawiarenka Poetycka Rawa Blues">
Kawiarenka Poetycka Rawa Blues

Kawiarenka Poetycka Rawa Blues Festival – równoległa do występów muzycznych impreza o charakterze kulturowym, skupiająca się na działaniach literackich dążących do podniesienia jakości tekstów bluesowych oraz koncepcji szerszego pojmowania bluesa jako zjawiska kulturowego, a nie jedynie gatunku muzycznego.
Gospodarzem, pomysłodawcą i autorem koncepcji jest Jerzy Kossek. Pierwsze spotkanie w kawiarence bluesowej miało miejsce w 2007 roku równolegle z edycją Tygla Kulturalnego na 27 edycji Rawa Blues Festival. Gośćmi I Kawiarenki byli poeci skupieni wokół Instytutu Mikołowskiego: Maciej Melecki, Krzysztof Siwczyk, Bartłomiej Majzel i Marta Podgórniak.
W Kawiarence pojawili się również Dariusz Dusza, Janusz Kosiński, Jan Chojnacki. Pisano wiersze i teksty bluesowe na wielkiej rolce papieru, gdzie każdy mógł dopisać swój bluesowy wers. Jerzy Kossek przedstawił poezję Stuarta Dybka, poety z Chicago o polskich korzeniach, nawiązującego w swej twórczości do poetyki bluesowej.
Edycje.
II (2008).
W 2008 roku odbyła się 28 Edycja Rawy i II Edycja Bluesowej Kawiarenki Poetyckiej, która przyniosła dwa wydarzenia: występ Jurka Dębiny, który wraz z Łukaszem Kobielą zaintonował "Manhattan Blues" według Allena Ginsberga oraz przedstawienie słowno-muzyczne w wykonaniu młodzieży skupionej wokół Klubu Amerykańskiego, oparte na wątkach poematów Edgara Lee Mastersa "Umarli ze Spoon River" w reżyserii Jerzego Kosseka.
III (2009).
W 2009 roku odbyła się 29 Edycja Rawy Blues i III Edycja Bluesowej Kawiarenki Poetyckiej, podczas której odbył się happening bluesowy – 100 osób weszło na dużą scenę festiwalu i pod przewodnictwem Jerzego Kosseka wyrecytowało "The Weary Blues" Langstona Hughesa.
IV (2010).
Rok 2010 przyniósł IV Edycję Bluesowej Kawiarenki Poetyckiej. Formuła Kawiarenki Poetyckiej uległa rozszerzeniu i otworzyła ona swe podwoje już 7 października w Bielsku Białej, na Akademii Techniczno-Humanistycznej, gdzie odbyła się I Międzynarodowa Konferencja Naukowa poświęcona bluesowi pod hasłem: "Blues jako zjawisko kulturowe". Motywem przewodnim kawiarenki była twórczość amerykańskiej, czarnoskórej poetki Gwendolyn Brooks.
V (2011).
V Edycja Bluesowej Kawiarenki Poetyckiej na 31 Rawa Blues Festival w dniu 8 października była poświęcona sylwetce króla Missisipi Delta Blues, Roberta Johnsona. Jerzy Kossek przedstawił przy udziale Patryka Filipowicza i Przemka Laszczyka premierę bluesowego poematu: "Robert Johnson and the Devil" napisanego specjalnie na tę okazję. W przedstawieniu wystąpili studenci Uniwersytetu Śląskiego z Katowic i Akademii Techniczno-Humanistycznej z Bielska-Białej.
VI (2012).
Na VI Edycji Bluesowej Kawiarenka Poetyckiej na 32 Rawa Blues Festival, obchodzono 100-lecie urodzin najsłynniejszego przedstawiciela country, folku i bluesa Woodiego Guthriego. Gośćmi kawiarenki byli znani pisarze, poeci, wykładowcy akademiccy, muzycy. W programie kawiarenki m.in. spotkania z pisarzami i poetami, prezentacja poezji Barbary Gruszki-Zych, prezentacja twórczości Woodiego Guthriego w wykonaniu Jerzego Kosseka oraz warsztaty pisarskie dotyczące pisania tekstów piosenek bluesowych. Najlepszy tekst napisany podczas festiwalu Rawa Blues był odczytany na scenie festiwalu i nagrodzony. Współorganizatorem VI edycji Bluesowej Kawiarenki Poetyckiej było stowarzyszenie O'Blues/ie Naukowo.
VII (2013).
33 Rawa Blues przyniosła VII Edycję Kawiarenki Poetyckiej. Tym razem głównym bohaterem Kawiarenki był amerykański gwiazdor z Alabamy Hank Williams (1923–1953), który w roku obchodów Kawiarenki obchodziłby 90 rocznicę urodzin i 60 rocznicę śmierci. Pomimo iż Williams głównie kojarzony jest z muzyką country, jego korzenie tkwią w bluesie. W programie Kawiarenki był też konkurs na najlepsze tłumaczenie tekstów piosenek Hanka Williamsa.
Przedstawiono też twórczość amerykańskiego prozaika Steve’a Tomasuli oraz sztukę teatralną współczesnego dramatopisarza amerykańskiego Steve’a Feffera poświęconą słynnej wytwórni płytowej Chess Records, założonej przez imigranta o polskich korzeniach Leonarda Chessa.
W obchodach Kawiarenki jak co roku uczestniczyli studenci skupieni wokół Klubu Amerykańskiego, a współorganizatorem kawiarenki poetyckiej było Stowarzyszenie O’Bluesie Naukowo.

</doc>
<doc id="2789156" url="https://pl.wikipedia.org/wiki?curid=2789156" title="Alliku (Saue)">
Alliku (Saue)

Alliku – wieś w Estonii, w prowincji Harju, w gminie Saue.

</doc>
<doc id="2789159" url="https://pl.wikipedia.org/wiki?curid=2789159" title="Cyclospora glomericola">
Cyclospora glomericola

Cyclospora glomericola – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. glomericola" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u osobników z rodzaju "Glomeris".

</doc>
<doc id="2789161" url="https://pl.wikipedia.org/wiki?curid=2789161" title="Joseph Strickland">
Joseph Strickland

Joseph Edward Strickland (ur. 31 października 1958 we Fredericksburgu w stanie Teksas) – amerykański duchowny katolicki, biskup Tyler od 2012.
Życiorys.
Prezbiterat.
Święcenia kapłańskie otrzymał 1 lipca 1985 z rąk bpa Thomasa Tschoepe i służył początkowo w diecezji Dallas. W roku 1986 inkardynowany do nowo powstałej diecezji Tyler. W roku 1994 uzyskał licencjat z prawa kanonicznego na Katolickim Uniwersytecie Ameryki. W latach 1994-2010 rektor katedry diecezjalnej i wikariusz sądowy. Od 2010 wikariusz generalny diecezji. W lipcu 2011 został delegatem administratora apostolskiego diecezji Tyler (bpa Álvaro Corrada del Rio) w okresie "sede vacante".
Episkopat.
29 września 2012 papież Benedykt XVI mianował go ordynariuszem Tyler. Sakry biskupiej udzielił mu 28 listopada 2012 kardynał Daniel DiNardo.
W 2018 roku zabrał głos w sprawie listów abp Carlo Maria Vigano dot. funkcjonowania lobby homoseksualnego w Kościele Rzymskokatolickim, domagając się od papieża Franciszka śledztwa w tej sprawie.

</doc>
<doc id="2789162" url="https://pl.wikipedia.org/wiki?curid=2789162" title="Jerzy Jan Ossowski">
Jerzy Jan Ossowski

Jerzy Ossowski herbu Dołęga"", ps. „Osa” (ur. 20 kwietnia 1922 w Wilejce, zm. 6 sierpnia 2009 w Szczecinie) – polski dowódca wojskowy, żołnierz Armii Krajowej; syn Stanisława i Marii z Klementowiczów.
Był honorowym prezesem Okręgu Światowego Związku Żołnierzy Armii Krajowej w Szczecinie.
Lata wojny.
W okresie okupacji sowieckiej prowadził działalność konspiracyjną w drużynie ZHP „Kresowa Jedynka Żeglarska”, jako przyboczny. W 1941 roku złożył egzamin dojrzałości. Uczestniczył w poszukiwaniu i grzebaniu ofiar mordów dokonanych przez NKWD w Wilejce.
W okresie okupacji niemieckiej od 1941 roku pełnił funkcję drużynowego w 1 plutonie „Leśnika” Komendy Obwodu Wilejskiego. 1 grudnia 1943 roku został wcielony do oddziału partyzanckiego AK dowodzonego przez por. „Górala” („Szczerbca”). Pełnił funkcję drużynowego. Dowodził m.in. grupą partyzantów francuskich – dezerterów z organizacji Todta. Dowodził też drużyną saperów. Będąc w 3 Wileńskiej Brygadzie AK brał udział w walkach o wyzwolenie Wilna. W okresie trwania operacji „Ostra Brama” został awansowany do stopnia plutonowego i wyznaczony na dowódcę 2 plutonu ckm.
18 lipca 1944 roku po aresztowaniu przez Rosjan trafił do obozu w Miednikach, a następnie był wywieziony do obozu Kaługa Seredniaki na terenie ZSRR.
Okres powojenny.
W 1946 roku powrócił do Polski i zamieszkał w Szczecinie. W 1950 roku ukończył studia w Akademii Handlowej (później – część Politechniki Szczecińskiej) i podjął pracę jako rewident w Związku Spółdzielczości Pracy. Od początku lat sześćdziesiątych działał w nieoficjalnie tworzących się środowiskach Żołnierzy AK Okręgu Wileńskiego. Wszedł w skład Komisji Roboczej Konwentu Seniorów Dowódców Okręgu Wilno. Pełnił też funkcję wiceprezesa Klubu Kresowych Żołnierzy AK w Szczecinie, wiceprezesa Zarządu Okręgu Wileńskiego ŚZŻAK w Warszawie. Był współorganizatorem Koła Kresowych Żołnierzy AK przy Zarządzie Okręgu w Szczecinie. W 2000 roku został wybrany prezesem Zarządu Okręgu ŚZŻAK w Szczecinie. Był inicjatorem fundowania tablic epitafijnych Bohaterów Armii Krajowej. Spoczął na Szczecińskim Cmentarzu Centralnym kwatera 37b.

</doc>
<doc id="2789166" url="https://pl.wikipedia.org/wiki?curid=2789166" title="Jerzy Ossowski">
Jerzy Ossowski



</doc>
<doc id="2789168" url="https://pl.wikipedia.org/wiki?curid=2789168" title="Cyclospora megacephali">
Cyclospora megacephali

Cyclospora megacephali – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. megacephali" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u "Scalopus aquaticus" należącego do rzędu owadożernych (Insectivora).

</doc>
<doc id="2789169" url="https://pl.wikipedia.org/wiki?curid=2789169" title="Europa Północna (region fizycznogeograficzny)">
Europa Północna (region fizycznogeograficzny)

 
Europa Północna - część Europy wyróżniana jako region w regionalizacji fizycznogeograficznej Europy zgodnej z Uniwersalną Klasyfikacją Dziesiętną Międzynarodowej Federacji Dokumentacji. Granice Europy Północnej rozumianej jako region fizycznogoeograficzny nie pokrywają się z granicami Europy Północnej rozumianej jako region polityczny. Te pierwsze opierają się bowiem na kryteriach przyrodniczych, te drugie pokrywają się z granicami państwowymi, które w tym obszarze są sztuczne. 
Regionalizacja fizycznogeograficzna Europy Północnej: 

</doc>
<doc id="2789170" url="https://pl.wikipedia.org/wiki?curid=2789170" title="Biskupi Tyler">
Biskupi Tyler



</doc>
<doc id="2789173" url="https://pl.wikipedia.org/wiki?curid=2789173" title="Witold Damasiewicz">
Witold Damasiewicz

Witold Damazy Damasiewicz (ur. 11 grudnia 1919 w Wadowicach, zm. 6 stycznia 1996 w Krakowie) – polski artysta malarz, grafik i rysownik, pedagog. 
Syn Zygmunta Damasiewicza, nauczyciela filologii klasycznej w Państwowym Męskim Gimnazjum im. Marcina Wadowity w Wadowicach (1913-1937).
Życiorys.
Absolwent wadowickiego gimnazjum klasycznego, w którym do jego kolegów szkolnych zaliczał się Karol Wojtyła. 
W 1948 r. ukończył, rozpoczęte jeszcze przed wojną, studia na Wydziale Filologii Polskiej Uniwersytetu Jagiellońskiego w Krakowie.
Od 1945 studiował malarstwo w Akademii Sztuk Pięknych w Krakowie pod kierunkiem Zbigniewa Pronaszki i Zygmunta Radnickiego, uzyskując dyplom w 1952. Podjął kurs malarstwa ściennego u Wacława Taranczewskiego. W czasie studiów wspólnie z Przemysławem Brykalskim, Andrzejem Wajdą i Janem Tarasinem był członkiem Grupy Samokształceniowej założonej w 1948 przez Andrzeja Wróblewskiego, grupującej zwolenników sztuki realistycznej, komunikatywnej, zaangażowanej społecznie. W konsekwencji wziął udział w Ogólnopolskiej Wystawie Młodej Plastyki "Przeciw wojnie - przeciw faszyzmowi" w warszawskim Arsenale w 1955 r.
W latach 1950-1954 pracował jako asystent Wydziału Malarstwa ASP w Krakowie, a następnie w latach 1954-1957 jako aspirant artystyczny. Od 1959 był członkiem grupy MARG (Malarstwo, Architektura, Rzeźba, Grafika). Twórczość i umiejętności pedagogiczne Damasiewicza docenił Józef Kluza, dyrektor Państwowego Liceum Sztuk Plastycznych w Krakowie, który zatrudnił artystę jako nauczyciela malarstwa i rysunku w 1958 roku. W 1980 roku przeszedł na emeryturę.
Zajmował się malarstwem i rysunkiem, tworzył projekty malarstwa ściennego. Do końca lat 50. malował obrazy figuratywne, utrzymane w duchu poarsenałowego ekspresjonizmu, czasem karykaturalnie deformujące postać ludzką. Od lat 60. tworzył prace abstrakcyjne, zbudowane z syntetycznych form, przypominających znaki. W późnym okresie malował też symetryczne kompozycje przypominające ikony. W swej twórczości sięgał po środki ekspresyjne i metaforyczne. Stworzył indywidualny styl obrazowania, pomiędzy abstrakcją aluzyjną a figuracją. Jego obrazy odznaczają się bogactwem form, precyzją i zarazem odwagą rozwiązań kolorystycznych oraz szczególnym sposobem operowania światłem, emanującym z wnętrza obrazu. Podstawę jego malarstwa stanowi kolor budujący formę i perfekcyjna, przemyślana w każdym szczególe kompozycja.
Wystawiał od 1951 w kraju i za granicą. W latach 90. jego obrazy zyskały uznanie na wystawach w Cork Art Society (Cork - Irlandia), Rebecca Hossack Art Gallery (Londyn), i na ostatniej za jego życia, dużej retrospektywnej wystawie w Pałacu Sztuki w Krakowie.
Wybrane wystawy zbiorowe.
Prace Witolda Damasiewicza są cenione, znajdują się w zbiorach m.in.: Ministerstwa Kultury i Sztuki, Muzeum Narodowego w Krakowie, Poznaniu i Toruniu, Urzędu Miasta Krakowa, Galerii Fundacji Karolyi w Vence (Francja) oraz w zbiorach prywatnych w Polsce i za granicą.

</doc>
<doc id="2789175" url="https://pl.wikipedia.org/wiki?curid=2789175" title="Klippan">
Klippan

Klippan – miejscowość ("tätort") w południowej Szwecji, w regionie administracyjnym ("län") Skania. Siedziba władz ("centralort") gminy Klippan.
W 2010 roku Klippan liczyło 8116 mieszkańców.
Geografia.
Klippan położone jest w północno-zachodniej części prowincji historycznej ("landskap") Skania, na prawym brzegu rzeki Rönne å, ok. 25 km na południowy wschód od Ängelholmu.
Historia.
Historia Klippan związana jest z najstarszą w Skandynawii, założoną w 1573 roku nad rzeką Rönne å, papiernią ("Klippans bruk"). Miejscowość nosiła wtedy nazwę Åby. W 1898 roku zmieniono jej nazwę na Åby-Klippan, zaś w 1944 roku na Klippan (tak jak stacja kolejowa od 1875). Zmiana ta była związana z budową linii kolejowej Helsingborg – Hässleholm ("Helsingborg – Hässleholms Järnväg"- "HHJ"), otwartej w 1875 roku. Istniała już stacja o nazwie Åby niedaleko Norrköping i dwie stacje nie mogły nazywać się identycznie. Nazwa Klippan pochodzi od nazwy młyna przy papierni "Klippans bruk".

</doc>
<doc id="2789176" url="https://pl.wikipedia.org/wiki?curid=2789176" title="Hiacynta (powieść)">
Hiacynta (powieść)

Hiacynta (oryg. wł. "Giacinta") – powieść Luigiego Capuany, opublikowana po raz pierwszy w 1879 roku. Jedna z pierwszych włoskich powieści werystycznych; w założeniach autora miała służyć jako wzorzec gatunkowy nowoczesnej powieści naturalistycznej.
Okoliczności powstania.
"Hiacynta" była pierwszą powieścią Luigiego Capuany, który do tej pory zajmował się krytyką literacką i teorią literatury. W założeniach autora miała być to wzorowa realizacja nowego typu powieści (tj. powieści naturalistycznej lub werystycznej), który wcześniej charakteryzował w swoich esejach jako najdoskonalszy gatunek literacki. Pisząc utwór, Capuana przede wszystkim dążył do pełnego dostosowania go do założeń teoretycznych poetyki naturalistycznej, naśladując twórczość Emila Zoli – jemu też zadedykował dzieło.
Treść.
Główna bohaterka utworu, Hiacynta Marulli, jest córką urzędnika niskiego szczebla, Paolo Marulliego, i jego żony Teresy. Niechciana przez matkę, która stale zdradza swojego męża, człowieka słabego charakteru, wychowuje się na wsi, u wynajętej niańki. Jako dziewczynka zostaje zgwałcona przez parobka Beppe, nie zdaje sobie jednak sprawy z charakteru poniesionej krzywdy. Dopiero po osiągnięciu pełnoletności zaczyna dręczyć ją niejasne poczucie winy i głęboki wstyd. Wewnętrzny kryzys Hiacynty przekłada się na jej irracjonalne zachowanie – chociaż z wzajemnością zakochuje się w Andrzeju Gerace, odmawia poślubienia go, lecz dzięki uzyskanemu spadkowi po dalekim krewnym zawiera małżeństwo ze znacznie starszym od siebie arystokratą, hrabią Giulio. Równocześnie kontynuuje romans z prawdziwym ukochanym.
Naśladując swoją matkę, która całe życie manipulowała słabym i uległym ojcem, Hiacynta wymusza określone zachowania na mężu i kochanku. Odmawia hrabiemu zbliżeń seksualnych, zmusza Andrzeja do porzucenia pracy urzędnika i utrzymywania się wyłącznie z jej pieniędzy i prezentów. Jej stan psychiczny zaczyna jednak ulegać pogorszeniu. Hiacyntę przeraża natarczywość męża, a następnie jego alkoholizm. Jeszcze większych cierpień doznaje widząc, jak Andrzej coraz bardziej się od niej oddala, upokorzony ich relacjami. Bliska obłędu, Hiacynta szuka pomocy u lekarza Felliniego, ten jednak doradza jej jedynie podróże, dzięki którym będzie mogła zapomnieć o swoich kłopotach. Gdy Andrzej ostatecznie zrywa związek z Hiacyntą, kobieta popełnia samobójstwo zażywając kurarę.
Cechy i recepcja utworu.
"Hiacynta" jest typową powieścią naturalistyczną, przedstawiającą dzieje głównej bohaterki jako naukowe studium („studium psychopatologii”). Powieść wskazuje, iż wszystkie działania postaci tej są motywowane jej pochodzeniem, środowiskiem, w którym się wychowała, a także cechami dziedziczonymi po przodkach; w dalszych latach jej życia wszystkie zachowania Hiacynty determinuje przeżyty gwałt, nawet jeśli bohaterka nie zdawała sobie sprawy z istoty poniesionej krzywdy.
Poetykę naturalistyczną w powieści ma potęgować wprowadzenie do utworu postaci doktora Felliniego, który w finałowej części tekstu bada Hiacyntę i prowadzi z nią rozmowy na temat jej życia. Wzorem dla tego bohatera był Pascal Rougon, lekarz z cyklu powieściowego Zoli "Rougon-Macquartowie". Wprowadzenie Felliniego do utworu miało również zapewnić zachowanie zasady bezosobowości i nieingerencji autorskiej w tekst: Capuana zamierzał w ten sposób zatrzeć wrażenie, iż autor nie analizuje beznamiętnie losów Hiacynty, lecz zaczyna współczuć jej w nieszczęściu.
Capuana uważał swoją pierwszą powieść za dzieło o ogromnym znaczeniu. Jego przyjaciel, czołowy pisarz werystyczny Giovanni Verga ocenił utwór entuzjastycznie. "Hiacynta" nie zyskała jednak uznania wydawcy ani krytyków, którzy zgodnie uznali utwór za „plugawy”, gorszący i słaby pod względem stylu pisania (z tym ostatnim zarzutem zgadzała się również krytyka późniejsza). W związku z tym pisarz opracował drugą wersję powieści, ukończoną dziesięć lat po publikacji pierwszej, nie wprowadzając jednak zasadniczych zmian w treści, a jedynie dopracowując styl i skracając niektóre ustępy.

</doc>
<doc id="2789179" url="https://pl.wikipedia.org/wiki?curid=2789179" title="Kaz Air Trans">
Kaz Air Trans

Kaz Air Trans – kazachskie linie lotnicze z siedzibą w Astanie. Zostały założone w 2008 roku, głównym portem jest port lotniczy Nur-Sułtan.
Flota.
Obecnie we flocie linii nie znajduje się żaden samolot. Wcześniej przedsiębiorstwo prowadziło operacje wykorzystując 1 samolot Tupolew Tu-154M.

</doc>
<doc id="2789180" url="https://pl.wikipedia.org/wiki?curid=2789180" title="Evan Longoria">
Evan Longoria

Evan Michael Longoria (ur. 7 października 1985) – amerykański baseballista występujący na pozycji trzeciobazowego w San Francisco Giants. Evan Longoria nie jest spokrewniony z aktorką i modelką Evą Longorią.
Przebieg kariery.
Longoria został wybrany w drafcie 2006 roku w 1. rundzie z numerem trzecim przez Tampa Bay Rays. Zawodową karierę rozpoczynał w klubach farmerskich Rays, między innymi w Durham Bulls. W 2007 roku na mistrzostwach świata w baseballu, które odbyły się w Taizhong w Tajwanie, zdobył złoty medal.
W Major League Baseball zadebiutował 12 kwietnia 2008 roku w meczu przeciwko Baltimore Orioles. W tym samym sezonie został wybrany po raz pierwszy w karierze do Meczu Gwiazd, a także otrzymał nagrodę MLB Rookie of the Year Award dla najlepszego debiutanta. W marcu 2009 roku wystąpił w drużynie narodowej w turnieju World Baseball Classic, zastępując kontuzjowanego Chippera Jonesa.
19 kwietnia 2014 w meczu z New York Yankees pobił klubowy rekord zdobywając 164. home runa w MLB. 1 sierpnia 2017 w meczu przeciwko Houston Astros został drugim zawodnikiem w historii klubu, który zaliczył cycle.
20 grudnia 2017 w ramach wymiany zawodników przeszedł do San Francisco Giants.

</doc>
<doc id="2789184" url="https://pl.wikipedia.org/wiki?curid=2789184" title="Pokój w Bukareszcie 1812">
Pokój w Bukareszcie 1812



</doc>
<doc id="2789185" url="https://pl.wikipedia.org/wiki?curid=2789185" title="Žarko Comagić">
Žarko Comagić



</doc>
<doc id="2789188" url="https://pl.wikipedia.org/wiki?curid=2789188" title="Uniwersytet Süleymana Demirela w Isparcie">
Uniwersytet Süleymana Demirela w Isparcie

Uniwersytet Süleymana Demirela w Isparcie () – drugi pod względem liczby studentów uniwersytet w Turcji, mieszczący się w Isparcie. Powstał na bazie działającej od 1976 Akademii Inżynieryjno-Architektonicznej. W 1992 parlament turecki uchwalił ustawę 3837, powołującą do życia 22 nowe uniwersytety, w tym uniwersytet w Isparcie. W skład uczelni wchodzi obecnie siedemnaście wydziałów. Uniwersytet specjalizuje się w badaniach z zakresu biotechnologii i ochrony środowiska. Główny kampus uczelni zajmuje powierzchnię 30 tys. m.kw. i mieści się w dzielnicy Çünür, na przedmieściach Isparty. 
W marcu 2016 kilku przedstawicieli władz uczelni, łącznie z b. rektorem Hasanem İbicioğlu została aresztowana przez policję turecką pod zarzutem prowadzenia działalności antypaństwowej (kontakty z Fethullahem Gülenem). W grudniu 2017 sąd skazał İbicioğlu na 27 lat i 9 miesięcy więzienia.
Współpraca międzynarodowa.
Uniwersytet w Isparcie współpracuje z 26 uniwersytetami w Azji, Europie i Ameryce Północnej. Na liście uczelni partnerskich znajdują się dwie polskie uczelnie: Uniwersytet Warszawski i Uniwersytet Łódzki.

</doc>
<doc id="2789192" url="https://pl.wikipedia.org/wiki?curid=2789192" title="Aleksander Zawadzki (1859–1926)">
Aleksander Zawadzki (1859–1926)

Aleksander Zawadzki, pseudonim Ojciec Prokop (ur. 1859 w Wilnie, zm. 23 listopada 1926) – polski działacz polityczny i społeczny, jeden z organizatorów Ligi Narodowej w Szwajcarii.
Życiorys.
Urodził się 20 maja 1859 r. w Wilnie, w rodzinie ziemiańskiej. Syn Antoniego i Franciszki z Rościszewskich, Jego rodzice za udział w powstaniu styczniowym zostali zesłani na Syberię. Opiekę nad nim sprawowali prawdopodobnie członkowie dalszej rodziny. Studia odbywał w Akademii Medyko-Chirurgicznej w Petersburgu.
Sympatyzował początkowo z ideami socjalistycznymi, które próbował przenieść na grunt wileński, działając w latach 1874—1877 w lokalnej gminie socjalistycznej. Od marca 1878 współorganizował wraz z Ludwikiem Waryńskim i Stanisławem Mendelsonem pierwsze kółka socjalistyczne w Warszawie. Zatrzymany przez policję, a następnie osadzony w X Pawilonie Cytadeli warszawskiej. W procesie za agitację socjalistyczną (tzw. sprawa 137 osób) został w kwietniu 1880 r. skazany i zesłany do Syberii Zachodniej. W 1881 uciekł z zesłania na teren Galicji.
W latach 1882-1885 był jednym z aktywniejszych działaczy socjalistycznych na terenie Lwowa, Krakowa i Genewy. W 1881 w Genewie zbliżył się do grupy Bolesława Limanowskiego, w której działał także Zygmunt Balicki. Wydał wówczas wraz z nimi Odezwę Stowarzyszenia Socjalistycznego „Lud Polski”, zawierającą pierwszy po klęsce powstania 1863 r. program niepodległościowy. W Krakowie razem z Z. Balickim prowadził skuteczną agitację wśród studentów Uniwersytetu i Szkoły Sztuk Pięknych. Do założonej przez niego krakowskiej gminy socjalistycznej, próbującej godzić patriotyzm z radykalizmem społecznym, należeli m.in. Jacek Malczewski, Jan Gwalbert Pawlikowski, oraz T. Jenda. Wydawali oni własny organ „Przyszłość”, którego Zawadzki był współorganizatorem. W styczniu 1884 r. ożenił się z Ludwiką Jadwigą Wysłouch, młodszą siostrą Bolesława Wysłoucha, po czym oboje wyjechali do Szwajcarii. Chciał powrócić do kraju, co jednak uniemożliwiała mu ucieczka z zesłania. Stąd powrócił dobrowolnie na Syberię i w latach 1885-1892 odbył resztę kary.
Po powrocie z zesłania włączył się w prace Towarzystwa Oświaty Ludowej i Stowarzyszenia „Łączność”. Po powstaniu w 1893 Ligi Narodowej wszedł do jej Komitetu Centralnego. Od 1903 r. wchodził do redakcji tajnego pisma Ligi „Polak”, współpracował także z „Zorzą”. W latach 1898-1905 był głównym organizatorem w okręgu lubelskim Towarzystwa Oświaty Narodowej jako członek jego Zarządu Głównego. Zorganizował w 1896 „Collegium Secretum”, przez które zachęcał księży do niesienia wszechstronnej pomocy niegdyś unickiej ludności na terenach Podlasia i Chełmszczyzny. W 1903 powołał także do życia a potem został przywódcą Towarzystwa Opieki nad Unitami. Jako legendarny „Ojciec Prokop” przemierzał w przebraniu księdza Podlasie i Chełmszczyznę niosąc pomoc „opornym” unitom. W 1899 był współzałożycielem, a następnie do 1908 członkiem Zarządu Głównego Towarzystwa Nauczycieli Szkół Ludowych Królestwa i Litwy. W latach 1905–1908 członek Zarządu Głównego Macierzy Szkolnej Królestwa Polskiego. Jesienią 1906 był założycielem Warszawskich Kursów Pedagogicznych, przeznaczonych dla strajkującej młodzieży seminariów nauczycielskich. Istotną częścią jego aktywności politycznej było wydawanie, redagowanie i kolportażu pism związanych z obozem narodowym, m.in. „Przeglądu Wszechpolskiego” oraz „Polaka”.
W roku 1908 wraz z grupą działaczy (czasopismo „Polska”) wystąpił z Ligi Narodowej tworząc tzw. Frondę Zawadzkiego, przekształconą w 1912 w Narodowy Związek Chłopski, którego został prezesem. Był organizatorem, współwydawcą i redaktorem organów NZCh m.in. takich pism jak „Polska”, „Lud Polski”, „Gazeta Ludowa”, „Gromada”, „Bartosz”. Reprezentował Związek w Komisji Skonfederowanych Stronnictw Niepodległościowych. W tym okresie w sporach orientacyjnych zajmował zdecydowanie antyrosyjskie stanowisko i był zwolennikiem orientacji na Austro-Węgry. Po wybuchu I wojny światowej wszedł jako reprezentant NZCh w 1914 r. najpierw do Zjednoczenia Organizacji Niepodległościowych, a następnie do Konfederacji Narodowej Polskiej, Od sierpnia 1915 działał w Komitecie Naczelnym Zjednoczonych Stronnictw Niepodległościowych. Od grudnia 1915, nie zgadzając się na wejście NZCh do Polskiego Stronnictwa Ludowego, wraz z nieliczną grupą swych zwolenników kontynuował do lutego 1917 działalność pod starą nazwą. W tym okresie opowiadał się za rozwiązaniem sprawy polskiej w oparciu o Niemcy, zaś jego germanofilskie wypowiedzi skompromitowały go w oczach opinii publicznej Królestwa Polskiego. W latach 1917–1918 w działał w Zjednoczeniu Ludowym. Po 1918 odsunął się od życia politycznego. Pochowany na cmentarzu Powązki Wojskowe w Warszawie (kwatera A16-5-7/8).
Aleksander ze związku z Ludwiką miał dwóch synów: Witolda (1890–1967) i Bolesława (1892–1941).
Bibliografia.
Dzieła w FBC:

</doc>
<doc id="2789193" url="https://pl.wikipedia.org/wiki?curid=2789193" title="Dębno (jezioro na Pojezierzu Poznańskim)">
Dębno (jezioro na Pojezierzu Poznańskim)

Jezioro Dębno – jezioro zlokalizowane w całości w Stęszewie, na północny wschód od centrum miasta. W większości brzegi jeziora stanowią granicę miasta (z wyjątkiem części południowego odcinka linii brzegowej). Powierzchnia jeziora wynosi 25,1 ha, powierzchnia zlewni - 49,5 ha, a maksymalna głębokość - 11,6 m. Długość linii brzegowej to 2675 m.
Jest to największe jezioro rynny Dębno - Lipno. W zlewni znajdują się przede wszystkim użytki rolne i nieco lasów (11,5%). Akwen leży w otulinie Wielkopolskiego Parku Narodowego. Obok rozlewa swe wody mniejsze jezioro Bochenek. Do ichtiofauny jeziora należą głównie płoć i leszcz, z mniejszym udziałem okonia, krąpia, uklei, lina, karpia i karasia.
Od strony Krąplewa istnieje kąpielisko. W pobliżu brzegu południowego stoi Motel AB (przy drodze krajowej nr 5).

</doc>
<doc id="2789194" url="https://pl.wikipedia.org/wiki?curid=2789194" title="USS New Ironsides">
USS New Ironsides

USS New Ironsides – fregata pancerna marynarki amerykańskiej (Unii) z okresu wojny secesyjnej. Stanowiła jeden z pierwszych amerykańskich okrętów pancernych i zarazem jedyny amerykański pełnomorski pancernik tego okresu. Okręt wszedł do służby w 1862 roku i uczestniczył w działaniach bojowych wojny od 1863 roku, używany głównie do ostrzeliwania brzegów. Odznaczył się w blokadzie Charlestonu i atakach na Fort Fisher koło Wilmington. Po wycofaniu ze służby w 1865 roku, został zniszczony przez pożar w roku następnym.
Historia.
Po rozpoczęciu wojny secesyjnej marynarka Unii dostrzegła potrzebę budowy będących wówczas nowością na świecie okrętów pancernych (określanych wówczas terminem "ironclad"). Dopiero jednak po podjęciu przez konfederatów latem 1861 roku przebudowy fregaty „Merrimack” na okręt pancerny CSS „Virginia”, sekretarz do spraw marynarki Gideon Welles zdołał przekonać do tej idei Kongres Unii, który 3 sierpnia 1861 roku powołał komitet do spraw budowy okrętów pancernych i przeznaczył na ten cel kwotę półtora miliona dolarów. 7 sierpnia 1861 roku departament marynarki ogłosił odpowiedni konkurs, zakreślając jedynie ogólne charakterystyki, w tym zanurzenie nie większe niż 16 stóp (4,9 m). Komisja wybrała już 16 września 1861 roku spośród 17 zgłoszonych propozycji trzy projekty, co doprowadziło do zamówienia pierwszych morskich okrętów pancernych Unii: „New Ironsides”, „Galena” i „Monitor”, zbudowanych według różnych koncepcji (ortodoksyjnej konstrukcji fregaty pancernej, kanonierki pancernej i awangardowego okrętu wieżowego).
Projekt konwencjonalnej fregaty pancernej „New Ironsides” został zaproponowany przez zakłady Merrick z Filadelfii, zajmujące się budową maszyn okrętowych, które zleciły budowę kadłuba stoczni William Cramp &amp; Sons w Filadelfii. Projektantem był Barnabas Bartol z zakładów Merrick. Kontrakt podpisano 15 października 1861 roku. Kadłub wodowano 10 maja 1862 roku, okręt przekazano marynarce 10 sierpnia i wcielono do służby 21 sierpnia 1862 roku. Nazwa „New Ironsides” (dosłownie: "nowa żelaznoboka") nawiązywała do fregaty USS „Constitution”, nazywanej "Old Ironsides". Początkowo okręt był nazwany po prostu „Ironsides”, lecz wkrótce ustaliła się jego ostateczna nazwa z przedrostkiem „New”.
Opis.
Okręt był konstrukcji drewnianej, z opancerzeniem z płyt żelaznych na części kadłuba. Ogólnie koncepcja wzorowana była na pierwszej francuskiej fregacie pancernej „Gloire”. Kadłub był płaskodenny, o dużej szerokości i pełnych liniach (stosunek długości do szerokości 4:1), w celu utrzymania ograniczonego zanurzenia. Długość wynosiła 70,7 m (232 stopy) między pionami, a największa szerokość 17,5 m. Burty w rejonie linii wodnej były pionowe (na wysokość 8 stóp – 2,44 m), a wyżej były pochylone silnie do wewnątrz kadłuba. Wyporność projektowa wynosiła 4015 ton, lecz faktycznie po zbudowaniu uległa zwiększeniu aż do 4510 ton, głównie z powodu wzmocnienia uzbrojenia. Wadą było mimo to, że okręt był dość ciasny i oferował mało wygody dla bytowania załogi i obsługi dział, zwłaszcza, że na skutek wprowadzonych zmian liczba załogi wzrosła ze 165 do 449 (wygoda oceniana była jedynie jako niewiele lepsza, niż na monitorach).
Opancerzenie.
Główny pas pancerny chronił tylko baterię burtową, rozciągając się na długości około 53,3 m (175 stóp). Składał się z płyt żelaznych grubości 114 mm (4½ cala) i wysokości 4,57 m (15 stóp). Poniżej baterii rozciągał się dolny pas, na całej długości kadłuba, z płyt 3-calowych (76 mm). Płyty pancerne były przyśrubowane do dębowych burt grubości od 15 do 17 cali (od 38 do 43 cm). Ambrazury dział zamykane były pancernymi dwudzielnymi rozchylanymi wahadłowo osłonami żelaznymi grubości 4 cali (102 mm). 
Cytadelę głównej baterii zamykały od przodu i tyłu poprzeczne grodzie grubości 63,5 mm żelaza na 30,5-cm dębowym podkładzie, dodane do projektu już w trakcie budowy. Cylindryczna wieża dowodzenia, umieszczona na pokładzie za kominem, o średnicy ok. 1,5 m, była również opancerzona, o łącznej grubości warstwowej osłony 254 mm (11 cali). Osłonę uzupełniał lekki pancerz żelazny grubości 25,4 mm pokrywający górny pokład (spardek). Całkowita masa pancerza wynosiła ok. 900 ton. 
Uzbrojenie.
Według projektu uzbrojenie miało stanowić 16 dział 9-calowych (203 mm) Dahlgrena, lecz jeszcze podczas budowy w kwietniu 1862 roku, bazując na doświadczeniach z bitwy w zatoce Hampton Roads, postanowiono maksymalnie wzmocnić kaliber dział. W efekcie, uzbrojenie stanowiło 14 odprzodowych gładkolufowych dział 11-calowych (279 mm) Dahlgrena i dwa odprzodowe działa gwintowane 150-funtowe (8 cali) Parrota, rozmieszczone w bateriach burtowych. Działa Dahlgrena strzelały pełnymi kulami o masie 77 kg (170 funtów) lub granatami o masie 62 kg (według innych danych, kulami 165-funtowymi). Działa były umieszczone na lawetach zamocowanych obrotowo przy burcie, co pozwalało na zwiększenie kąta ostrzału, lecz jedynie w niewielkim zakresie; podobnie niewielkie było podniesienie luf (ok. 4−4,5°). Waga salwy burtowej podawana jest jako 975 funtów (442 kg), jednakże z obliczeń wynika, że powinna być większa.
Według części publikacji, uzbrojenie uzupełniały ponadto dwa 5,1-calowe (50-funtowe) odprzodowe działa gwintowane Dahlgrena na pokładzie górnym, zastąpione w 1864 roku przez 5,3-calowe (60-funtowe) działa gwintowane Parrota. Część publikacji podaje również jako uzbrojenie dwa lekkie działa: gwintowane 3,4-calowe i gładkolufowe 12-funtowe. Dodatkowe uzbrojenie stanowił taran na dziobie, o długości 6 stóp (1,8 m), aczkolwiek jego ewentualna użyteczność była nikła z uwagi na niską prędkość i manewrowość okrętu.
Napęd.
Napęd stanowiła dwucylindrowa maszyna parowa, o średnicy cylindrów 127 cm (50 cali) i skoku tłoka 76,2 cm (30 cali). Maszyna była pozioma, podwójnego rozprężania, o mocy indykowanej 700 KM. Korbowody napędzały bezpośrednio wał pojedynczej czterołopatowej śruby o średnicy 4 m (13 stóp). Parę dostarczały cztery kotły typu płomieniówkowego (lokomotywowego), ponadto okręt miał kocioł pomocniczy. Pojedynczy ster był dwuczęściowy (jego skrajna część wychylała się bardziej), lecz mimo to okręt był słabo sterowny, zwłaszcza w trudnych warunkach żeglugowych, a przy większej prędkości miał tendencje do odchylania się na prawo. Nie osiągnął też projektowej prędkości 9,5 węzła, a jedynie maksymalnie 6,5 węzła pod parą i żaglami, co było efektem pękatego kadłuba na rufie oraz zbyt małej średnicy śruby. Zapas paliwa wynosił 350 ton węgla.
Napęd pomocniczy stanowiło ożaglowanie typu bark, przewidziane tylko do użytku podczas rejsów dla oszczędzania paliwa, zwiększenia autonomiczności i jako środek wspomagający maszyny. Ożaglowanie było mało rozbudowane, a przed akcjami bojowymi maszty były demontowane i zastępowane przez proste maszty palowe dla sygnalizacji (w ten sposób „New Ironsides” wyglądał przez większą część służby).
Pomimo słabych własności żeglugowych w postaci prędkości i manewrowości, „New Ironsides” okazał się bardzo dobrą jednostką do ostrzeliwania brzegów, w roli zakotwiczonej baterii. Przez niektórych autorów uważany jest wręcz za najlepszy z amerykańskich wczesnych okrętów pancernych, aczkolwiek przyćmiony sławą monitorów. Na późniejszych typach monitorów stosowano wprawdzie cięższe działa 15-calowe, lecz z uwagi na liczbę dział „New Ironsides” oferował znacznie większą szybkostrzelność i gęstość ognia, przy tym zastosowane na nim działa były nadal jednymi z najcięższych używanych w tym okresie. Pomimo że prezentował sobą większy cel, niż monitory, odporność opancerzenia okazała się bardzo wysoka i jego kazamata nie została nigdy przebita w akcji. W przeciwieństwie do monitorów, trafienia nie powodowały także zranień przez wybijane wewnątrz nity. Krytykowano jedynie niższą odporność pancerza przeciwko ostrzałowi wzdłuż jednostki oraz przeciwko pociskom spadającym z góry, lecz w praktyce nie okazało się to mieć znaczenia. Podczas akcji pod Charlestonem kładziono dodatkowo na pokładzie worki z piaskiem, w celu zmniejszenia ryzyka ze strony padających stromo pocisków. Ujemną cechą w kontekście zastosowania jednostki okazało się spore zanurzenie (chociaż mieszczące się w pierwotnej specyfikacji), utrudniające podchodzenie blisko brzegu, szczególnie w połączeniu z niewielkim zakresem kątów podniesienia dział, ograniczającym ich donośność. Wynikało to z tego, że „New Ironsides” nie był okrętem ściśle przybrzeżnym i miałby przewagę nad monitorami w razie starć z okrętami wroga na otwartym morzu, do których mimo to nie dochodziło podczas wojny domowej. Ustępując znacznie europejskim pancernikom, jak „Gloire” i HMS „Warrior” w prędkości, miał od nich lepsze uzbrojenie, przy porównywalnym pancerzu. Na skutek wrażenia wywołanego bitwą na Hampton Roads, górę w marynarce Unii wzięli jednak zwolennicy monitorów i „New Ironsides” pozostał jedyną amerykańską fregatą pancerną.
Służba.
„New Ironsides” został początkowo 17 stycznia 1863 roku skierowany do Południowoatlantyckiej Eskadry Blokady pod Charleston. Pierwszym dowódcą był komandor ("Captain") Thomas Turner. Brał udział w pierwszym nieudanym ataku marynarki Unii na umocnienia Charleston 7 kwietnia 1863 roku, jako okręt flagowy dowodzącego atakiem kontradmirała Du Ponta. Zajmował początkowo piąte miejsce w linii okrętów pancernych Unii. Na skutek większego zanurzenia, „New Ironsides” nie mógł jednak podejść bliżej fortów leżących w głębi zatoki i pozostał u wejścia do kanału portowego, na wysokości Fortu Wagner na wyspie Morris. Z powodu silnego prądu w płytkim torze wodnym, miał trudności z manewrowaniem, i omijające go monitory „Catskill” i „Nantucket” zderzyły się z okrętem flagowym, ale bez poważniejszych następstw. „New Ironsides” groziło poważne niebezpieczeństwo ze strony odpalanej elektrycznie miny zawierającej ok. 900 kg prochu, nad którą zakotwiczył, jednakże jej przewód odpalający został uszkodzony i ładunek nie eksplodował. Sam ostrzeliwał jedynie Fort Moultrie. W toku wymiany ognia został trafiony około 50 razy, bez poważniejszych uszkodzeń (w przeciwieństwie do innych okrętów Unii biorących udział w ataku, z których zatopiony został USS „Keokuk”). Według innych publikacji, otrzymał ponad 60 trafień. Po odwrocie sił Unii, „New Ironsides” został pozostawiony pod Charlestonem jako jedyny okręt pancerny w siłach blokady. 29 czerwca 1863 r. dowódcą został komodor Stephen Rowan.
Ponownie akcję przeciw Charlestonowi podjęto w lipcu i tym razem ostrzał był kontynuowany przez dalsze dwa miesiące. Na skutek ponoszonych strat, konfederaci 6 września ewakuowali Fort Wagner na wyspie Morris. 7 września 1863 roku „New Ironsides” osłaniał ogniem monitor „Weehawken”, który utknął na mieliźnie, a 8 września zajął pozycję między Fortem Moultrie a monitorem ściąganym przez holowniki z mielizny, odciągając od niego ogień. Istnieją rozbieżności w publikacjach odnośnie do chronologii tych wydarzeń, jednakże podczas całej akcji „New Ironsides” został trafiony 50–70 razy, bez strat. Żaden z pocisków nie przebił pancerza, chociaż kilka przebiło kadłub poza kazamatą. Ogółem między 18 lipca a 8 września sam wystrzelił 4439 pocisków, najwięcej 488 jednego dnia.
„New Ironsides” stał się na tyle symbolem blokady, że grupa przedsiębiorców z Charleston ufundowała nagrodę 100 000 dolarów za zbudowanie okrętu, który go zatopi. W nocy 20/21 sierpnia 1893 roku „New Ironsides” został zaatakowany przez przebudowaną kanonierkę CSS „Torch” uzbrojoną w minę wytykową, lecz nie trafiła ona w dziób okrętu, zaplątując się za to w jego łańcuch kotwiczny. Pomimo problemu z maszyną parową i ostrzału muszkietowego z pokładu „New Ironsides”, konfederacki okręt zdołał odpłynąć. 5 października 1863 roku w nocy „New Ironsides” został ponownie zaatakowany miną wytykową przez konfederacki kuter CSS „David”, lecz wybuch miny przy burcie spowodował tylko lekki przeciek i okręt pozostał w składzie sił blokady aż do maja 1864 roku, kiedy został skierowany na remont do Filadelfii. (według innych publikacji, został wyremontowany wkrótce po ataku; bez bliższych szczegółów kiedy). Podczas ataku „Davida”, jeden oficer „New Ironsides” został śmiertelnie raniony strzałem z dubeltówki dowódcy kutra Willama Glassella, a jeden członek załogi złamał nogę od wstrząsu. Poza tym, żaden członek załogi nie zginął na pokładzie „New Ironsides” w trakcie działań bojowych.
Po remoncie „New Ironsides” powrócił do służby 27 sierpnia 1864 roku, pod dowództwem komodora Williama Radforda. Został przydzielony do Północnoatlantyckiej Eskadry Blokady. Uczestniczył w dwóch atakach na Fort Fisher koło Wilmington 24 grudnia 1864 roku i 13 stycznia 1865 roku, umożliwiając sukces wojsk lądowych podczas drugiego ataku. 14 stycznia wraz z czterema monitorami bombardował fort przez cały dzień i kontynuował ostrzał następnego dnia. Okręt został za te działania i celność ognia pochwalony przez adm. Portera. Po upadku fortu, wspierał działania armii gen. Granta przeciw Richmond na zatoce Hampton Roads i rzece James. Został wycofany ze służby pod koniec wojny, 6 kwietnia 1865 roku. Odstawiony okręt został zniszczony w Filadelfii na skutek pożaru 16 grudnia 1866 roku (przyczyną był pozostawiony bez nadzoru improwizowany piecyk węglowy). 
Panuje opinia, że „New Ironsides” uczestniczył w akcji przez najwięcej dni ze wszystkich okrętów Unii podczas wojny secesyjnej, oraz wystrzelił najwięcej amunicji.

</doc>
<doc id="2789196" url="https://pl.wikipedia.org/wiki?curid=2789196" title="Konstanty Zamoyski">
Konstanty Zamoyski

Konstanty Zamoyski (ur. 22 lutego 1846 w Warszawie, zm. 30 stycznia 1923 tamże) – hrabia, ziemianin, I ordynat na Kozłówce w latach 1903–1923, w 1922 roku posiadał majątki ziemskie o powierzchni 15 760 ha.
Syn Jana i Anny z Mycielskich. Wnuk XII ordynata na Zamościu Stanisława Kostki Zamoyskiego i Zofii z Czartoryskich Zamoyskiej. Starszy brat Jana Władysława (1849–1923). , w 1870 roku ożenił się z Anielą Potocką. Małżeństwo było bezdzietne. Od 1889 przez kilka lat był kuratorem Ordynacji Zamoyskiej i opiekunem Maurycego Zamoyskiego.
W 1870 roku, jako prezent ślubny od ojca, otrzymał pałac w Kozłówce. W latach 1899–1914 przeprowadził gruntowną przebudowę pałacu; dobudowano dwie wieże, taras od frontu, schody z tarasem od ogrodu oraz tarasy w elewacjach bocznych, dobudowano oficynę północną, kaplicę i teatralnię. W 1903 roku, na mocy ukazu carskiego została utworzona ordynacja kozłowiecka o powierzchni 7650 ha. W jej skład wchodziło m.in. osiem folwarków, cztery odreby leśne, trzy młyny, tartak, dwie cegielnie. Był właścicielem pałacu przy ul. Foksal w Warszawie.
Po bezpotomnej śmierci Konstantego Zamoyskiego ordynację kozłowiecką odziedziczył jego stryjeczny brat Adam.

</doc>
<doc id="2789201" url="https://pl.wikipedia.org/wiki?curid=2789201" title="Ivan Zigeranović">
Ivan Zigeranović



</doc>
<doc id="2789203" url="https://pl.wikipedia.org/wiki?curid=2789203" title="Kaen">
Kaen

Kaen (stylizowany zapis: KaeN) właściwie Dawid Henryk Starejki (ur. 4 lipca 1988 w Sanoku) – polski raper i kick-bokser.
Były członek formacji RSA Konqrent. Jako twórca solowy zadebiutował w 2008 roku nielegalem pt. "Żyj albo umieraj". Współpracował ponadto m.in. z takimi wykonawcami jak: Słoń, Bezczel, Buczer, Peja, Chada, Kroolik Underwood i Ewelina Lisowska. Charakterystyczną cechą wizerunku rapera jest czarna maska, budząca skojarzenia z Jasonem Voorheesem – bohaterem serii horrorów pt. "Piątek, trzynastego".
Działalność artystyczna.
Kaen zadebiutował w 2008 nielegalem "Żyj albo umieraj", jednakże tworzyć zaczął już w roku 2000. Rok później ukazał się drugi nielegal rapera zatytułowany "Sztuka ulicy". W latach późniejszych zaczął trenować kick-boxing w szkółce "Street Fighter", należącej do rapera i wielokrotnego mistrza polski w tej dyscyplinie – Jurasa. Ten zainteresował twórczością Kaena wytwórnię muzyczną Prosto, która podpisała z młodym muzykiem kontrakt wydawniczy. W efekcie, już w 2010 roku raper wystąpił na kompilacji "Prosto Mixtape 600V", w utworach "Nie musisz być bogaty" i "U nas na śródmieściu", m.in. u boku zespołu Pokój z Widokiem na Wojnę oraz raperów Sokoła i Fusznika. 28 września 2012 roku ukazał się debiutancki album Kaena, dostępny w powszechnej sprzedaży pt. "Od kołyski aż po grób". Wśród gości znaleźli się m.in. Wigor oraz idol rapera Juras. Nagrania były promowane teledyskami do utworów "Alter ego", "W moich butach", "Od kołyski aż po grób", "Władca liter" i "Masz swój rozum". 
W 2013 roku wideoklip do utworu „Alter ego” uzyskał nominację do nagrody 22. Festiwalu Polskich Wideoklipów Yach Film 2013 w kategorii Cyber Yach. W międzyczasie muzyk zaangażował się w projekt "Drużyna mistrzów 2: sport, muzyka, pasja", inicjatywę Bosskiego Romana, rapera, członka grupy muzycznej Firma oraz propagatora rugby Artura Pszczółkowskiego, związanego z klubem Arka Gdynia. Na kompilacji znalazł się promowany teledyskiem utwór „Wstęp wolny”, nagrany w duecie wraz Kamilem PRJ. Ponadto zwrotka rapera znalazła się w utworze „Drużyna mistrzów”, gdzie wystąpił m.in. wraz z zespołami NON Koneksja i WSRH.
Drugi album studyjny Kaena zatytułowany "Piątek 13-go" trafił do sprzedaży 14 lutego 2014. Wydawnictwo przysporzyło raperowi pierwszego sukcesu komercyjnego, plasując się na 2. miejscu zestawienia najpopularniejszych płyt w Polsce (OLiS). Na płycie znalazł się pierwszy przebój radiowy rapera pt. „Zbyt wiele”, notowany, m.in. na listach przebojów rozgłośni Eska i RMF Maxxx. Promowana teledyskiem piosenka powstała we współpracy z raperką Wdową oraz piosenkarzem Cheebą, członkiem zespołu EastWest Rockers. Album "Piątek 13-go" był ponadto promowany teledyskami do utworów „Mów mi D.ave”, „Kartka z pamiętnika”, „Ballada o Dawidzie Starejki”, „Dawaj z nami” i „Mimo wszystko”. W listopadzie 2014 roku albumy "Od kołyski aż po grób" i "Piątek 13-go" zostały wyróżnione tytułem złotej płyty.
Również w 2014 roku muzyk roku wdał się w beef z siemiatyckim raperem Te-Trisem, który w swym freestyle’u podczas Baltic Games w wulgarnych słowach skrytykował Kaena jako niewiarygodnego – „nie mam maski, nie udaję Kaena, nie udaję ksera”. Ten odpowiedział agresywnym wpisem na swym profilu w serwisie Facebook zarzucając Te-Trisowi m.in. nieudolność – „[...] nigdy nie będziecie mieli tylu fanów, nie sprzedacie takiej ilości albumów i nie przyciągniecie takich tłumów na koncerty.”. W odpowiedzi Te-Tris nagrał diss pt. „Vox populi”, natomiast Kaen odpowiedział utworem – „Petem”. Dziennikarz muzyczny Karol Stefańczyk w swym felietonie na łamach serwisu muzycznego CGM optował za Te-Trisem jako zwycięzcą konfliktu. Wyraz poparcia muzykowi udzielili ponadto m.in. raperzy Paluch i Kacper HTA oraz duet producencki No Name Full Of Fame.
13 lutego 2015 roku ukazał się kolejny album studyjny rapera zatytułowany "Tylko śmierć może mnie zatrzymać". Album wyprodukował po raz kolejny stały współpracownik rapera – IVE. Wydawnictwo promowane teledyskami do utworów „Tylko śmierć może mnie zatrzymać”, „Labirynt”, „Nie wszystko stracone” i „Wybór” dotarło do 14. miejsca polskiej listy przebojów – OLiS. W ostatnim z wideoklipów gościnnie wystąpili: florecistka Sylwia Gruchała oraz bokser Albert Sosnowski. Trzecia produkcja Kaena spotkała się z negatywnym odbiorem wśród recenzentów. Mateusz Murawski na łamach portalu Onet.pl określił "Tylko śmierć może mnie zatrzymać" jako „[...]album, który nie popchnie do przodu rapowej sceny ani o centymetr. Ci, którzy nie lubili chłopaka w masce, nie zapałają do niego nagle płomiennym uczuciem. Fanbase, przyzwyczajony do „okołoeminemowych” tematów dostanie to, czego oczekiwał. Pytanie tylko, ile można grać kartami rapera z Detroit, zamiast szukać własnych, unikalnych patentów?.”.
18 grudnia 2020 wydał wspólny singiel z Eweliną Lisowską zatytułowany „Kwarantanna” i swoją premierę miał wraz z teledyskiem, znalazł się na jego dziewiątym albumie "Jason", wydanym 12 marca 2021, płyta znalazła się na piątym miejscu listy sprzedaży OLiS.
14 stycznia 2022 wydał kolejny, dziesiąty album "Jason II: Lunapark", który był promowany dziewięcioma singlami, płyta uplasowała się na 2. miejscu listy sprzedaży OLiS. Ponadto tego samego dnia wydał drugą EPkę "Lunapark Deluxe", którą promuje singlem „Rajza”. 1 czerwca wydał singiel „Show”, a krótko po nim – utwór „Autobus”. W grudniu wydał jedenasty album studyjny, zatytułowany "Od kołyski aż po grób 2" oraz dwa minialbumy "Love Stories" i "Jason III: Crystal Lake".

</doc>
<doc id="2789210" url="https://pl.wikipedia.org/wiki?curid=2789210" title="Cenowo">
Cenowo

miejscowości w Bułgarii:

</doc>
<doc id="2789213" url="https://pl.wikipedia.org/wiki?curid=2789213" title="Cenowo (obwód Stara Zagora)">
Cenowo (obwód Stara Zagora)

Cenowo (bułg. "Ценово") – wieś w południowej Bułgarii, w obwodzie Stara Zagora, w gminie Czirpan.

</doc>
<doc id="2789216" url="https://pl.wikipedia.org/wiki?curid=2789216" title="Cmentarz wojenny nr 283 – Łętowice">
Cmentarz wojenny nr 283 – Łętowice

Cmentarz wojenny nr 283 – Łętowice – austriacki cmentarz wojenny z I wojny światowej.
Zaprojektowany przez Roberta Motkę. Spoczywa tam 2 żołnierzy austro-węgierskich i 15 niemieckich.
Cmentarz znajduje się w centrum wsi Łętowice, tuż przy drodze prowadzącej do Bogumiłowic po lewej stronie. Został utworzony przy przydrożnej kapliczce.

</doc>
<doc id="2789218" url="https://pl.wikipedia.org/wiki?curid=2789218" title="Iar mac Degaid">
Iar mac Degaid

Iar mac Degaid – pierwszy legendarny król Munsteru z rodu Clanna Dedad, syn Dedada (Degada) mac Sin, eponima Clanna Dedad, ojciec Oiliolla (Aililla), a przez niego dziadek Eogana I mac Oililla, przyszłego króla Munsteru. Następcą Iara na tronie munsterskim został brat Daire I mac Degaid, eponimiczny przodek Dáirine.
Iar może być eponimicznym przodkiem Érainn z Munsteru. Zarówno imię osobiste jak i nazwa ludu pochodzą z tego samego rdzenia. Pośród jego historycznych potomków, przez późniejszego zwierzchniego króla Conaire’a Caema, są Dál Riata w Ulsterze i Szkocji, Corcu Duibne, Múscraige i Corcu Baiscind w Munsterze. Ci byli znani, jako Síl Conairi, jeden z głównych królewskich klanów Érainn.

</doc>
<doc id="2789220" url="https://pl.wikipedia.org/wiki?curid=2789220" title="ICBM Atlas">
ICBM Atlas



</doc>
<doc id="2789222" url="https://pl.wikipedia.org/wiki?curid=2789222" title="Clanna Dedad">
Clanna Dedad

Clanna Dedad – irlandzka organizacja rodowa zajmująca terytorium zachodniego Munsteru, której grupa rządząca przypisywała sobie pochodzenie od Dedada mac Sin. Z tego rodu wywodzili się królowie Munsteru, zwierzchni królowie Irlandii, dynastia Fergusa I Mora mac Eirc rządząca Dalriadą, dynastia Loarna mac Eirc, z której pochodził m.in. Makbet, słynny król Szkocji. Zaś od tego Fergusa wywodzili się pierwsi królowie Szkocji oraz Stewartowie (Stuartowie), królowie Szkocji i Anglii.
Sercem posiadłości Clanna Dedad było Temair Luachra albo Temuir Erann w zachodnim Munsterze. Obecnie to miejsce jest nieznane, ale wiadomo, że było w pobliżu Castleislandu, gdzie zaczyna się cieśnina Dingle. Tutaj chowano zmarłych członków rodu. Temuir Erann leżało na zboczach Ir-Luachair oraz było centrum Munsteru do czasu, gdy Cashel objęło tę funkcję.
Z Clanna Dedad wywodziło się kilka historycznych ludów, zarówno Irlandii, jak i Szkocji, włączając Dál Riatę, Múscraige, Corcu Duibne i Corcu Baiscind, o których mówi się, że należą do Érainn (Iverni). Prehistoryczny lud Dáirine także podawał się za wywodzący z Clanna Dedad. Ich eponimem miał być Dáire mac Degaid. W późniejszych czasach lud znany jako Corcu Loígde.

</doc>
<doc id="2789224" url="https://pl.wikipedia.org/wiki?curid=2789224" title="Hokej na lodzie na Zimowych Igrzyskach Olimpijskich 2014 – kwalifikacje kobiet">
Hokej na lodzie na Zimowych Igrzyskach Olimpijskich 2014 – kwalifikacje kobiet

Kwalifikacje do Zimowych Igrzysk Olimpijskich w 2014 roku, których celem jest wyłonienie dwóch kobiecych reprezentacji hokejowych na turniej olimpijski w Soczi. Podział na grupy kwalifikacyjne został przeprowadzony w oparciu o Mistrzostwa Świata z 2012 roku. Zaplanowano rozegranie sześciu turniejów w tym dwa, z których zwycięzcy uzyskają kwalifikacje na Igrzyska. IIHF przewidziała bezpośrednią kwalifikację dla gospodarza turnieju Rosję.
Bezpośredni awans na igrzyska olimpijskie zapewniło sobie pięć najwyżej sklasyfikowanych w rankingu IIHF reprezentacji.
Turnieje kwalifikacyjne do przedkwalifikacji.
Rozgrywki grupy G rozegrano w dniach 12–14 października 2012 w Barcelonie w hali Pista de Gel Camp Nou, zaś grupy H w dniach 27–30 września 2012 w Jastrzębiu-Zdroju w hali Jastor. Zwycięzcy obu turniejów awansowali do następnej rundy kwalifikacji.
Grupa G
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Grupa H
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Turniej prekwalifikacyjne.
Rozgrywki grupy E zostaną rozegrane w dniach 8-11 listopada 2012 w Szanghaju, zaś grupy F w tym samym terminie w Valmiera. Zwycięzcy obu turniejów awansują do następnej rundy kwalifikacji.
Grupa E
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Grupa F
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Turniej kwalifikacyjne.
Rozgrywki grupy C zostaną rozegrane w dniach 7-10 lutego 2013 w Popradzie, zaś grupy D w tym samym terminie w Weiden. Zwycięzcy obu turniejów awansują do igrzysk olimpijskich.
Grupa C
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Grupa D
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"

</doc>
<doc id="2789225" url="https://pl.wikipedia.org/wiki?curid=2789225" title="Dedad mac Sin">
Dedad mac Sin

Dedad mac Sin lub Degad mac Sin – legendarny eponim irlandzkiego rodu Clanna Dedad z którego wywodzili się królowie Munsteru, zwierzchni królowie Irlandii. Od niego wywodziły się dynastie Fergusa I Mora mac Eirc rządząca Dalriadą oraz Loarna mac Eirc, z której pochodził m.in. Makbet, słynny król Szkocji. Od Fergusa wywodzili się pierwsi królowie Szkocji oraz Stewartowie (Stuartowie), królowie Szkocji. Dedad był synem Sina, w siedemnastym stopniu potomka Itha mac Breogan z rodu Milezjan. Według "Caithréim Conghail Cláiringhnigh" („Wojenna kariera Congala Cláiringnecha”) Dedad otrzymał królestwo dwu prowincji Munsteru od Lugaida IV Luaigne’a, zwierzchniego króla Irlandii. Gdy arcykról odbywał radę w Tarze, Dedad siedział po jego prawej stronie. Brał udział w walkach z jego rywalem do tronu Irlandii, Congalem Clairingnechem. Kiedy ten w końcu pokonał i zabił Lugaida, prowincjonalni królowie uznali go za arcykróla. Dedad był także wśród nich. Inne źródła podają, że dopiero jego syn Iar był pierwszym królem Munsteru z tego rodu.
Potomstwo.
Dedad pozostawił po sobie siedemnastu synów, w tym:

</doc>
<doc id="2789227" url="https://pl.wikipedia.org/wiki?curid=2789227" title="Daire I mac Degaid">
Daire I mac Degaid

Daire I mac Degaid – drugi legendarny król Munsteru z rodu Clanna Dedad, syn Dedada (Degada) mac Sin, eponima Clanna Dedad. Nie był jedynym królem, bowiem w jego czasach rządził Munsterem także Luchta, nazywany "Lugh syn Lugaida Lamhfinna zaszczytny [...] zwierzchni król Munsteru" w Cath Cumair. Ci byli współcześni Eochaidowi IX Feidlechowi, zwierzchniemu królowi Irlandii. Daire wraz z Daire, pradziadkiem zwierzchniego króla Irlandii Lugaida VI MacConn, był eponimicznym przodkiem ludu Dáirine z Munsteru. Objął tron munsterski po swym bracie, Iarze mac Degaid. Jego następcą został wnuk tegoż Iara, Eogan mac Oililla. Daire jest prawdopodobnie identyczny z Dáire Doimthechem (Sírchrechtachem), przodkiem Corcu Loígde. Jego żoną była Morand Manandach, siostra Eochaida Eachbeoila („Końskie Usta”) ze Szkocji. Pozostawił po sobie syna i dwie córki:

</doc>
<doc id="2789228" url="https://pl.wikipedia.org/wiki?curid=2789228" title="Hiro Mashima">
Hiro Mashima

 (ur. 3 maja 1977 w Nagano) – japoński mangaka.
Życiorys.
Hiro Mashima jako dziecko żył w górach. Gdy jego dziadek dał mu stare czasopisma o tematyce mangi zaczął przerysowywać postacie, zafascynowało go to na tyle, że postanowił zostać mangaką. Jego ulubioną mangą jest dzieło Akiry Toriyamy pt. "Dragon Ball". Inspiracją dla niego były ww. dzieło Toriyamy, Ultimate Muscles i Dragon Quest. Uczęszczał do szkoły artystycznej, jednakże po czasie uznał, że taka forma nauki mu nie odpowiada. Zaczął następnie uczyć się samemu. W tym czasie Mashima oglądał ogromną liczbę filmów, dzięki czemu nauczył się lepiej odwzorowywać kąty i kadrowania. Jak sam twierdzi: „największy wpływ miały na niego "Braveheart" i "Władca Pierścieni"”.
Przebieg kariery.
W 1998 roku, w wieku 21 lat wydał swoją pierwszą mangę one-shot pt. "Bad Boys Song" w czasopiśmie „Magazine Flesh”. Za swoje drugie dzieło pt. "Magician", wygrał w 1998 roku nagrodę nowicjuszy wydawnictwa Kōdansha.
W latach 1999-2005 pracował nad tytułem Rave Master. Dzieło było wydawane przez "Shūkan Shōnen Magazine" i sprzedało się ponad 18 milionów razy. Manga została przetłumaczona na wiele języków. Pierwsze jej 20 tomów doczekało się swojej telewizyjnej adaptacji w formie 51 odcinków. W latach 2002-2007 Mashima tworzył także dla magazynu "Comic Bom Bom" spin-off pt. "Plue no Inu Nikki" (pl. „Psi pamiętnik Plue“).
Od 2006 do 2017, w tygodniku „Shūkan Shōnen Magazine”, ukazywała się jego kolejna manga pt. "Fairy Tail". Publikował także od kwietnia 2008 do 4 maja 2009 w miesięczniku „Shōnen Rival” mangę bazującą na grach Monster Hunter pt. "Monster Hunter Orage".
Styl.
Dzieła Mashimy można jednoznacznie zaklasyfikować do gatunku Shōnen. Wynika to m.in. z wielkiego zamiłowania do dzieł Toriyamy. Mashima także swoją tzw. "kreskę" początkowo wzorował na "kresce" Toriyamy. To jest też powodem podobieństwa jego dzieł do dzieł Eiichiro Oda (m.in. "One Piece"), a nie jak głosiła – rozpowszechniona poza granicami Japonii – plotka, jakoby Mashima był asystentem Oda. W rzeczywistości nie był nigdy asystentem żadnego mangaki.

</doc>
<doc id="2789229" url="https://pl.wikipedia.org/wiki?curid=2789229" title="Eogan I mac Oililla">
Eogan I mac Oililla

Eogan I mac Oililla – trzeci legendarny król Munsteru z rodu Clanna Dedad, syn Oilolla (Aililla), syna Iara mac Degaid, króla Munsteru. Objął tron po bracie dziadka, Daire I mac Degaid. Niektóre źródła błędnie wymieniają go jako syna Iara. Bowiem inne źródła na temat wnuka Eogana, Conaire’a, tak zanotowały: „Conaire mac Edirsgeóil mic Eoghain mic Oililla mic Iair mic Deaghaidh mic Sin”. Eogan zginął z ręki Enny Munchaina z Síl Ebhir. Prawdopodobnie jego następcą na tronie munsterskim został kuzyn Curoi, syn Daire I mac Degaid.
Potomstwo.
Eogan pozostawił po sobie dwóch synów:

</doc>
<doc id="2789232" url="https://pl.wikipedia.org/wiki?curid=2789232" title="Blue Slide Park">
Blue Slide Park

Blue Slide Park – debiutancki solowy album amerykańskiego rapera Maca Millera. Nazwa wzięła się od parku, który znajduje się na terenie miasta Pittsburgh, skąd pochodzi raper – "Frick Parku", potocznie zwanemu "Blue Slide Parkiem".
Oceny i notowania.
Płyta zdobyła generalnie mieszaną opinię wśród krytyków muzycznych. Serwis Metacritic, bazując na ośmiu recenzjach, nadał 58/100 punktów, co wskazuje na "mieszane oraz przeciętne recenzje". Biorąc pod uwagę notowania pod względem sprzedaży, krążek zajął szczytowe pozycję sprzedając się w liczbie 145,000 kopii w pierwszym tygodniu.
Przykładowe miejsca w notowanich:
Lista utworów.
Opracowano na podstawie źródła:

</doc>
<doc id="2789233" url="https://pl.wikipedia.org/wiki?curid=2789233" title="Kobieta z piątej dzielnicy">
Kobieta z piątej dzielnicy

Kobieta z piątej dzielnicy (fr. "La femme du Vème", ang. "The Woman in the Fifth") – francusko-brytyjsko-polski film obyczajowy z 2011 roku w reżyserii Pawła Pawlikowskiego. Film powstał na podstawie powieści Douglasa Kennedy'ego.
Światowa premiera filmu miała miejsce 20 maja 2011 roku podczas 64. Międzynarodowego Festiwalu Filmowego w Cannes. Premiera filmu we Francji odbyła się 16 listopada 2011 roku, natomiast w Polsce 28 września 2012 roku.
Opis fabuły.
Tom Ricks najpierw jest bohaterem głośnego skandalu, potem traci lukratywną posadę na amerykańskim uniwersytecie, a wreszcie odchodzą od niego żona i córka. Mężczyzna dochodzi do wniosku, że jest to najlepszy moment, aby całkowicie zmienić swoje życie i wyjeżdża do Paryża. Szczęście znów mu nie sprzyja i musi podjąć pracę jako nocny stróż.

</doc>
<doc id="2789237" url="https://pl.wikipedia.org/wiki?curid=2789237" title="Bitwa pod Kismaju">
Bitwa pod Kismaju



</doc>
<doc id="2789241" url="https://pl.wikipedia.org/wiki?curid=2789241" title="Gity Hity">
Gity Hity

Gity Hity – trzydziesty drugi album zespołu Boys wydany 1 września 2012 roku w firmie fonograficznej Green Star. Płyta zawiera 13 utworów z pierwszych pięciu lat istnienia zespołu Boys z lat 1991–1996 w nowych wersjach w tym dwie wersje hymnu muzyki Disco Polo „Wolność”.

</doc>
<doc id="2789242" url="https://pl.wikipedia.org/wiki?curid=2789242" title="Latające Tygrysy (film)">
Latające Tygrysy (film)

Latające Tygrysy () – amerykański film wojenny z 1942 z Johnem Wayne’em w roli amerykańskiego pilota wojskowego walczącego z Japończykami na terytorium Chin podczas II wojny światowej. Wydarzenia przedstawione w filmie mają miejsce przed atakiem Japończyków na Pearl Harbor.
Opis fabuły.
Jim Gordon (John Wayne) dowodzi słynną jednostką pilotów „Flying Tigers”, która walczy z Japończykami na terenie Chin, przed tym jak Stany Zjednoczone włączają się do II wojny światowej. Gordon zmuszony jest wysłać swoich podopiecznych do ekstremalnej walki. Musi on też szczególnie uważać na lekkomyślnego pilota Woody'ego Jasona (John Carroll), który nie tylko chce walczyć, ale także odbić dziewczynę Gordona.

</doc>
<doc id="2789244" url="https://pl.wikipedia.org/wiki?curid=2789244" title="No-hitter">
No-hitter

No-hitter – mecz baseballowy, w którym miotacz nie dopuścił do zdobycia bazy przez zawodnika drużyny przeciwnej poprzez uderzenie. No-hitter jest najczęściej shutoutem, choć zanotowano przypadki, w których drużyna atakująca zdobyła runa, poprzez uprzednie zaliczenie bazy wskutek błędu, base on balls lub hit by pitch.

</doc>
<doc id="2789245" url="https://pl.wikipedia.org/wiki?curid=2789245" title="Wieżycznik">
Wieżycznik

Wieżycznik ("Turritella") – rodzaj niezbyt dużych, ciepłolubnych morskich ślimaków o wieżyczkowatych (tj. mających kształt bardzo wydłużonego stożka) muszlach. Powierzchnia muszli jest dość gładka, a liczba skrętów wynosi około 16. Wieczko, zamykające otwór – konchiolinowe. Wysokość muszli do 10 cm.
Wieżyczniki są mieszkańcami płytkiego, mulistego dna mórz – głównie tropikalnych, ale niektóre z nich można spotkać w ciepłych morzach Europy. Przeważnie zupełnie zagrzebane są w dnie. Żywią się detrytusem, który odfiltrowują z mułu. Do tej samej rodziny należą również inne, podobne rodzaje ślimaków. Muszle wieżyczników spotykane są także w stanie kopalnym.
Gatunki.
Współcześnie znane są 74 pewne gatunki wieżyczników oraz 1 gatunek określany jako "nomen dubium":

</doc>
<doc id="2789246" url="https://pl.wikipedia.org/wiki?curid=2789246" title="Pożegnalny koncert">
Pożegnalny koncert

Pożegnalny koncert – nieoficjalny album koncertowy polskiej grupy muzycznej Paktofonika. Wydawnictwo ukazało się 26 kwietnia 2004 roku nakładem wytwórni muzycznej Universal Music Polska. Nagrania zostały wydane w formie kasety VHS i płyty DVD. Na albumie znalazł się zapis ostatniego koncertu Paktofoniki, który odbył się 21 marca 2003 roku w katowickim Spodku. Występ zgromadził ponad 5000 widzów.
Zespół wystąpił w składzie: Wojciech "Fokus" Alszer, Sebastian "Rahim" Salbert, Marcin "Sot" Zięba i Sebastian "DJ Bambus/BDJ" Michalski. W koncercie poza członkami zespołu wzięli udział ponadto tacy wykonawcy jak: Piotr "Gutek" Gutkowski, DJ Senior Junior, Terence Chill, Radosław "Kams" Kamycki, Le-Lo, Rafał "Śliwka Tuitam" Śliwiak, Mea, Dike, DJ Spox, Tomasz "Sivy Wonder" Łyko, Marcin "Pan Duże Pe" Matuszewski oraz Piotr "DJ Haem" Jończyk. Koncert poprowadził Adam "O.S.T.R." Ostrowski.
Piosenki nagrane z udziałem zmarłego w 2000 roku Piotra "Magika" Łuszcza zostały wykonane w formie częściowego playbacku. Na scenie hali widowiskowej przemówił także ojciec rapera, który w jego imieniu odebrał złotą płytę za album "Kinematografia" (2000). Do biletu na występ Paktofoniki była dołączona płyta promo, na której znalazły się utwory "Priorytety" i "Na mocy paktu" oraz teledyski "Jestem Bogiem" i "Chwile ulotne". Impreza została poprzedzona wręczeniem muzycznych nagród polskiej sceny hip-hopowej "Magazynki" przyznawanych przez czytelników Magazynu Hip-Hop. Obraz został zmontowany przez Studio Filmowe Mamoń. Jego producentem był Krzysztof Michulski. Natomiast autorem masteringu był Igor "IGS" Sobczyk.
Wydanie.
Pomysł wydania koncertu w formie zapisu wideo powstał jeszcze przed jego realizacją. Początkowo materiał miał zostać wydany jeszcze w 2003 roku. Zaplanowano także projekcje kinowe. Ostatecznie pod koniec 2003 roku członkowie Paktofoniki odstąpili od umowy ze współorganizatorem imprezy Krzysztofem Śmiałkiem i Markiem Warmuzem, przedsiębiorcami związanymi m.in. z firmą Doperacja. Jednakże w międzyczasie ustalono ostateczną datę premiery wydawnictwa na 26 kwietnia 2004 roku. Materiał trafił do sprzedaży nakładem Universal Music Polska bez zgody Wojciecha "Fokusa" Alszera i Sebastiana "Rahima" Salberta. W konsekwencji w Okręgowym Sądzie w Krakowie raperzy wytoczyli proces przeciwko Krzysztofowi Śmiałkowi i Markowi Warmuzowi o ustalenie faktu niezawiązania kontraktu wydawniczego. Konsekwencją zdarzenia było wycofanie nagrań ze sprzedaży. W zakończonym w 2006 roku procesie sąd przyznał rację raperom uznając iż materiał został wydany nielegalnie.

</doc>
<doc id="2789247" url="https://pl.wikipedia.org/wiki?curid=2789247" title="Gökçeada">
Gökçeada



</doc>
<doc id="2789248" url="https://pl.wikipedia.org/wiki?curid=2789248" title="Antoni Owsiennik">
Antoni Owsiennik



</doc>
<doc id="2789249" url="https://pl.wikipedia.org/wiki?curid=2789249" title="Samofinansowanie">
Samofinansowanie

Samofinansowanie – oznacza finansowanie wydatków przedsiębiorstwa ze źródeł wewnętrznych (własnych), a nie ze źródeł zewnętrznych (tj. poprzez zadłużanie się u innych podmiotów).
Do źródeł wewnętrznych finansowania przedsiębiorstwa można zaliczyć np. zyski zatrzymane, odpisy amortyzacyjne, rozwiązanie rezerw celowych, środki uzyskane ze zbycia zbędnego majątku przedsiębiorstwa.

</doc>
<doc id="2789250" url="https://pl.wikipedia.org/wiki?curid=2789250" title="Dmitrij Nikołajewicz Sieniawin">
Dmitrij Nikołajewicz Sieniawin



</doc>
<doc id="2789251" url="https://pl.wikipedia.org/wiki?curid=2789251" title="Dmitrij Szomko">
Dmitrij Szomko

Dmitrij Andriejewicz Szomko (ros. Дмитрий Андреевич Шомко, ur. 19 marca 1990 r., Jekybastuz) - kazachski piłkarz występujący na pozycji pomocnika. Od 2014 roku piłkarz kazachskiego klubu FK Astana. Ma na koncie trzy występy i jedną bramkę w reprezentacji Kazachstanu, w której debiutował w 2011 roku (stan na 10 lipca 2013).

</doc>
<doc id="2789252" url="https://pl.wikipedia.org/wiki?curid=2789252" title="I liga polska w hokeju na lodzie (2012/2013)/Składy-Transfery">
I liga polska w hokeju na lodzie (2012/2013)/Składy-Transfery

(*) – zawodnik dołączył do klubu / odszedł z klubu przed sezonem
(**) – zawodnik dołączył do klubu / odszedł z klubu w trakcie sezonu
Legia Warszawa.
Trener: Lubomir Witoszek
II Trener: Robert Tchórzewski
Odeszli:
TMH Polonia Bytom.
Trener: Andrzej Secemski
II Trener: Sebastian Steiner

</doc>
<doc id="2789253" url="https://pl.wikipedia.org/wiki?curid=2789253" title="Premijer liga Bośni i Hercegowiny w piłce siatkowej mężczyzn">
Premijer liga Bośni i Hercegowiny w piłce siatkowej mężczyzn

Premijer liga – najwyższa w hierarchii klasa męskich ligowych rozgrywek siatkarskich w Bośni i Hercegowinie założona w 1993 roku.

</doc>
<doc id="2789255" url="https://pl.wikipedia.org/wiki?curid=2789255" title="Stowarzyszenie Biblistów Polskich">
Stowarzyszenie Biblistów Polskich

Stowarzyszenie Biblistów Polskich – prywatne stowarzyszenie zrzeszające biblistów polskich, erygowane przez Konferencję Episkopatu Polski. Stowarzyszenie jest organizacją kościelną działającą pod nadzorem kompetentnej władzy kościelnej, posiada także osobowość prawną na terenie Rzeczypospolitej Polskiej.
Historia.
Stowarzyszenie Biblistów Polskich zostało utworzone 6 grudnia 2003 r. na bazie Statutu zatwierdzonego 1 grudnia 2000 r. przez 309. Zebranie Plenarne Konferencji Episkopatu Polski.
W posiedzeniu inauguracyjnym, które odbyło się w Warszawie, uczestniczyli członkowie Zarządu Sekcji Biblistów Polskich, wybranego 18 września 2003 r. w Koszalinie podczas 41. Sympozjum Biblistów Polskich na pięcioletnią kadencję (2003-2008). W ciągu pięciu pierwszych lat istnienia i działalności SBP podjęto wiele różnych inicjatyw, które sprostać miały zadaniom wyznaczonym przez Statut Stowarzyszenia. Organizowano kolejne Sympozja Biblistów Polskich (Gdańsk-Oliwa – 2004 r.; Łowicz – 2005 r., Kalisz – 2006 r., Pelplin – 2007 r. oraz Wrocław – 2008 r.), a członkowie Stowarzyszenia, poprzez publikacje i pozostałą działalność naukowo-dydaktyczną, przyczyniali się do rozwoju i pogłębiania znajomości Pisma Świętego w swoich środowiskach i poza nimi. Na X Walnym Zebraniu Stowarzyszenia Biblistów Polskich we Toruniu, 17 września 2013 roku, wybrano nowy Zarząd SBP na III., pięcioletnią, kadencję (lata 2013-2018).
Cele i zadania.
Cele i zadania Stowarzyszenia Biblistów Polskich regulują zapisy artykułu II Statutu Stowarzyszenia Biblistów Polskich. Stowarzyszenie realizuje je poprzez m.in.:
Zarząd Stowarzyszenia.
I kadencja (lata 2003-2008)
"Przewodniczący"
"Zastępca przewodniczącego"
"Członkowie"
"Sekretarz Zarządu"
II kadencja (lata 2008-2013)
"Przewodniczący" 
"Zastępca przewodniczącego" 
"Członkowie" 
"Sekretarz Zarządu"
III kadencja (lata 2013-2018)
"Przewodniczący" 
"Zastępca przewodniczącego" 
Członkowie: 
Sekretarz Zarządu: 
Członkowie stowarzyszeni.
Członkiem zwyczajnym mogą zostać tylko katoliccy bibliści. 7-9 września 2010 roku w Tarnowie, na 48. Sympozjum Biblistów Polskich, przyjęto do grona SBP pierwszych biblistów niekatolickich jako członków stowarzyszonych. Nowi członkowie stowarzyszeni pochodzą z Kościoła Zielonoświątkowego, są wykładowcami Wyższej Szkoły Teologiczno-Społecznej (Elżbieta Bednarz, Grzegorz Boboryk, Leszek Jańczuk), ponadto należący do Polskiego Autokefalicznego Kościoła Prawosławnego Jerzy Ostapczuk. Tym samym Stowarzyszenie pełni również funkcję ekumeniczną.

</doc>
<doc id="2789256" url="https://pl.wikipedia.org/wiki?curid=2789256" title="Woman in Love">
Woman in Love

Woman in Love – singel Barbry Streisand z 1980 roku.
Informacje ogólne.
Piosenkę napisali Barry i Robin Gibb z zespołu Bee Gees. Została wydana jako pierwszy singel z albumu "Guilty", współtworzonego przez braci Gibb, docierając na szczyty list przebojów w wielu krajach. Do dziś „Woman in Love” pozostaje jednym z największych przebojów w całej karierze Barbry Streisand.
Teledysk.
Teledysk do piosenki składa się z ujęć z filmów, w jakich wystąpiła Barbra, przepleciony zdjęciami z sesji do płyty "Guilty", przedstawiającymi ją oraz Barry’ego Gibba.

</doc>
<doc id="2789257" url="https://pl.wikipedia.org/wiki?curid=2789257" title="Mulgoa">
Mulgoa



</doc>
<doc id="2789258" url="https://pl.wikipedia.org/wiki?curid=2789258" title="Krefftius">
Krefftius



</doc>
<doc id="2789259" url="https://pl.wikipedia.org/wiki?curid=2789259" title="Cecil Lake">
Cecil Lake

Cecil Lake (ur. 22 listopada 1965) – montserracki piłkarz grający na pozycji bramkarza, reprezentant Montserratu oraz trener piłkarski.
Podczas eliminacji do Mistrzostw Świata w 2002 roku, Lake reprezentował Montserrat w dwóch spotkaniach; w pierwszym z nich, jego reprezentacja uległa reprezentacji Dominikany 0-3. W meczu rewanżowym, Dominikana znów pokonała reprezentację Montserratu.
W latach późniejszych, Lake pełnił funkcję trenera reprezentacji Montserratu w piłce nożnej.

</doc>
<doc id="2789260" url="https://pl.wikipedia.org/wiki?curid=2789260" title="Release Me">
Release Me

Zobacz też:

</doc>
<doc id="2789263" url="https://pl.wikipedia.org/wiki?curid=2789263" title="Siedemnastopunktowe porozumienie">
Siedemnastopunktowe porozumienie

Ugoda między Centralnym Rządem Ludowym i Lokalnym Rządem Tybetu dotycząca warunków pokojowego wyzwolenia Tybetu, potocznie zwana Siedemnastopunktowym porozumieniem () – 17-punktowy traktat zawarty 23 maja 1951 roku pomiędzy rządem Chińskiej Republiki Ludowej a przedstawicielami strony tybetańskiej, regulujący polityczny status Tybetu i określający warunki jego funkcjonowania w ramach Chin.
Pod koniec 1950 roku oddziały Chińskiej Armii Ludowo-Wyzoleńczej wkroczyły do Tybetu. Wobec przeważającej przewagi strony chińskiej i braku reakcji na arenie międzynarodowej rząd tybetański został zmuszony do podjęcia rokowań. Do Pekinu udała się pięcioosobowa delegacja strony tybetańskiej. Rokowania rozpoczęły się 29 kwietnia 1951 roku. Przewodniczącym delegacji tybetańskiej był Ngapo Ngałang Dzigme, zaś chińskiej Li Weihan. W trakcie pierwszej tury delegacja tybetańska odrzuciła postulaty strony chińskiej. Dopiero druga tura rokowań zakończyła się opracowaniem 17-punktowego porozumienia, ogłoszonego 23 maja 1951 roku.
Punkt pierwszy traktatu stanowił, że "Naród tybetański zjednoczy się, usunie z Tybetu siły imperialistycznego agresora i powróci na łono wielkiej rodziny należącej do ojczyzny-matki: Chińskiej Republiki Ludowej". Prowadzenie tybetańskiej polityki zagranicznej i obronę jego terytorium pozostawiono w gestii rządu chińskiego, uprawomocniono także obecność oddziałów chińskich w Tybecie. Armia tybetańska została wcielona w szeregi ChALW. Jednocześnie zagwarantowano Tybetowi szeroką autonomię, poszanowanie lokalnej religii i obyczajów oraz nienaruszalność dotychczasowego ustroju wewnętrznego, zwłaszcza statusu dalajlamy i panczenlamy.
Postanowienie objęło tereny, które później weszły w skład Tybetańskiego Regionu Autonomicznego. Pozostałe ziemie historycznego Tybetu były traktowane jako integralna część Chin.
29 kwietnia 1954 roku Indie podpisały porozumienie z Chinami, w którym uznały ich suwerenność nad Tybetem. Rok później powołany został Komitet Przygotowawczy dla ustanowienia Tybetańskiego Regionu Autonomicznego, który znacznie uszczuplił władzę Dalajlamy. Po roku 1956 roku strona chińska zaczęła łamać porozumienie, próbując przeprowadzić reformę rolną we wschodnim Tybecie, w prowincjach Amdo i Kham. Sprzeciw wobec reform społecznych, sprowadzania chińskich osadników i obecności wojsk chińskich spowodowały opór Tybetańczyków, akty sabotażu i rozwój wspieranych przez CIA grup partyzanckich. W 1959 roku wybuchło powstanie tybetańskie; w wyniku jego porażki dalajlama zbiegł do Indii, gdzie powołano rząd na uchodźstwie.

</doc>
<doc id="2789264" url="https://pl.wikipedia.org/wiki?curid=2789264" title="Michał Zawadzki (kompozytor)">
Michał Zawadzki (kompozytor)

Michał Zawadzki (ukr. Михайло Адамович Завадський, ur. 1828 we wsi Michałkowice, zm. 1887 w Kijowie) – ukraiński kompozytor i pedagog polskiego pochodzenia.
Autor ponad 500 salonów fortepianowych, aranżacji ludowych pieśni małorosyjskich i polskich. Jego opera „Maria” pozostała niedokończona.
Kształcił się na Uniwersytecie Kijowskim, od 1862 roku przebywał za granicą. Stworzył 42 szumki, 45 czabaraszek (чабара́шки), dwanaście dumek, cztery marsze zaporoskie dwie rapsodie, polki, piosenki.

</doc>
<doc id="2789266" url="https://pl.wikipedia.org/wiki?curid=2789266" title="Katarína Ištóková">
Katarína Ištóková

Katarína Ištóková (ur. 12 lipca 1986) – słowacka piłkarka, grająca na pozycji pomocnika. Od rundy wiosennej sezonu 2010/2011 jest zawodniczką RTP Unii Racibórz, dokąd przeszła ze Slovanu Bratysława. Piłkarka ma na koncie także występy w reprezentacji Słowacji.

</doc>
<doc id="2789268" url="https://pl.wikipedia.org/wiki?curid=2789268" title="Klucznik (singel)">
Klucznik (singel)

Klucznik - limitowany singel Lao Che z albumu Gusła wydany w 2003 roku przez wytwórnie S.P. Records. 

</doc>
<doc id="2789269" url="https://pl.wikipedia.org/wiki?curid=2789269" title="Michael Biegler">
Michael Biegler

Michael Biegler (ur. 5 kwietnia 1961 w Leichlingen) – niemiecki trener piłki ręcznej.
Życiorys.
Karierę trenerską rozpoczął w 1985 roku w LTV Wuppertal. W 1989 roku, przez jeden sezon prowadził OSC Dortmund a następnie TSV Dormagen. W 1994 roku podpisał kontrakt z VfL Gummersbach, który trenował do 1997 roku. Następne dwa sezony spędził w GWD Minden. Podczas sezonu 1999/2000, przejął drużynę SG Hameln, z którą udało mu się wywalczyć mistrzostwo 2. Bundesligi. Od 2000 do 2002 roku trenował Friesenheim, będąc asystentem trenera Christiana Fitzeka. Kiedy w 2003 roku pojawiła się oferta z Wilhelmshavener HV, skorzystał z odpowiedniej klauzuli w kontrakcie i w listopadzie tego roku przeniósł się do WHV. Z obowiązków trenera został zwolniony 16 stycznia 2008 roku. Następnie do czerwca 2010 objął drużynę SC Magdeburg oraz na krótko (styczeń 2010–30 listopada) TV Großwallstadt.
Od 1993 do 1996 Biegler był asystentem trenera męskiej reprezentacji Niemiec. W 2003 roku poproszony został przez brazylijską Federację Piłki Ręcznej o objęcie stanowiska trenera bramkarzy reprezentacji. W Brazylii przygotowywał zawodników do turnieju na igrzyskach panamerykańskich.
9 września 2012 został wybrany selekcjonerem reprezentacji Polski (kontrakt podpisał 28 września 2012). W październiku jego asystentem został Jacek Będzikowski.
W lutym 2015 roku podczas Mistrzostw Świata w piłce ręcznej rozgrywanych w Katarze, reprezentacja Polski prowadzona przez Bieglera po zwycięstwie nad Hiszpanią zdobyła brązowy medal. Po nich został odznaczony przez prezydenta Bronisława Komorowskiego Złotym Krzyżem Zasługi.
28 stycznia 2016 roku złożył rezygnację z funkcji trenera reprezentacji Polski. Została ona zaakceptowana przez Związek Polskiej Piłki Ręcznej. Powodem dymisji było nieosiągnięcie celów stawianych reprezentacji Polski na Mistrzostwach Europy 2016 odbywających się w Polsce.

</doc>
<doc id="2789270" url="https://pl.wikipedia.org/wiki?curid=2789270" title="Na tropie Marsupilami">
Na tropie Marsupilami

Na tropie Marsupilami (fr. "Sur la piste du Marsupilami") – francusko-belgijski film familijno-przygodowy z 2012 roku w reżyserii Alaina Chabata powstały na podstawie komiksu André Franquina "Marsupilami".
Światowa premiera filmu miała miejsce 4 kwietnia 2012 roku. W Polsce premiera filmu odbyła się 28 września 2012 roku.
Opis fabuły.
Dziennikarz Dan Geraldo (Alain Chabat) dotychczas kręcił mrożące krew w żyłach reportaże w ogródku swojej głuchej ciotki. Teraz jednak dostaje od szefa polecenie przeprowadzenia wywiadu z wodzem plemienia Pajów, którzy żyją w egzotycznej Palombii. Geraldo dociera na obrzeża zamieszkiwanej przez nich dżungli. Ma przemierzyć ją z, uchodzącym za znawcę miejscowej kultury, Pablitem Camaronem (Jamel Debbouze), który głównie zajmuje się wyciąganiem pieniędzy od turystów. Od niego Dan dowiaduje się o mitycznym stworzeniu, Marsupilami. Chce je wytropić aby pokazać je swojemu szefowi.
Wersja polska.
Wersja polska: SDI Media Polska
Reżyseria: Wojciech Paszkowski
Dialogi: Tomasz Robaczewski
Montaż dialogów: Szymon Orfin
Kierownictwo produkcji: Beata Jankowska, Marcin Kopiec
W wersji polskiej udział wzięli:
i inni

</doc>
<doc id="2789275" url="https://pl.wikipedia.org/wiki?curid=2789275" title="Dominika Sýkorová">
Dominika Sýkorová

Dominika Sýkorová (ur. 26 października 1988) – słowacka piłkarka, grająca na pozycji pomocnika. Od sezonu 2012/2013 jest zawodniczką RTP Unii Racibórz, dokąd przeszła z zespołu ŠKF Žilina. Piłkarka ma na koncie występy w reprezentacji do lat 19 swojego kraju.

</doc>
<doc id="2789276" url="https://pl.wikipedia.org/wiki?curid=2789276" title="Bitwa o Kismaju (2012)">
Bitwa o Kismaju (2012)

Bitwa o Kismaju – szturm sprzymierzonych sił somalijskich i AMISOM na miasto Kismaju kontrolowane przez islamistów z ugrupowania Asz-Szabab rozpoczęty 28 września 2012. Bitwę poprzedził kilkutygodniowy ostrzał miasta.
Geneza.
Kismaju we wrześniu 2006 zostało zdobyte przez partyzantów z Unii Trybunałów Islamskich, którzy opanowali wówczas połowę kraju. Spowodowało to interwencję wojsk etiopskich, które weszły do Kismaju 1 stycznia 2007. Al-Shabaab oraz Unia Trybunałów Islamskich ponownie zdobyły miasto Kismaju z rąk milicji prorządowych w sierpniu 2008. Od tego czasu w mieście panowali radykałowie, którzy ustanowili tam własną administrację z prawem szariatu na czele. Kiedy Unia Trybunałów Islamskich skupiona w Sojuszu na rzecz Wyzwolenia Somalii doszła do władzy, Al-Shabaab dołączyły do wojny przeciwko nowym władzom. Od tego czasu Kismaju było głównym bastionem radykalnych islamistów.
Kiedy w czasie wojny domowej wystąpiły nieporozumienia między rebelianckimi ugrupowaniami Al-Shabaab oraz Hizbul Islam związane z administrowaniem miasta Kismaju, doszło tam w na początku października do serii potyczek między bojownikami. Konflikt między fundamentalistami został zażegnany dopiero w grudniu 2010, kiedy to doszło do fuzji frakcji rebelianckich.
W październiku 2011 doszło na południu Somalii do inwazji wojsk kenijskich co zapoczątkowało operację Linda Nchi. Ponadto od zachodu nacierały wojska etiopskie, które zajęły zachodnie miasta, a od strony południowej armie wchodzące w skład sił Unii Afrykańskiej AMISOM, czyli Ugandyjczycy i Burundyjczycy. W czasie trwania kampanii wojsk afrykańskich spacyfikowane zostało południe kraju, zajęto tam kilkanaście miast. Głównym celem pozostał bastion rebeliantów, czyli Kismaju. W czerwcu 2012 Kenijczycy wstąpili w szeregi sił AMISOM.
Przygotowania do bitwy.
Kiedy wojska sprzymierzonych przygotowywały się do przejęcia kontroli nad Kismaju w Somalii miała miejsce transformacja polityczna. Przyjęto projekt nowej konstytucji, powołano nowy skład Narodowego Zgromadzenia Konstytucyjnego oraz wybrano nowego prezydenta, którym został Hassan Sheikh Mohamud.
W czasie kiedy dochodziło do tych przemian, 27 sierpnia 2012 siły AMISOM zajęły port Marka. Islamiści bez podjęcia walki ewakuowali się do Kismaju. Jednakże wówczas pod miasto podchodziła kolumna wojsk kenijskich i rebelianci zdający sobie sprawę z przewagi liczebnej i bojowej przeciwników przeprowadzili przegrupowanie oraz częściową ewakuację. Islamiści, przewidujący porażkę w konfrontacji z aliantami, pakowali i przerzucali broń w góry Galagi w Puntlandzie, korzystając z usług somalijskich piratów oraz rozkazali wyjechać z miasta wywodzącym się stamtąd partyzantom, którzy byliby gotowi je poddać. Na ich miejsce sprowadzeni zostali jednak talibowie z regionów Shabellaha Dhexe i Bakul. Al-Shabaab namawiało cywilów do obrony miasta, z kolei władze centralne nawoływały do ucieczki z Kismaju.
Na początku września 2012 wojska kenijskie i somalijskie przystąpiły do oblężenia miasta. Kenijczycy stanęli u bram miasta i czekali z zainicjowaniem szturmu na nadciągnięcie taborów. 4 września 2012 kenijska marynarka wojenna ostrzelała port oraz miasto znad wód Oceanu Indyjskiego. W czasie oblężenia, miasto było bombardowane z powietrza oraz morza. Najważniejszymi celami było lotnisko oraz magazyny broni używane przez rebeliantów. W czasie trwania operacji śmierć poniosło wielu cywilów o co oskarżono armię kenijską. Miasto, które zamieszkiwało ponad 183 tysięcy ludzi, w czasie trzech tygodni oblężenia opuściło 5 tysięcy cywilów, natomiast na tydzień przed atakiem 7 tysięcy cywilów, co dało łącznie 12 tysięcy uchodźców.
Wobec klęsk Szebabów, 24 września 2012 Mohamed Moallin ogłosił wydzielenie się ugrupowania Hizbul Islam z Al-Shabaab. Oznaczyło to opuszczenie rebeliantów z Al-Shabaab przez głównych sojuszników. Rzecznik Hizbul Islam motywował to zmianami na somalijskiej scenie politycznej. Dodał, że ugrupowanie nie zgadzało się z filozofią polityczną, a bojownicy zostali zdominowani przez swojego sojusznika. Lider Hizbul Islam, Szejk Hassan Dahir Awejs, krytykował radykałów za zabijanie cywilów i powiązania z Al-Kaidą. Ponadto padła deklaracja otwarcia na rozmowy z wszelkimi podmiotami politycznymi w celu osiągnięcia dobra wspólnego.
Bitwa.
28 września 2012 o godz. 2:00 czasu lokalnego (0:00 czasu polskiego) siły kenijskie, somalijskie oraz milicja prorządowa Raskamboni zaatakowały miasto od północy. Prowadzono ostrzał z powietrza, a rano wysadzono na plaży desant z amfibii i łodzi pontonowych. W szturmie od strony plaży i portu użyto czołgów i pojazdów opancerzonych. Strona kenijska poinformowała jeszcze tego samego dnia, że napotkano minimalny opór i miasto zostało poddane. Jednakże ciężkie walki trwały w północnym sektorze miasta. Do miejscowego szpitala zwożono rannych. Rebelianci przeciwko kolumnie wojsk sprzymierzonych używali improwizowanych ładunków wybuchowych (IED) oraz granatników przeciwpancernych (RPG).
Świadkowie walk donosili, iż wśród wojsk nacierających widziano żołnierzy o białej skórze. Pojawiły się raporty, że wojska afrykańskie zostały wsparte przez amerykańskie siły specjalne, jednakże zostało to przez dowództwo armii amerykańskiej w Afryce zdementowane.
Islamiści zostali wyparci z miasta 29 września 2012 i tym samym po czterech latach zakończyły się tam rządy radykałów. Po zdobyciu miasta siły zbrojne plądrowały budynki administracji w mieście. Ulice miasta były opustoszałe. Wojsko koalicji było przygotowane na zastosowanie taktyki partyzanckiej przez pokonanych rebeliantów.
1 października 2012 w Kismaju rozmieszczono 450 somalijskich i kenijskich żołnierzy, którzy zajęli główną siedzibę policji i strzegli porządku w mieście.

</doc>
<doc id="2789280" url="https://pl.wikipedia.org/wiki?curid=2789280" title="Smaragdus">
Smaragdus



</doc>
<doc id="2789281" url="https://pl.wikipedia.org/wiki?curid=2789281" title="Paroxyurichthys">
Paroxyurichthys



</doc>
<doc id="2789282" url="https://pl.wikipedia.org/wiki?curid=2789282" title="Gobiex">
Gobiex



</doc>
<doc id="2789284" url="https://pl.wikipedia.org/wiki?curid=2789284" title="Gobidus">
Gobidus



</doc>
<doc id="2789285" url="https://pl.wikipedia.org/wiki?curid=2789285" title="Gobica">
Gobica



</doc>
<doc id="2789286" url="https://pl.wikipedia.org/wiki?curid=2789286" title="Gobatus">
Gobatus



</doc>
<doc id="2789287" url="https://pl.wikipedia.org/wiki?curid=2789287" title="Gobatinus">
Gobatinus



</doc>
<doc id="2789288" url="https://pl.wikipedia.org/wiki?curid=2789288" title="Congruogobius">
Congruogobius



</doc>
<doc id="2789289" url="https://pl.wikipedia.org/wiki?curid=2789289" title="Mistrzostwa Cypru kategorii A w piłce siatkowej mężczyzn">
Mistrzostwa Cypru kategorii A w piłce siatkowej mężczyzn

Mistrzostwa Cypru kategorii A w piłce siatkowej mężczyzn (gr. "Πρωτάθλημα Α' κατηγορίας ανδρών Κύπρου", "Protatlima A' katigorias andron Kipru") – najwyższa w hierarchii klasa męskich ligowych rozgrywek siatkarskich na Cyprze organizowana przez Cypryjski Związek Piłki Siatkowej od 1978 roku.
Od sezonu 2006/2007 tytularnym sponsorem rozgrywek jest przedsiębiorstwo OPAP.

</doc>
<doc id="2789293" url="https://pl.wikipedia.org/wiki?curid=2789293" title="Leïla Bekhti">
Leïla Bekhti

Leïla Bekhti (ur. 6 marca 1984 w Issy-les-Moulineaux) – francuska aktorka pochodzenia algierskiego.
Życiorys.
Urodziła się we Francji w algierskiej rodzinie pochodzącej z Sidi Bu-l-Abbas.
Zasiadała w jury sekcji "Un Certain Regard" na 65. MFF w Cannes (2012).
Oficer Orderu Sztuki i Literatury (2021).

</doc>
<doc id="2789294" url="https://pl.wikipedia.org/wiki?curid=2789294" title="Diecezja Palm Beach">
Diecezja Palm Beach

Diecezja Palm Beach (łac. "Dioecesis Litoris Palmensis", ang. "Diocese of Palm Beach") – diecezja Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje południowo-wschodnią część stanu Floryda. 
Historia.
Diecezja została kanonicznie erygowana 16 czerwca 1984 roku przez papieża Jana Pawła II. Wyodrębniono ją z archidiecezji Miami i diecezji Orlando. Pierwszym ordynariuszem został dotychczasowy biskup pomocniczy Bostonu Thomas Daily (ur. 1927), późniejszy biskup Brooklynu. Diecezja jest znana opinii publicznej z powodu skandalu seksualnego z przełomu wieków, kiedy to okazało się, że bp Symons molestował nieletnich gdy był jeszcze zwykłym księdzem. Jego następca bp O’Connell po trzech latach urzędowania przyznał się do molestowania kleryka i tak jak poprzednik złożył rezygnację.
Podział administracyjny diecezji.
W diecezji znajduje się 50 parafii zorganizowanych w 5 następujących dekanatów:

</doc>
<doc id="2789296" url="https://pl.wikipedia.org/wiki?curid=2789296" title="Biskupi Palm Beach">
Biskupi Palm Beach



</doc>
<doc id="2789299" url="https://pl.wikipedia.org/wiki?curid=2789299" title="Wydział Nauk Ekonomicznych Politechniki Koszalińskiej">
Wydział Nauk Ekonomicznych Politechniki Koszalińskiej

Wydział Nauk Ekonomicznych Politechniki Koszalińskiej – jeden z sześciu wydziałów Politechniki Koszalińskiej, będący jednostką naukowo-dydaktyczną znajdującą się przy ulicy Eugeniusza Kwiatkowskiego 6e w Koszalinie. 
Historia.
Wydział Nauk Ekonomicznych powstał z przekształcenia Instytutu Ekonomii i Zarządzania, którego kształtowanie powierzono w 1992 roku dr hab. Bogusławowi Polakowi. Instytut rozpoczął działalność w grudniu tego samego roku, a w czerwcu 1993 powołano Instytut Zarządzania i Marketingu, którego Polak został kierownikiem. W 1996 instytut przeniósł się do budynku uzyskanego od władz Koszalina przy ulicy Kwiatkowskiego 6e. W lutym 1999 roku Instytut Zarządzania i Marketingu, dzięki decyzji Ministra Edukacji Narodowej, przekształcono w Wydział Ekonomii i Zarządzania, a na stanowisko dziekana wybrano prof. dr. hab. Bogusława Polaka. W 2004 na dziekana wybrano prof. nadzw. dr hab. Czesława Partacza. W 2007 z wydziału wyodrębniono: Instytut Polityki Społecznej i Stosunków Międzynarodowych oraz Instytut Ekonomii i Zarządzania, który to przekształcono w Wydział Nauk Ekonomicznych 1 września 2012 roku, decyzją rektora Politechniki Koszalińskiej nr 15/2012. Użytkuje on pomieszczenia o łącznej powierzchni około 6000 m². Dysponuje także audytorium zdolnym pomieścić 380 osób.
Struktura.
W ramach wydziału, funkcjonują trzy katedry:
Kształcenie.
Obecnie wydział prowadzi pięć kierunków studiów na poziomie I stopnia: ekonomia, finanse i rachunkowość, logistyka, turystyka i rekreacja, zarządzanie oraz trzy na poziomie II stopnia – ekonomia, zarządzanie oraz finanse i rachunkowość.

</doc>
<doc id="2789300" url="https://pl.wikipedia.org/wiki?curid=2789300" title="Reprezentacja Gwinei Równikowej w piłce nożnej kobiet">
Reprezentacja Gwinei Równikowej w piłce nożnej kobiet

Reprezentacja Gwinei Równikowej w piłce nożnej kobiet – oficjalna drużyna reprezentująca Gwineę Równikową w rozgrywkach piłki nożnej kobiet. Największym sukcesem drużyny są dwa mistrzostwa Afryki zdobyte w 2008 i 2012 roku, a także wicemistrzostwo w roku 2010. Zespół raz, w 2011 roku wystąpił na Mistrzostwach Świata, gdzie po trzech porażkach (0:1 z Norwegią, 2:3 z Australią i 0:3 z Brazylią zajął ostatnie miejsce w swojej grupie.

</doc>
<doc id="2789305" url="https://pl.wikipedia.org/wiki?curid=2789305" title="Diecezja Saint Petersburg">
Diecezja Saint Petersburg

Diecezja Saint Petersburg (łac. "Dioecesis Sancti Petri in Florida", ang. "Diocese of Saint Petersburg") jest diecezją Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje środkowo-zachodnią część stanu Floryda. 
Historia.
Diecezja została kanonicznie erygowana 2 marca 1968 przez papieża Pawła VI. Wyodrębniono ją z ówczesnych diecezji Miami i Saint Augustine. Pierwszym ordynariuszem został dotychczasowy biskup pomocniczy Raleigh Charles Borromeo McLaughlin (1913-1978).

</doc>
<doc id="2789306" url="https://pl.wikipedia.org/wiki?curid=2789306" title="VolleyLigaen">
VolleyLigaen

VolleyLigaen – najwyższa w hierarchii klasa męskich ligowych rozgrywek siatkarskich w Danii założona w 1962 roku.

</doc>
<doc id="2789308" url="https://pl.wikipedia.org/wiki?curid=2789308" title="Diecezja St. Petersburg">
Diecezja St. Petersburg



</doc>
<doc id="2789309" url="https://pl.wikipedia.org/wiki?curid=2789309" title="Biskupi St. Petersburga">
Biskupi St. Petersburga



</doc>
<doc id="2789310" url="https://pl.wikipedia.org/wiki?curid=2789310" title="Silver Slugger Award">
Silver Slugger Award

Silver Slugger Award – nagroda nadawana corocznie w Major League Baseball dla najlepszego ofensywnego zawodnika na każdej pozycji, oddzielnie w American League i National League. Baseballiści wybierani są przez menadżerów i trenerów klubów MLB, jednak nie mogą głosować na zawodników z tych samych klubów. Statystyki brane pod uwagę przy wyborze to przede wszystkim średnia uderzeń, slugging percentage oraz on-base percentage. Po raz pierwszy ufundowana w 1980 roku przez firmę Hillerich &amp; Bradsby, producenta oficjalnych kijów baseballowych MLB o nazwie Louisville Slugger.
Każdego roku wybieranych jest 18 zawodników z każdej pozycji, przy czym w National League wyróżnia się miotacza, zaś w American League designated hittera, który zastępuje miotacza na liście pałkarzy.

</doc>
<doc id="2789320" url="https://pl.wikipedia.org/wiki?curid=2789320" title="Mistrzostwa Estonii w piłce siatkowej mężczyzn">
Mistrzostwa Estonii w piłce siatkowej mężczyzn

Mistrzostwa Estonii w piłce siatkowej mężczyzn (Eesti meeste meistrivõistlused võrkpallis) – rozgrywki mające na celu wyłonienie najlepszej klubowej drużyny siatkarskiej w Estonii. Po raz pierwszy zorganizowane zostały w 1925 roku. W latach 1944-1991 odbywały się w ramach Estońskiej SRR.
Najlepsze drużyny z Estonii występują także w lidze bałtyckiej.

</doc>
<doc id="2789331" url="https://pl.wikipedia.org/wiki?curid=2789331" title="Monpa">
Monpa



</doc>
<doc id="2789338" url="https://pl.wikipedia.org/wiki?curid=2789338" title="Leila Bekhti">
Leila Bekhti



</doc>
<doc id="2789341" url="https://pl.wikipedia.org/wiki?curid=2789341" title="Region Alpejski">
Region Alpejski



</doc>
<doc id="2789350" url="https://pl.wikipedia.org/wiki?curid=2789350" title="Joseph Edward Strickland">
Joseph Edward Strickland



</doc>
<doc id="2789352" url="https://pl.wikipedia.org/wiki?curid=2789352" title="Efekt Olivery-Tanziego">
Efekt Olivery-Tanziego

Efekt Olivery-Tanziego – w ekonomii: zjawisko zmniejszenia dochodów państwa w czasie hiperinflacji spowodowane utratą wartości opłaconych podatków między czasem powstania zobowiązania a chwilą dotarcia ich do budżetu. Zjawisko nasilają celowe opóźnienia wpłat podatkowych przez podmioty gospodarcze, a zarazem coraz silniejsze (i często skuteczne) naciski na przyspieszanie wypłat z budżetu, głównie na wydatki sektora rządowego. W rezultacie pogłębia to jeszcze bardziej deficyt budżetowy, co z kolei nasila inflację.

</doc>
<doc id="2789354" url="https://pl.wikipedia.org/wiki?curid=2789354" title="Medalistki mistrzostw Polski seniorów w rzucie dyskiem">
Medalistki mistrzostw Polski seniorów w rzucie dyskiem

Medalistki mistrzostw Polski seniorów w rzucie dyskiem – zdobywczynie medali seniorskich mistrzostw Polski w konkurencji rzutu dyskiem.
Rzut dyskiem kobiet jest rozgrywany na mistrzostwach kraju od mistrzostw w 1924, które odbyły się w Warszawie. Pierwszą w historii mistrzynią Polski została zawodniczka AZS Warszawa Halina Konopacka, która uzyskała wynik 23,45 m. Zawody mistrzowskie w latach 1924 i 1925 były rozgrywane dyskiem o ciężarze 1,5 kg. Dopiero od 1926 używany jest dysk o ciężarze 1 kg.
Najwięcej medali mistrzostw Polski (dwadzieścia dwa) zdobyła Joanna Wiśniewska, a najwięcej złotych medali (dziesięć) – Jadwiga Wajsówna.
Aktualny rekord mistrzostw Polski seniorów w rzucie dyskiem wynosi 63,78 m i został ustanowiony przez Renatę Katewicz podczas mistrzostw w 1994 w Pile.
Klasyfikacja medalowa.
W historii mistrzostw Polski seniorów na podium tej imprezy stanęły w sumie 72 miotaczki. Najwięcej medali – 22 – wywalczyła Joanna Wiśniewska, a najwięcej złotych (10) – Jadwiga Wajsówna. W tabeli kolorem wyróżniono zawodniczki, którzy wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2789356" url="https://pl.wikipedia.org/wiki?curid=2789356" title="Port lotniczy Patreksfjörður">
Port lotniczy Patreksfjörður

Port lotniczy Patreksfjörður (isl. "Patreksfjörðurflugvöllur", IATA: BLO, ICAO: BIBL) – islandzki port lotniczy w zlokalizowany w miejscowości Patreksfjörður.

</doc>
<doc id="2789359" url="https://pl.wikipedia.org/wiki?curid=2789359" title="Pogonogobius">
Pogonogobius



</doc>
<doc id="2789360" url="https://pl.wikipedia.org/wiki?curid=2789360" title="Pipidonia">
Pipidonia



</doc>
<doc id="2789361" url="https://pl.wikipedia.org/wiki?curid=2789361" title="Herreogobius">
Herreogobius



</doc>
<doc id="2789362" url="https://pl.wikipedia.org/wiki?curid=2789362" title="Barbatogobius">
Barbatogobius



</doc>
<doc id="2789363" url="https://pl.wikipedia.org/wiki?curid=2789363" title="Abranches">
Abranches



</doc>
<doc id="2789365" url="https://pl.wikipedia.org/wiki?curid=2789365" title="Port lotniczy Raufarhöfn">
Port lotniczy Raufarhöfn

Port lotniczy Raufarhöfn (isl. "Raufarhöfnflugvöllur", IATA: RFN, ICAO: BIRG) – islandzki port lotniczy zlokalizowany w miejscowości Raufarhöfn.

</doc>
<doc id="2789372" url="https://pl.wikipedia.org/wiki?curid=2789372" title="Port lotniczy Þingeyri">
Port lotniczy Þingeyri

Port lotniczy Þingeyri (isl. "Stykkishólmurflugvöllur", IATA: TEY, ICAO: BITE) – islandzki port lotniczy w zlokalizowany w miejscowości Þingeyri.

</doc>
<doc id="2789373" url="https://pl.wikipedia.org/wiki?curid=2789373" title="Thabang Glass">
Thabang Glass

Thabang Glass (ur. 29 marca 1983 w Maseru) – lesotyjski koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Lesotho odpadła już po rundzie eliminacyjnej. Podczas tego turnieju wystąpił w czterech meczach, w których zdobył 54 punkty (najlepiej punktujący zawodnik swojej ekipy). Zanotował także trzy przechwyty, jeden blok oraz osiem zbiórek ofensywnych i dziesięć zbiórek defensywnych. Ponadto ma na swym koncie także siedemnaście fauli i dziewięć strat. W sumie na parkiecie spędził około 134 minuty.

</doc>
<doc id="2789375" url="https://pl.wikipedia.org/wiki?curid=2789375" title="Nasser Nouraei">
Nasser Nouraei

Nasser Nouraei (pers. ناصر نورایی) ur. 16 czerwca 1954 w Teheranie) – irański piłkarz występujący podczas kariery na pozycji napastnika.
Kariera klubowa.
Nouraei karierę rozpoczynał w 1975 roku w drużynie Homa FC. W 1981 roku przeszedł do zespołu Persepolis FC, w którym występował do końca swojej kariery, którą zakończył w 1984. Z Persepolis zdobył Puchar Tehran Hazfi w 1982 oraz wygrał Ligę Teherańską w 1983.
Kariera reprezentacyjna.
W reprezentacji Iranu Nouraei zadebiutował w 1975 roku. W 1976 roku wraz z zespołem wygrał Puchar Azji. Nouraei dzięki dwóm bramkom w meczu z Południowym Jemenem i bramce z Irakiem został jednym z trzech królów strzelców turnieju.
W tym samym roku znalazł się w drużynie na Letnie Igrzyska Olimpijskie, które piłkarze Iranu zakończyli na ćwierćfinale. Na turnieju w Kanadzie wystąpił tylko w przegranym meczu ćwierćfinałowym z ZSRR.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Nouraei nie rozegrał na turnieju w Argentynie żadnego meczu.
W latach 1975-1978 w drużynie narodowej Nouraei rozegrał łącznie 10 spotkań, w których zdobył 5 bramek.

</doc>
<doc id="2789376" url="https://pl.wikipedia.org/wiki?curid=2789376" title="Jerzy Kossek">
Jerzy Kossek

Jerzy Kossek (ur. 1 lutego 1961 w Katowicach) – polski amerykanista, literaturoznawca, krytyk literacki, wykładowca akademicki, propagator kultury amerykańskiej, teoretyk bluesa, współorganizator Rawa Blues Festival, współtwórca Tygla Kulturalnego na Rawa Blues Festival, założyciel Kawiarenki Poetyckiej Rawa Blues, Stowarzyszenia O'Blues/ie Naukowo, twórca Klubu Amerykańskiego, pierwszej na świecie naukowej konferencji poświęconej bluesowi oraz międzynarodowego seminarium o amerykańskiej drodze Route 66. Stypendysta programu Fulbrighta.

</doc>
<doc id="2789377" url="https://pl.wikipedia.org/wiki?curid=2789377" title="Mahlomola Makhupane">
Mahlomola Makhupane

Mahlomola Makhupane (ur. 16 października 1980 w Maseru) – lesotyjski koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Lesotho odpadła już po rundzie eliminacyjnej. Podczas tego turnieju wystąpił w dwóch meczach, w których zdobył zaledwie jeden punkt (w spotkaniu przeciwko Republice Południowej Afryki). Zanotował także dwa przechwyty, jedną asystę oraz jedną zbiórkę defensywną. W sumie na parkiecie spędził około 31 minut.

</doc>
<doc id="2789378" url="https://pl.wikipedia.org/wiki?curid=2789378" title="Gobiolepis">
Gobiolepis



</doc>
<doc id="2789379" url="https://pl.wikipedia.org/wiki?curid=2789379" title="Gobiohelpis">
Gobiohelpis



</doc>
<doc id="2789380" url="https://pl.wikipedia.org/wiki?curid=2789380" title="Gobiculina">
Gobiculina



</doc>
<doc id="2789381" url="https://pl.wikipedia.org/wiki?curid=2789381" title="Gerhardinus">
Gerhardinus



</doc>
<doc id="2789382" url="https://pl.wikipedia.org/wiki?curid=2789382" title="Garmannia">
Garmannia



</doc>
<doc id="2789383" url="https://pl.wikipedia.org/wiki?curid=2789383" title="Dilepidion">
Dilepidion



</doc>
<doc id="2789384" url="https://pl.wikipedia.org/wiki?curid=2789384" title="Austrogobius">
Austrogobius



</doc>
<doc id="2789385" url="https://pl.wikipedia.org/wiki?curid=2789385" title="Andre Wisdom">
Andre Wisdom

Andre Alexander Shaquille Wisdom (ur. 9 maja 1993 w Leeds) – angielski piłkarz jamajskiego pochodzenia grający na pozycji obrońcy. Od 2017 jest zawodnikiem Derby County.
Kariera klubowa.
Wisdom rozpoczął grę w piłkę w Bradford City, skąd w wieku 14 lat odszedł do Liverpoolu.
W Liverpoolu regularnie grał w rezerwach i akademii. We wrześniu 2010 meczu znalazł się na ławce w spotkaniu Pucharu Ligi z Northampton Town. W lipcu 2011 roku podpisał nowy kontrakt z klubem.
20 września 2012 roku zadebiutował w klubie w meczu z BSC Young Boys w Lidze Europy i strzelił głową bramkę po rzucie rożnym. W następnym tygodniu zagrał w Pucharze Ligi z West Bromwich Albion, a trzy dni później wystąpił od pierwszych minut w meczu z Norwich City w Premier League. Utrzymał pozycję w pierwszym zespole i po raz pierwszy wystąpił na Anfield w meczu zakończonym bezbramkowym remisem ze Stoke City. 28 października 2012 zagrał w swoich pierwszych Derbach Merseyside.
9 stycznia 2013 roku podpisał nowy, długoterminowy kontrakt z Liverpoolem.
Wisdom, wobec dużej konkurencji na swojej pozycji, 22 października 2013 r. został wypożyczony do końca sezonu 2013/2014 do drugoligowego Derby County. W trakcie udanego okresu spędzonego na wypożyczeniu obrońca wystąpił w 38 meczach, docierając z Derby do finału rundy pucharowej rozgrywek Championship.
Przed rozpoczęciem kolejnego sezonu Wisdom po raz kolejny został wypożyczony na rok, tym razem do grającej w Premier League drużyny West Bromwich Albion.
Sukcesy.
Reprezentacja.
Anglia U-16
Anglia U-17

</doc>
<doc id="2789387" url="https://pl.wikipedia.org/wiki?curid=2789387" title="Sekhoane Mosabesha">
Sekhoane Mosabesha

Sekhoane Assa Mosabesha (ur. 3 października 1984 w Mapeleng Ha Mabote) – lesotyjski koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Lesotho odpadła już po rundzie eliminacyjnej. Podczas tego turnieju wystąpił w czterech meczach, w których zdobył dwadzieścia punktów. Zanotował także pięć przechwytów, jeden blok, jedną asystę oraz siedem zbiórek ofensywnych i czternaście zbiórek defensywnych. Ponadto miał na swym koncie także dwanaście fauli i pięć strat. W sumie na parkiecie spędził około 107 minut.

</doc>
<doc id="2789393" url="https://pl.wikipedia.org/wiki?curid=2789393" title="Michaił Magnicki">
Michaił Magnicki

Michaił Leontjewicz Magnicki (ur. 23 kwietnia (4 maja) 1778 w Moskwie, zm. 21 października (2 listopada) 1844 w Odessie) – rosyjski działacz państwowy, publicysta, poeta, uczestnik reform szkolnictwa wyższego w Rosji w ostatnich latach panowania Aleksandra I.
Życiorys.
Podstawowe wykształcenie zdobył na męskiej pensji przy Uniwersytecie Moskiewskim. W latach 1795-1798 służył w Prieobrażeńskim Pułku Lejbgwardii, po czym zrezygnował z kariery wojskowej i przeszedł do służby cywilnej. Był urzędnikiem rosyjskiego poselstwa w Wiedniu, następnie w latach 1801-1803 - w Paryżu. Od 1803 był bliskim współpracownikiem Michaiła Spieranskiego, w 1804 był rewizorem w Pskowie i Wilnie. W 1810 został wolnomularzem, jednak następnie porzucił lożę. W 1811 stanął na czele komisji ds. opracowania regulaminów wszystkich agend ministerstwa wojny.
W marcu 1812, gdy Michaił Spieranski popadł w niełaskę, został aresztowany również jego bliski współpracownik Magnicki, skazany następnie na zesłanie do Wołogdy. W 1816 odzyskał przychylność Aleksandra I i został mianowany wicegubernatorem woroneskim, „de facto” od 1817 pełniąc wszystkie obowiązki gubernatora. W 1817 został gubernatorem symbirskim. Dzięki protekcji Aleksandra Golicyna w 1819 wszedł w skład głównego zarządu szkół przy ministerstwie spraw duchownych i oświecenia narodowego.
Magnicki był zdecydowanym krytykiem idei oświeceniowych i wdrażania zachodnioeuropejskiego modelu kształcenia w Rosji. W 1819 przeprowadził reformę wewnętrzną Uniwersytetu Kazańskiego, w czasie której wprowadził na uczelni nowy regulamin wewnętrzny oparty na regule mniszej, usunął z biblioteki dzieła filozofów oświeceniowych, zastępując je egzemplarzami Biblii. Wśród studentów wprowadził surową dyscyplinę opartą na uczestnictwie w obowiązkowych nabożeństwach prawosławnych, wspierał donosicielstwo i wzajemne szpiegowanie się słuchaczy. Do 1826 Magnicki nadzorował cały kazański okręg szkolny i wdrażał w miejscowym szkolnictwie analogiczne reformy w skrajnie konserwatywnym duchu. Równocześnie zainicjował remont obiektów Uniwersytetu Kazańskiego, kierował uczonych na stypendia zagraniczne, opracowywał plan utworzenia instytutu języków wschodnich. Związał się z „prawosławną opozycją” lub „partią rosyjską” w najbliższym otoczeniu cara i jako jej członek przyczynił się do upadku swojego dawnego protektora Aleksandra Golicyna, oskarżonego o niedostateczną pobożność, hołdującemu zachodnioeuropejskim prądom mistycznym.
Magnicki popadł w niełaskę po śmierci Aleksandra I i objęciu tronu przez Mikołaja I, którego jeszcze jako wielkiego księcia oskarżył o wolnomyślicielstwo. Ostatnie lata spędził na zesłaniu w Rewlu i w Odessie. Pragnąc odzyskać łaskę władcy, w 1831 skierował do Mikołaja I listy, w których opisywał rzekomy spisek iluminatów, w którym kluczową rolę miał odegrać jego dawny protektor Michaił Spieranski. Zmarł w nędzy.
Autor wierszy przeznaczonych dla dzieci oraz utrzymanych w prawosławnym duchu artykułów prasowych.

</doc>
<doc id="2789398" url="https://pl.wikipedia.org/wiki?curid=2789398" title="Frank Fakaotimanava Lui">
Frank Fakaotimanava Lui

Frank Fakaotimanava Lui (ur. 19 listopada 1935 w Alofi, zm. 9 lipca 2021) – niueński polityk. Premier Niue od 9 marca 1993 do 26 marca 1999. Bezpartyjny. Odznaczony nowozelandzkim Order of Merit. Członek Zgromadzenia Niue (Niue Assembly) – parlamentu.

</doc>
<doc id="2789403" url="https://pl.wikipedia.org/wiki?curid=2789403" title="Tatenda Mutambarah">
Tatenda Mutambarah

Tatenda Arnold Mutambarah (ur. 5 marca 1983 w Gutu, Zimbabwe) – botswański koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Botswany odpadła już po rundzie eliminacyjnej. Podczas tego turnieju wystąpił w czterech meczach, w których łącznie grał tylko przez 14 minut. Zanotował jedynie dwa faule, w przegranym meczu przeciwko reprezentacji Lesotho.

</doc>
<doc id="2789406" url="https://pl.wikipedia.org/wiki?curid=2789406" title="Danuta Majewska">
Danuta Majewska

Danuta Majewska, z domu Graizarek (ur. 17 czerwca 1955 w Złotoryi, zm. 30 października 2015) – polska lekkoatletka, specjalistka rzutu dyskiem, czterokrotna mistrzyni Polski.
Kariera.
Zdobyła mistrzostwo Polski w rzucie dyskiem w 1979, 1980, 1981 i 1983, a także brązowe medale w 1973 i 1982.
Startowała w finałach Pucharu Europy. W Turynie (1979) zajęła 7. miejsce, w Zagrzebiu (1981) – 6. miejsce, a w Londynie (1983) – 7. miejsce.
Rekordy życiowe:
Przez większość kariery była zawodniczką Śląska Wrocław.

</doc>
<doc id="2789409" url="https://pl.wikipedia.org/wiki?curid=2789409" title="Gry różniczkowe">
Gry różniczkowe

Gry różniczkowe – dział matematycznej teorii sterowania optymalnego, w którym rozpatruje się sterowanie w sytuacjach konfliktowych. Ma on także związek z teorią gier. Teoria powstała w latach 50. XX wieku.
Sformułowania problemów teorii gier różniczkowych.
W teorii wyróżnia się dwa rodzaje gier:
Podstawowe wyniki uzyskano dla gier różniczkowych dwóch graczy, a sama gra podporządkowana jest wtedy następującemu schematowi:
W teorii gier różniczkowych rozpatruje się także problemy, w których zakłócenia działania układu traktuje się jako działania przeciwnika.
Zazwyczaj zakłada się, że ruch sterowanego układu jest podporządkowany równaniu różniczkowemu
gdzie formula_2 jest wektorem fazowym układu, formula_3 i formula_4 – wektorami sterowania odpowiednio graczy I i II, a formula_5 czasem. Określona jest klasa strategii formula_6 gracza I, a dla każdej strategii formula_7 określony jest wiązką ruchów formula_8 która jest generowana przez tę strategię oraz wszystkie możliwe strategie przeciwnika. Wiązka ta wychodzi z początkowego stanu powyższego układu.
Na ruchach formula_9 układu zadany jest funkcjonał formula_10 nazywany płacą gry, którego wartość gracz I stara się zminimalizować. Czasem funkcjonał formula_11 zależy także od realizacji formula_12 sterowania obu graczy.
Biorąc pod uwagę także najbardziej niekorzystną realizację ruchu formula_13 gdy wybór strategii jest pozostawiony graczowi II, jakość strategii formula_7 jest oceniana za pomocą wielkości:
Zadanie gracza I polega na określeniu strategii formula_16 na której realizowane jest minimum funkcjonału formula_17 (jest to zadanie potęgi). Czasem rozpatruje się zadanie jakości, które polega na znalezieniu strategii formula_18 spełniającej nierówność:
gdzie formula_20 jest daną liczbą.
W analogiczny sposób można sformułować zadanie gracza II. Jego strategia formula_21 jest oceniana przez wielkość:
Zadanie potęgi polega wtedy na znalezieniu strategii maksymalizującej wartość funkcjonału formula_23 a zadanie jakości – na znalezieniu strategii formula_24 dla której:
Jeśli w zadaniach graczy I i II klasy strategii formula_6 i formula_27 mają taką własność, że dla każdej pary uporządkowanej formula_28 można określić choć jeden ruch
generowany przez tę parę, to oba te zadania generują grę różniczkową na klasie strategii formula_30
Jeśli w grze różniczkowej spełniona jest równość
to wielkość formula_32 nazywa się ceną gry różniczkowej.
Przykład.
Typowym przykładem gry różniczkowej jest zagadnienie pościgu-ucieczki. W tej grze
gdzie formula_34 są odpowiednio wektorami fazowymi ścigającego i uciekającego, a ich ruch opisywany jest równaniami
Najczęściej rozpatruje się przypadki, gdy wybór sterowania podlega ograniczeniom typu
gdzie formula_37 są pewnymi zbiorami zwartymi. Płacą w takiej grze jest czas spotkania, tzn.:
gdzie formula_39 i formula_40 są wektorami utworzonymi z pierwszych formula_41 współrzędnych wektorów formula_42 i formula_43 Zatem zbliżenie punktów formula_39 i formula_40 na odległość mniejszą od formula_46 jest interpretowane jako spotkanie obiektów.

</doc>
<doc id="2789410" url="https://pl.wikipedia.org/wiki?curid=2789410" title="Tinashe Mutambarah">
Tinashe Mutambarah

Tinashe Mutambarah (ur. 18 lipca 1986 w Harare) – botswański koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Botswany odpadła już po rundzie eliminacyjnej. Podczas tego turnieju wystąpił w czterech meczach, w których zdobył 29 punktów (drugi najlepiej punktujący zawodnik swojej ekipy). Zanotował także jedną asystę, cztery przechwyty, siedem zbiórek ofensywnych i osiem zbiórek defensywnych. Ponadto miał na swym koncie także dziewięć fauli i siedemnaście strat. W sumie na parkiecie spędził około 111 minut.

</doc>
<doc id="2789411" url="https://pl.wikipedia.org/wiki?curid=2789411" title="Mike Eman">
Mike Eman

Michiel Godfried „Mike” Eman (ur. 1 września 1961 w Oranjestad, Aruba) – arubański polityk. premier Aruby od 30 października 2009 do 17 listopada 2017. Członek Arubańskiej Partii Ludowej (Arubaanse Volkspartij/Partido di Pueblo Arubano). Od października 2001 do 29 października 2009 członek parlamentu (Stanów Aruby – Staten van Aruba).

</doc>
<doc id="2789412" url="https://pl.wikipedia.org/wiki?curid=2789412" title="Godwin Machibe">
Godwin Machibe

Godwin Mawila Machibe (ur. 27 kwietnia 1977 w Francistown) – botswański koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Botswany odpadła już po rundzie eliminacyjnej. Podczas tego turnieju wystąpił w czterech meczach, w których zdobył siedem punktów. Zanotował także dwie zbiórki ofensywne i cztery zbiórki defensywne. Ponadto miał na swym koncie także trzy faule i pięć strat. W sumie na parkiecie spędził około 32 minuty.

</doc>
<doc id="2789421" url="https://pl.wikipedia.org/wiki?curid=2789421" title="Szybki cash">
Szybki cash

Szybki cash (tytuł oryg. "Snabba Cash", ang. "Easy Money") – szwedzki thriller z 2010 roku w reżyserii Daniela Espinosy. Film powstał na podstawie powieści Jensa Lapidusa pod tym samym tytułem, która została wydana w 2006 roku.
Światowa premiera filmu miała miejsce 15 stycznia 2010 roku. W Polsce premiera filmu odbyła się 5 października 2012 roku.
Opis fabuły.
Johan (Joel Kinnaman) studiuje ekonomię. Podaje się za syna dyplomaty, a na chleb zarabia jeżdżąc taksówką. Drugi bohater, Mrado, ściąga haracze dla serbskiej mafii, a teraz ma zabić kogoś na jej zlecenie. Natomiast Jorge właśnie uciekł z więzienia i ukrywa się przed policją i Serbami. Ci trzej mężczyźni marzą o fortunie, a los krzyżuje ich drogi gdzieś w Sztokholmie. Szybki cash, na który mają chrapkę, okazuje się jednak trudny do zdobycia. A jego cena jest bardzo wysoka.

</doc>
<doc id="2789423" url="https://pl.wikipedia.org/wiki?curid=2789423" title="Cenowo (obwód Ruse)">
Cenowo (obwód Ruse)

Cenowo (bułg. "Ценово") – wieś w północnej Bułgarii, w obwodzie Ruse. Siedziba administracyjna gminy Cenowo.
Historia.
Miejscowość powstała z inicjatywy tureckiego sułtana Kara Alego od Stambułu. Okoliczne gospodarstwa w XVIII i XIX wieku dawały schronienie licznym uchodźcom. Ci przybysze często osiedlali się tu na stałe. Miejscowość wcześniej nazywała się Czauszchan, później Czaouszewo. Natomiast 14 sierpnia 1934 roku wieś została przemianowana z Czaouszewo na Cenowo, na cześć słynnego przedsiębiorcy Dimityra Cenowa Swisztowa. W wyniku nowych podziałów administracyjnych w 1979 roku w Bułgarii Cenowo stało się ośrodkiem administracyjnym gminy Cenowo.

</doc>
<doc id="2789426" url="https://pl.wikipedia.org/wiki?curid=2789426" title="Hit by pitch">
Hit by pitch

Hit by pitch (w skrócie HBP) – w baseballu następuje wówczas gdy narzucona poza strefę strike’ów przez miotacza piłka uderzy w pałkarza. W efekcie pałkarz po takim zagraniu udaje się automatycznie na pierwszą bazę. Jeśli jednak pałkarz przed uderzeniem wykona zamach lub podejmie próbę uniknięcia uderzenia, a piłka go nie uderzy, wtedy sędzia główny ogłasza strike (lub ball).

</doc>
<doc id="2789437" url="https://pl.wikipedia.org/wiki?curid=2789437" title="22 Batalion Piechoty Górskiej">
22 Batalion Piechoty Górskiej

22 Karpacki Batalion Piechoty Górskiej im. gen. dyw. Bronisława Prugara-Ketlinga (22 kbpg) – pododdział Wojsk Zmechanizowanych Sił Zbrojnych RP.
Tradycje.
Decyzją Nr 638/MON Ministra Obrony Narodowej z dnia 31 grudnia 2007 22 batalion Piechoty Górskiej Obrony Terytorialnej w Kłodzku przejmuje:
Tą samą decyzją ustalono doroczne święto jednostki na dzień 3 maja.
Rozkazem Dowódcy Wojsk Lądowych nr Pf-21/Org. z dnia 10 czerwca 2008, w sprawie zmiany bezpośredniego podporządkowania batalionów Obrony Terytorialnej 22 batalion piechoty górskiej Obrony Terytorialnej przekształcony zostaje w 22 batalion piechoty górskiej, tym samym przechodząc w podporządkowanie 21 Brygady Strzelców Podhalańskich z Rzeszowa.
Decyzją Nr 638/MON Ministra Obrony Narodowej z dnia 23 maja 2011 wprowadzono odznakę pamiątkową 22. Karpackiego batalionu piechoty górskiej.
Decyzją Nr 185/MON Ministra Obrony Narodowej z dnia 5 listopada 2019 batalion otrzymał imię gen. dyw. Bronisława Prugar-Ketlinga.
Struktura.
oraz obiekty szkoleniowe i klub

</doc>
<doc id="2789438" url="https://pl.wikipedia.org/wiki?curid=2789438" title="Benedykt Zawadzki">
Benedykt Zawadzki

Benedykt Zawadzki (ur. 1652 w Warszawie, zm. 1705 tamże) – polski kaznodzieja i wydawca.
Życiorys.
Po ukończeniu szkół w Warszawie wstąpił do zakonu pijarów. Był rektorem w Piotrkowie i Warszawie. Słynął ze zdolności poetyckiej i wymowy kościelnej.
W 1682 wraz z Wojciechem Haligowskim założył drukarnię pijarską w Warszawie. Oprócz penegiryków w języku łacińskim wydał m.in. "Cenzurę kaznodziejską" (1697), "Kazania na święta uroczyste" (1702) i "Kazania na niedziele doroczne" (1700).

</doc>
<doc id="2789439" url="https://pl.wikipedia.org/wiki?curid=2789439" title="Cerkiew Opieki Matki Bożej w Moskwie (Izmajłowo)">
Cerkiew Opieki Matki Bożej w Moskwie (Izmajłowo)

Cerkiew Opieki Matki Bożej – prawosławna cerkiew w Moskwie, na terenie dawnej wsi Izmajłowo, wzniesiona w 1680.
Świątynia została wzniesiona w 1680 na terenie carskiej włości w Izmajłowie przez grupę budowniczych z Kostromy na czele z Grigorijem i Fiodorem Miedwiediewymi. Wzorem dla świątyni miał być prawosławny sobór w Aleksandrowskiej Słobodzie, jednak wykonawcy nie zrealizowali w tym zakresie oczekiwań fundatorów. Należała do największych i najefektowniejszych rosyjskich cerkwi wzniesionych w XVII stuleciu; osiągnęła łączną wysokość 57 metrów, z czego 18 przypadało jedynie na największą z pięciu cebulastych kopuł. Wyjątkowa w rosyjskiej architekturze sakralnej była również zewnętrzna dekoracja świątyni z obramowaniami okien wykonanymi z białego kamienia. We wnętrzu cerkwi znalazł się pięciorzędowy ikonostas. Dzwony cerkiewne zostały zawieszone na baszcie wzniesionej w sąsiedztwie, przy moście prowadzącym na wyspę, na której została zbudowana świątynia; nie wzniesiono przy tym typowej dzwonnicy cerkiewnej.
W 1812 rezydencja carska w Izmajłowie, która już wcześniej straciła popularność wśród członków rodziny panującej, została zniszczona przez wojska francuskie. Ucierpiała w tym czasie także cerkiew. Dopiero w 1839 na wyspie w sąsiedztwie świątyni powstał dom dla inwalidów wojennych, z miejscami dla 400 szeregowców i 20 oficerów. Projektant domu, Konstantin Thon, opracował plan budowli zbliżonej formą do typowych rosyjskich koszar i bezpośrednio połączył ten obiekt z cerkwią Opieki Matki Bożej. Otoczony przez trzy skrzydła budynków mieszkalnych obiekt sakralny stracił wiele z pierwotnego monumentalizmu.
Cerkiew pozostawała czynna do 1927. W wymienionym roku została zamknięta, zaś w 1932 całkowicie zdewastowana. W kolejnych dekadach pełniła funkcje magazynu, następnie była siedzibą instytutu naukowego. Odnowiona w latach 1979–1980, w 1994 została zwrócona parafii prawosławnej.
Szczególną czcią otaczane są przechowywane w cerkwi ikony Opieki Matki Bożej oraz kopia Jerozolimskiej Ikony Matki Bożej.

</doc>
<doc id="2789440" url="https://pl.wikipedia.org/wiki?curid=2789440" title="Ajrowo">
Ajrowo

Ajrowo () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 727 mieszkańców.

</doc>
<doc id="2789441" url="https://pl.wikipedia.org/wiki?curid=2789441" title="Zalew Zesławicki">
Zalew Zesławicki

Zalew Zesławicki – dwa sztuczne zbiorniki wodne znajdujące się na pograniczu Krakowa (Dzielnica XV Mistrzejowice), Raciborowic (gmina Michałowice) oraz Batowic (gmina Zielonki), będące ujęciem wody dla niektórych osiedli Nowej Huty. Nazwa zalewu pochodzi od dawnej wsi Zesławice, przyłączonej do Nowej Huty, a następnie włączonej do Krakowa, na obszarze której powstała zapora i zbiorniki. 
Zalew od południa ograniczny jest ul. Gustawa Morcinka, od wschodu ul. Ku Raciborowicom, od północy torami linii kolejowej nr 8, a od zachodu kiedyś planowanym trzecim zbiornikiem (ostatecznie wykopano sam dół zarastający obecnie roślinnością). Zasila go rzeka Dłubnia, która przy wypływie ze zbiorników posiada zaporę spiętrzającą poziom wody.
Zalew powstał w latach 50. XX wieku jako ujęcie wody dla nowego miasta Nowa Huta. W zasadzie przestał wykonywać swoją pierwotną funkcję, kiedy w połowie lat 80. XX wieku na rzece Rabie zaczął dla województwa małopolskiego powstawać Zbiornik Dobczycki.

</doc>
<doc id="2789443" url="https://pl.wikipedia.org/wiki?curid=2789443" title="Sezon 2012/2013 w klubowej europejskiej piłce siatkowej mężczyzn">
Sezon 2012/2013 w klubowej europejskiej piłce siatkowej mężczyzn

Sezon 2012/2013 w klubowej europejskiej piłce siatkowej mężczyzn obejmuje rozgrywki o mistrzostwo, puchar i superpuchar państw, których federacje zrzeszone są w Europejskiej Konfederacji Piłki Siatkowej (CEV) oraz puchary europejskie. W Andorze, Azerbejdżanie, Gibraltarze, Liechtensteinie, Monako, San Marino oraz Walii nie odbyły się żadne oficjalne seniorskie rozgrywki klubowe.

</doc>
<doc id="2789445" url="https://pl.wikipedia.org/wiki?curid=2789445" title="Opyłczensko">
Opyłczensko

Opyłczensko () – wieś w Bułgarii, w obwodzie Kyrdżali, w gminie Kyrdżali. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 1 075 mieszkańców.

</doc>
<doc id="2789450" url="https://pl.wikipedia.org/wiki?curid=2789450" title="Altitude (gra komputerowa)">
Altitude (gra komputerowa)

Altitude – komputerowa gra akcji wydana 2 grudnia 2009 roku przez firmę Nimbly Games. Znalazła się na liście PAX 10 w 2010 roku.
Rozgrywka.
Gracz steruje jednym z pięciu samolotów i walczy na dwuwymariowych mapach. Poprzez niszczenie pojazdów przeciwników postać zdobywa doświadczenie. Dzięki temu dostępne są nowe samoloty i umiejętności. Cel rozgrywki zależy od wyboru mapy. W trybie team deathmatch gracze zostają podzieleni na dwa zespoły i wygrywa ten który zniszczy więcej samolotów przeciwnika w określonym czasie. W trybie „Team Base Destruction” głównym celem jest zniszczenie bazy wroga.

</doc>
<doc id="2789453" url="https://pl.wikipedia.org/wiki?curid=2789453" title="Abd ar-Rahman (konwertyta)">
Abd ar-Rahman (konwertyta)

Abd ar-Rahman, Abdul Rahman (عبد الرحمن, ur. 1965) – obywatel afgański, któremu groziła kara śmierci za konwersję na chrześcijaństwo.
W 1990, będąc pracownikiem pomocy medycznej dla organizacji pozarządowej przeszedł z islamu na chrześcijaństwo. W 2006 członkowie jego rodziny poinformowali policję o jego konwersji i został aresztowany za sprzeniewierzenie się zasadom islamu, pomimo zapisów w konstytucji Afganistanu, gwarantujących swobodę wyznawania wybranej religii.
W dniu 26 marca 2006, pod silną presją ze strony rządów zagranicznych, sąd skierował jego sprawę do prokuratury, powołując się na błędy w śledztwie. Został zwolniony z więzienia i wrócił do swojej rodziny w nocy 27 marca. 29 marca 2006 ar-Rahman przyjechał do Włoch, gdzie otrzymał azyl polityczny.

</doc>
<doc id="2789459" url="https://pl.wikipedia.org/wiki?curid=2789459" title="Granica mauretańsko-saharyjska">
Granica mauretańsko-saharyjska

Granica marokańsko-mauretańska formalnie nie istnieje, jest to granica (o długości 1561 kilometrów) pomiędzy Mauretanią i okupowaną przez Maroko Saharą Zachodnią.
Początek granicy na południu nad Oceanem Atlantyckim na przylądku Ras Nawazibu (Przylądek Biały) przybiera tu kierunek północny i na odcinku ok. 60 kilometrów dzieli półwysep Nawazibu na część wschodnią – mauretańska i zachodnią – saharyjską (marokańską). Następnie biegnie linią prostą w kierunku wschodnim (wzdłuż równoleżnika 21° 20’N), by na zachód od m. Szum przybrać kierunek północny, omija wielkim łukiem miasto Fudajrik i dociera do Zwrotnika Raka,stąd biegnie wzdłuż południka 12°W, dochodzi do równoleżnika 26° N.
Następnie biegnie w kierunku wschodnim wzdłuż tego równoleżnika i dociera do południka 8°40’E, stąd linią prostą w kierunku północnym do trójstyku granic Mauretanii, Sahary Zachodniej (Maroka) i Algierii.
Granica powstała w 1900 roku, dzieliła wówczas hiszpańskie (Sahara Hiszpańska) i francuskie (Francuska Afryka Zachodnia) posiadłości kolonialne. W 1960 roku stała się granicą Mauretanii i Sahary Hiszpańskiej. W latach 1976-1979 Mauretania okupowała południową część Sahary Zachodniej.
Od 1976 roku jest granicą okupowanej przez Maroko Sahary Zachodniej i Mauretanii.

</doc>
<doc id="2789460" url="https://pl.wikipedia.org/wiki?curid=2789460" title="Siły opozycji (Syria)">
Siły opozycji (Syria)

Siłami opozycji w Syrii lub siłami rebelianckimi – nazywa się ugrupowania prowadzące walkę z rządem Baszszara al-Asada w czasie wojny domowej.
Historia rozwoju sił opozycyjnych.
Początkowo syryjska opozycja nie była skupiona pod żadnym sztandarem, a spontaniczne demonstracje prowadzili zwykli cywile. Z czasem, kiedy byli atakowani przez służby bezpieczeństwa, zaczęli się zbroić. Po kilku miesiącach pacyfikacji manifestacji, zaczęło dochodzić do dezercji w wojsku. Głównym ugrupowaniem rebelianckim była Wolna Armia Syrii pod dowództwem płk. Rijada al-Asada, powołana przez dezerterów z armii narodowej 29 lipca 2011. Zbrojnymi ugrupowaniami dowodziła Narodowa Rada Syryjska (NSR), powołana 23 sierpnia 2011 z siedzibą w tureckim Stambule. Jednakże nie wszystkie grupy bojowe były podporządkowane i często działały na własną rękę.
W skład opozycji wchodzili głównie sunnici, także ci radykalni, co wzbudzało obawy przez zbrojeniem niektórych ugrupowań i padały podejrzenia o współpracę z Al-Kaidą. Sunnitów wspierała mniejszość kurdyjska. Wraz z wydłużaniem się syryjskiego konfliktu zaczął on przybierać na charakterze religijnym i zaczął się radykalizować. Na przełomie 2011 i 2012 syryjską opozycję poparli radykalni islamiści, którzy czynnie włączyli się do walki przeciwko rządowi. Przeprowadzali oni nie tylko zamachy bombowe, ale także ściągali z zagranicy mudżahedinów i wysyłali ich na linie frontu
Na początku września 2012 powstał projekt utworzenia Narodowej Armii Syryjskiej (NAS), zrzeszającej różne grupy bojowe z Wolną Armią Syrii na czele. Jednak WAS zgłosiła zastrzeżenia co do nowej nazwy formacji. Narodowa Armia Syrii miała być całkowicie podporządkowana władzom opozycyjnym z Narodowej Rady Syryjskiej. W toku reformowania struktur syryjskiej opozycji na konferencji w Dosze (4-11 listopada 2012) powołano Syryjską Koalicję Narodową na rzecz Opozycji i Sił Rewolucyjnych, będącą konfederacją umiarkowanych opozycyjnych ugrupowań politycznych, działających w kraju oraz za granicą, skupionych poprzednio w Narodowej Radzie Syryjskiej. Na czele konfederacji, która od tej pory reprezentowała syryjską opozycję, stanął Mu’az al-Chatib. Zbrojnym ramieniem konfederacji pozostała Wolna Armia Syrii.
We wrześniu 2012 po tajnych negocjacjach między umiarkowanymi ugrupowaniami Sukur asz-Szam i Brygadami Al-Faruk utworzono koalicję umiarkowanych islamistów Syryjski Front Wyzwolenia Islamu. Następnie do koalicji przystąpiła m.in. Liwa al-Islam oraz Liwa at-Tauhid. Obecnie konfederacja zrzesza 20 ugrupowań deklarujących braterskie relacje z Wolną Armią Syrii i liczy ok. 37-39 tys. bojowników, czyniąc ją najliczniejszą koalicją zbrojną w Syrii. Z kolei 21 grudnia 2012 powołana została konfederacja 11 zbrojnych, radykalnych grup islamistycznych pod nazwą Syryjski Front Islamski. W skład organizacji nie weszła największa zbrojna grupa salaficka operująca na terenie Syrii – Dżabhat an-Nusra, która od kwietnia 2013 współpracowała z Islamskim Państwem w Iraku i Lewancie. Wszystkie te organizacje odrzucały zwierzchność Wolnej Armii Syrii – głównego zbrojnego podmiotu syryjskiej opozycji.
We wrześniu 2013 według analityków wojskowości, w Syrii walczyło 100 tys. rebeliantów zrzeszonych w ok. 1000 ugrupowaniach, z czego 37-39 tys. działało pod szyldem Syryjskiego Frontu Wyzwolenia Islamu, 31 tys. walczyło w ramach Wolnej Armii Syrii. Kolejne 18 tys. to radykalni rebelianci z Syryjskiego Frontu Obrony, a 12 tys. rebeliantów było dżihadystami wywodzącymi się z Islamskiego Państwa w Iraku i Lewancie (ISIS).
Taktyka wojenna radykałów i dżihadystów wymusiła na przedstawicielstwie syryjskiej opozycji odcięcie się od islamskich ekstremistów i potępienie przypadków pogwałcenia praw człowieka, w tym porwania, morderstwa i masowe egzekucje. Syryjska opozycja zadeklarowała 11 października 2013 wolę przestrzegania prawa międzynarodowego i obiecała wydanie w ręce sprawiedliwości zbrodniarzy, oskarżając jednocześnie instytucje międzynarodowe o brak działania. Umiarkowani rebelianci dostrzegli tym samym zagrożenie ze strony radykalnych islamistów.
22 listopada 2013 po wielomiesięcznych negocjacjach ugrupowania tworzące Syryjski Front Wyzwolenia Islamu (Liwa at-Tauhid, Szukur asz-Szam i Dżajsz al-Islam) podpisały pakt z trzema ugrupowaniami wchodzącymi w skład drugiego islamistycznego bloku konfederacyjnego – Syryjskiego Frontu Islamu (Ahrar asz-Szam, Liwa al-Hakk, Ansar asz-Szam) oraz Kurdyjskim Frontem Islamskim, powołując do życia organizację pod nazwą Front Islamski. W zamyśle twórców ciała militarnego, jest to alternatywa wobec Syryjskiej Koalicji Narodowej na rzecz Opozycji i Sił Rewolucji, a także Islamskiego Państwa w Iraku i Lewancie.
Wraz z początkiem 2014 wybuchła wojna między Islamskim Państwem w Iraku i Lewancie a resztą opozycyjnych ugrupowań zbrojnych. Do walki z ISIS przystąpił Front Islamski, który porozumiał się Dżabhat an-Nusra oraz powołanym Syryjskim Frontem Rewolucyjnym, który wchodził w skład Wolnej Armii Syrii, a także Armią Mudżahedinów. W lutym 2014 Front Islamski, Dżabhat an-Nusra, Armia Mudżahedinów i Dżajsz al-Muhadżirin wa-al-Ansar, która podobnie jak Dżabhat an-Nusra zakończyły współpracę z ISIS, utworzyły sojusz pod nazwą Ahl asz-Szam, który był odpowiedzialny za walkę z ISIS. Struktura pod tym względem współpracowała z Wolną Armią Syrii i kurdyjskimi Powszechnymi Jednostkami Ochrony oraz Dżabhat al-Akrad.
Wobec porażek Frontu Islamskiego wobec Państwa Islamskiego (ISIS przed proklamacją kalifatu z 29 czerwca 2014), Ahrar asz-Szam czynił poszukiwania nowych sojuszników, by móc rywalizować ze ściągającymi dżihadystami do kalifatu. W związku z tym 3 sierpnia 2014 podpisano ugodę z 17 innymi ugrupowaniami powołującymi Syryjską Radę Dowództwa Rewolucyjnego. W skład niej wchodziły rozłamowcy z Frontu Islamskiego (Dżajsz al-Islam, Liwa Sukur asz-Szam oraz Liwa al-Hakk), Wolnej Armii Syrii (Syryjski Front Rewolucyjny oraz Ruch Hazzam), a także mniejsze ugrupowania jak Armia Mudżahedinów i Andżad asz-Szam.
Byłe ugrupowania zbrojne.
Syryjski Front Wyzwolenia Islamu i Syryjski Front Islamski połączyły się we Front Islamski.

</doc>
<doc id="2789474" url="https://pl.wikipedia.org/wiki?curid=2789474" title="Kevin McDonald (aktor)">
Kevin McDonald (aktor)

Kevin Hamilton McDonald (ur. 16 maja 1961 w Montrealu) – kanadyjski aktor, artysta stand-up. Znany jako członek komediowej trupy The Kids in the Hall. Syn Sheili McDonald i Hamiltona McDonalda, sprzedawcy sprzętu dentystycznego.

</doc>
<doc id="2789475" url="https://pl.wikipedia.org/wiki?curid=2789475" title="IS-C Żuraw">
IS-C Żuraw

Szybowiec IS-C Żuraw – polski szybowiec wyczynowy i szkoleniowy produkowany od roku 1952, będący kopią niemieckiego szybowca DFS Kranich II.
Historia.
W warsztacie remontowym NSFK w Łodzi odnaleziono w 1945 r. porzuconą dokumentację techniczną szybowca „Kranich II”. Ułatwiło to opracowanie dokumentacji warsztatowej w Instytucie Szybownictwa w Bielsku-Białej w latach 1950-1952 przez inż. Józefa Niespała i Andrzeja Kokota dla zmodernizowanej polskiej wersji IS-C Żuraw. 
Prototyp został oblatany 22.04.1952 r. w Gdańsku przez pilota doświadczalnego Adama Zientka. 
Produkcję seryjną prowadzono w latach 1952-1953 w Poznaniu (10 egz.) i w Gdańsku (40 egz.). Dwa egzemplarze zostały przerobione na wersję tzw. leżącą. Początkowo szybowce produkowane w OWL Gdańsk oznaczono Żuraw S (seryjny) a następnie SZD-C Żuraw II.
W 1953 r. w Dziale Badań w Locie Instytutu Lotnictwa pod kierownictwem inż. Tadeusza Chylińskiego zostały przeprowadzone próby jednego z seryjnych (nr seryjny P-03-03) zbudowanych w Poznaniu szybowca SZD-S Żuraw o numerze rejestracyjnym SP-1276 w celu określenia warunków jego użytkowania oraz wskazania usterek. 
Na szybowcach Żuraw II polscy piloci ustanowili dwa rekordy krajowe i dwa rekordy światowe.
Były one użytkowane w aeroklubach i szkołach szybowcowych do treningu i lotów wyczynowych do końca lat 60. 
W zbiorach Muzeum Lotnictwa Polskiego w Krakowie znajdują się dwa szybowce IS-C Żuraw zbudowane w OWL-Gdańsk: 
Konstrukcja.
Dwumiejscowy szybowiec o konstrukcji drewnianej.
Skrzydło drewniane o mewim kształcie w widoku z przodu, kryte płótnem. Przykadłubowa część płata trapezowata, ze względu na położenie siedzenia tylnej kabiny dokładnie w środku ciężkości i miała 3° skos do tyłu. W płatach zastosowano aerodynamiczne hamulce płytowe, wysuwające się w górę i w dół. Lotki przebiegały prawie od załamania płata, aż do jego końcówki.
Kadłub wręgowy, półskorupowy o przekroju owalnym. Kadłub wraz ze statecznikiem pionowym pokryty sklejką. Kabina zakryta.
Statecznik poziomy, usytuowano na górnej krawędzi kadłuba, przed statecznikiem pionowym.

</doc>
<doc id="2789483" url="https://pl.wikipedia.org/wiki?curid=2789483" title="Elżbieta Oldenburg (księżna meklemburska)">
Elżbieta Oldenburg (księżna meklemburska)

Elżbieta Oldenburg (ur. 14 października 1524, zm. 15 października 1586) – księżniczka duńska, księżna meklemburska na Schwerinie i księżna meklemburska na Güstrowie; córka Fryderyka I Oldenburga i Zofii pomorskiej; żona Magnusa III, księcia meklemburskiego na Schwerinie oraz Ulryka III, księcia meklemburskiego na Güstrowie.
Życiorys.
Elżbieta, podczas pobytu na dworze przyrodniego brata była opisywana jako osoba o wyjątkowej urodzie. W 1542 została zaręczona z Magnusem III, księciem meklemburskim na Schwerinie, a 26 sierpnia 1543 odbył się ich ślub. To małżeństwo pozostało bezdzietne. Kiedy jej mąż zmarł 28 stycznia 1550, w rok później powróciła do Danii i pozostała tam do 1556, gdyż 14 lutego tego roku, poślubiła księcia meklemburskiego Ulryka III. Małżeństwo zostało szybko skonsumowane, dlatego że 4 września 1557 w Wismarze urodziła swoje pierwsze i ostatnie dziecko – córkę Zofię. Jej związek z Ulrykiem był opisywany jako małżeństwo szczęśliwe. Jej córka 20 lipca 1572 w Kopenhadze poślubiła swojego krewnego, króla Danii i Norwegii – Fryderyka II. Gdy jej córka została królową Danii, Elżbieta była częstym gościem na jej dworze, była również bardzo aktywna w Meklemburgii, bo czyniła donacje na rzecz tamtejszych kościołów. Księżna zmarła niedługo po powrocie z ostatniej wizyty w Danii.
Pochodzenie.
Elżbieta była czwartym dzieckiem, a drugą córką Fryderyka I Oldenburga, króla Danii i Norwegii oraz księcia holsztyńskiego na Gottorpie i jego drugiej żony – Zofii, księżniczki pomorskiej. 
Braćmi Elżbiety byli: Chrystian III Oldenburg (przyrodni), Jan II, Adolf I i Fryderyk, a siostrami – Dorota (przyrodnia), Anna i Dorota.

</doc>
<doc id="2789484" url="https://pl.wikipedia.org/wiki?curid=2789484" title="LaTasha Jenkins">
LaTasha Jenkins

LaTasha Jenkins (ur. 19 grudnia 1977) – amerykańska lekkoatletka, sprinterka, srebrna medalistka mistrzostw świata.
W 2001 roku Jenkins wygrała bieg na 200 metrów podczas halowych mistrzostw kraju. Pojechała dzięki temu na halowe mistrzostwa świata, na których zdobyła srebrny medal. W tym samym roku została wicemistrzynią świata na otwartym stadionie w Edmonton. Jenkins jest także medalistką mistrzostw NCAA.
W kwietniu 2000 roku amerykańska sztafeta w składzie Jenkins, Colander, Perry, Jones ustanowiła rekord świata w sztafecie 4 × 200 metrów – 1:27,46.
W 2003 roku Jenkins zakończyła karierę, lecz powróciła do rywalizacji w 2006 roku. Wtedy to w jej organizmie znaleziono ślady nandrolonu. Po prawie rocznej aferze dopingowej oskarżenie przeciwko Jenkins zostało wycofane, a ona sama stała się pierwszym sportowcem, który został oczyszczony z zarzutów przez Amerykańską Agencję Antydopingową.
Rekordy życiowe w biegu na 200 metrów: stadion – 22,29 (1999); hala – 22,96 (2001)

</doc>
<doc id="2789485" url="https://pl.wikipedia.org/wiki?curid=2789485" title="Cyclospora niniae">
Cyclospora niniae

Cyclospora niniae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. niniae" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u "Ninia sebae sebae".

</doc>
<doc id="2789497" url="https://pl.wikipedia.org/wiki?curid=2789497" title="Granica kongijsko-środkowoafrykańska (Demokratyczna Republika Konga)">
Granica kongijsko-środkowoafrykańska (Demokratyczna Republika Konga)

Granica kongijsko-środkowoafrykańska – granica międzypaństwowa dzieląca terytoria Demokratycznej Republiki Konga i Republiki Środkowoafrykańskiej, o długości 1577 kilometrów.
Początek granicy na zachodzie – styk granic Kongo-Republiki Środkowoafrykańskiej i Demokratycznej Republiki Konga nad rzeką Ubangi, następnie biegnie w kierunku północnym i wschodnim opierając się o koryta rzek Ubangi i Mbomou, dochodzi do styku granic Demokratycznej Republiki Konga,Republiki Środkowoafrykanskiej i Sudanu (od 2011 Sudanu Południowego) na Wyżynie Azande.
Granica powstała w 1960 roku po proklamowaniu niepodległości przez Demokratyczną Republikę Konga i Republikę Środkowoafrykańską. W latach 1894-1960 dzieliła Kongo Belgijskie i Francuską Afrykę Równikową (Ubangi-Szari).

</doc>
<doc id="2789498" url="https://pl.wikipedia.org/wiki?curid=2789498" title="Europa Południowa (region fizycznogeograficzny)">
Europa Południowa (region fizycznogeograficzny)

 
Europa Południowa - część Europy wyróżniana jako region w regionalizacji fizycznogeograficznej Europy zgodnej z Uniwersalną Klasyfikacją Dziesiętną Międzynarodowej Federacji Dokumentacji. 
W przeciwieństwie do pozostałych części Europy wyróżnianych w geografii fizycznej Europa Południowa nie stanowi ciągłego obszaru, lecz składa się z trzech obszarów lądowych rozdzielonych akwenami Morza Śródziemnego: Półwyspu Iberyjskiego, Apenińskiego i Bałkańskiego wraz z wyspami na Morzu Śródziemnym towarzyszącymi masywowi lądowemu Europy. O wydzieleniu ich wszystkich jako odrębnego, samodzielnego obszaru decyduje: 
W skład Europy Południowej wchodzi tylko jeden megaregion fizycznogeograficzny: wyspy i półwyspy Morza Śródziemnego. 
Regionalizacja fizycznogeograficzna Europy Południowej: 

</doc>
<doc id="2789502" url="https://pl.wikipedia.org/wiki?curid=2789502" title="Yankee Hotel Foxtrot">
Yankee Hotel Foxtrot

Yankee Hotel Foxtrot – czwarty album amerykańskiego zespołu Wilco, wydany 23 kwietnia 2002 roku. Płyta porusza tematy takie, jak miłość, tożsamość, patriotyzm.
W 2012 roku album pojawił się na 493. miejscu zaktualizowanej wersji listy 500 albumów wszech czasów magazynu Rolling Stone.
Kontekst.
Album ukończono w 2001 roku, ale wytwórnia zespołu, Reprise Records, odmówiła jego wydania. W sierpniu tego roku płyta została zamieszczona do odsłuchania na stronie internetowej zespołu. To skłoniło wytwórnię Nonesuch (tak jak Reprise część Warner Music Company) do podpisania kontraktu. Wydanie w kwietniu następnego roku odniosło duży sukces artystyczny i komercyjny. Płyta była ostatnią nagraną z multiinstrumentalistą Jayem Bennettem, a w trakcie jej nagrywania zmieniono perkusistę z Kena Coomera na Glenna Kotche.
Utwór "Poor Places" kończy głos kobiety z sekretarki, która powtarza frazę Yankee Hotel Foxtrot. Zespół został pozwany za bezprawne wykorzystanie tego nagrania.
Okładka.
Okładka przedstawia zdjęcie dwóch bliźniaczych wież Marina City na tle nieba w rodzinnym mieście zespołu Chicago. Przez słuchaczy często były wiązane z World Trade Center, co dodatkowo podkreśla fakt, że oryginalną datą wydania albumu miał być właśnie 11 września 2001 roku. Niemniej jednak wielu Amerykanów powiązało YHF z tymi atakami i potraktowało go jako soundtrack do narodowej traumy związanej z tymi wydarzeniami.
Recenzje.
Płyta została oceniona na 87/100 punktów na stronie Metacritic i wygrała plebiscyt Village Voice Pazz &amp; Jop na najlepszą płytę 2002 roku. Album zwyciężył w większości muzycznych podsumowań roku. Dzięki wysokim notom płyta znalazła się na wysokich miejscach przy podsumowaniach dekady: 3. miejscu listy Rolling Stone i 4. według Pitchfork Media. Dodatkowo utwory z płyt znalazły się w podsumowaniach krytyków: "Poor Places" na 144. według Pitchforka, a "Jesus, Etc." na 61. zdaniem Pitchforka i 67. listy Rolling Stone.
Personel.
Wilco
Dodatkowy personel

</doc>
<doc id="2789506" url="https://pl.wikipedia.org/wiki?curid=2789506" title="Narodowa Rada Syryjska">
Narodowa Rada Syryjska

Narodowa Rada Syryjska (NRS) – ciało powołane 23 sierpnia 2011 w Stambule przez przeciwników syryjskiego reżimu Baszara as-Asada podczas wojny domowej w Syrii, pełniące de facto funkcję organu opozycyjnej władzy na emigracji. Narodowa Rada Syryjska pełniła funkcje reprezentanta syryjskiej opozycji aż do 11 listopada 2012, kiedy to powołano Syryjską Koalicję Narodową na rzecz Opozycji i Sił Rewolucyjnych.
Historia.
15 marca 2011 w Syrii rozpoczęły się antyrządowe protesty przeciwko władzy prezydenta kraju Baszara al-Asada, które z czasem przybrały formę powstania i wojny domowej.
Początkowo syryjska opozycja nie była skupiona pod żadnym sztandarem, a spontaniczne demonstracje prowadzili zwykli cywile. Z czasem, kiedy byli atakowani przez służby bezpieczeństwa zaczęli się zbroić, po kilku miesiącach pacyfikacji manifestacji, zaczęło dochodzić do dezercji w wojsku. Głównym ugrupowaniem rebelianckim była Wolna Armia Syrii pod dowództwem płk. Riada al-Asada, powołana przez dezerterów z armii narodowej 29 lipca 2011.
Wobec zaostrzania się konfliktu wewnętrznego widziano potrzebę zjednoczenia opozycji. Wzorem dla syryjskiego politycznego ciała opozycyjnego była Libijska Rada Tymczasowa, która w 2011 walczyła i obaliła Muammara al-Kaddafiego. W sierpniu 2011 do Turcji zjechali się przedstawiciele syryjskiej opozycji i po negocjacjach 23 sierpnia 2011 w Stambule powołano Narodową Radę Syryjską. 29 sierpnia 2011 na czele Narodowej Rady Syryjskiej powołano syryjskiego polityka Burhana Ghaljuna. Do końca stycznia 2012 Narodowa rada Syryjska została uznana przez 12 krajów za jedynego legalnego przedstawiciela władzy Syrii (Libia, Francja, Stany Zjednoczone, Hiszpania, Bułgaria, Tunezja, Belgia, Kanada, Niemcy, Włochy, Holandia, Turcja). Pod szyldem NRS działała Wolna Armia Syrii, jednakże wiele grup bojowych takich jak Syryjska Armia Wyzwoleńcza oraz krajowych ugrupowań politycznych działało niezależnie.
W lutym 2012 NRS liczyła 270 członków. 1 kwietnia 2012 podczas II konferencji „Przyjaciół Syrii” w Stambule 83 delegacje państwowe uznały Narodową Radę Syryjską za jedyną, legalną przedstawicielkę władzy w Syrii. Dowódcy Wolnej Armii Syrii, podczas konferencji podjęli decyzję, iż będą płacić dezerterującym żołnierzom z wojska Assada.
W lutym oraz maju 2012 przedłużano o trzy miesiące mandat Burhana Ghaljuna na stanowisku przewodniczącego Narodowej Rady Syryjskiej. Za rządów Ghalujna NRS uległa wewnętrznym podziałom. Gdy jego pozycja ulegała zagrożeniu, poparł dostawy broni dla Wolnej Armii Syrii. Kiedy opuszczeniem NRS zagroziły Lokalne Komitety Koordynacyjne, 17 maja 2012 Ghaljun podał się do dymisji. 10 czerwca 2012 nastąpiła zmiana na stanowisku przewodniczącego Narodowej Rady Syryjskiej. Ghaljun został zastąpiony przez Kurda, Abdela Basseta Sajdę z Kurdyjskiej Rady Narodowej, powołanej 26 października 2011 i reprezentująca Kurdów w NRS.
Według niemieckiej gazety „Süddeutsche Zeitung”, NRS zdominowana przez islamistów była skłócona wewnętrznie, a wyłonienie Kurda mogło pogorszyć tylko sytuację. Walcząca o niepodległość na terenach Turcji kurdyjska Partia Pracujących Kurdystanu, wspierała Assada. Tak więc mogło się to przerodzić w walki bratobójcze wewnątrz Kurdystanu. Ponadto wpływ NRS na sterowanie Wolną Armią Syrii malało na znaczeniu. Oddziały rebelianckie działały w znacznym stopniu na własną rękę, mają własnych religijnych przywódców.
Jednak pomimo zwierzchnictwa Narodowej Rady Syryjskiej nad siłami opozycji, opozycja była rozbita wewnętrznie. Głównym problemem była mieszanka etniczna wśród opozycji oraz rozbieżne interesy pomiędzy poszczególnymi grupami. O rozdrobnieniu politycznym syryjskiej opozycji świadczyła konferencja kairska z początku lipca 2012. Po odrzucenia porozumienia genewskiego przez Zachód z Rosją przez syryjską opozycję, przewodniczący Ligi Państw Arabskich Nabil al-Arabi zaapelował na konferencji kairskiej do przeciwników Assada o zjednoczenie się. Jednak po wycofywaniu się z konferencji przez poszczególne opcje syryjskiej opozycji, zwłaszcza przez dyskryminowanych Kurdów, na sali obrad doszło do bójki między aktywistami.
Ponadto wielu opozycjonistów zarzucało nieefektywność NRS i odchodziło z tego podziemnego ugrupowania. Syryjski opozycjonista Haitham al-Maleh, który w marcu 2012 odszedł z NRS, ogłosił 31 lipca 2012, iż powierzono mu misję tworzenia rządu na uchodźstwie z siedzibą w Kairze. Wyjaśnił, że rząd reprezentował by naród po upadku reżimu. Abdel Basset Sajda zadeklarował, że będzie rozmawiał z wszystkimi opcjami o rządzie tymczasowym. Z kolei Wolna Armia Syrii ogłosiła, iż rząd ewentualny w Kairze jeszcze bardziej podzielił by syryjską opozycję i byłby martwy z powodu braku poparcia.
W celu zreformowania swoich struktur i zwiększenia reprezentacyjności, w dniach 4-11 listopada 2012 syryjska opozycja zebrała się na konferencji w katarskiej Dosze. Pierwszą decyzją na konferencji było poszerzenie gremium Zgromadzenia Generalnego Narodowej Rady Syryjskiej z 222 do 420 osób. Dzięki temu główny opozycyjny organ mógł być bardziej reprezentacyjny. Obradowano ponadto nad wdrożeniem planu polegającego na powołaniu konfederacji ruchów opozycyjnych jako platformy do utworzenia nowej władzy po ewentualnym upadku reżimu Asada. Nim do tego doszło w nocy z 7 na 8 listopada 2012 wybrano nowy 41-osobowy Sekretariat NRS, w którym nie znalazła się żadna kobieta (fakt ten oprotestowano). Hegemonię w kierownictwie po wybraniu nowych struktur posiadali islamiści. Następnie Sekretariat wybrał Biuro Wykonawcze, a te nowego przewodniczącego, który zastąpił Abdela Basseta Sajdę. Okazał się nim chrześcijanin i były komunista Dżurdż Sabra, który wygrał głosowanie z 9 listopada 2012 stosunkiem głosów 28 do 13. Nowy przewodniczący na wstępie zadeklarował współpracować z innymi grupami opozycyjnymi w celu obalenia Assada. Ostatniego dnia obrad podpisano porozumienie na mocy którego powołano Syryjską Koalicję Narodową na rzecz Opozycji i Sił Rewolucyjnych, będącą konfederacją opozycyjnych ugrupowań działających w kraju oraz za granicą skupionych w Narodowej Radzie Syryjskiej. Na czele konfederacji, która od tej pory reprezentowała całą syryjską opozycję, stanął Mu’az al-Chatib. Narodowa Rada Syryjska została jednym ze składowych politycznego bloku opozycyjnych ugrupowań.

</doc>
<doc id="2789507" url="https://pl.wikipedia.org/wiki?curid=2789507" title="Szefowie Rady Wykonawczej Falklandów">
Szefowie Rady Wykonawczej Falklandów



</doc>
<doc id="2789510" url="https://pl.wikipedia.org/wiki?curid=2789510" title="Europa Zachodnia (region fizycznogeograficzny)">
Europa Zachodnia (region fizycznogeograficzny)

 
Europa Zachodnia – część Europy wyróżniana jako region w regionalizacji fizycznogeograficznej Europy zgodnej z Uniwersalną Klasyfikacją Dziesiętną Międzynarodowej Federacji Dokumentacji. Granice Europy Zachodniej rozumianej jako region fizycznogeograficzny nie pokrywają się z granicami Europy Zachodniej rozumianej jako region polityczny. Te pierwsze opierają się bowiem na kryteriach przyrodniczych, te drugie pokrywają się z granicami państwowymi, które w tym obszarze są sztuczne. 
Region Europy Zachodniej łączy cztery wielkie jednostki fizycznogeograficzne o odmiennym charakterze: 
Regionalizacja fizycznogeograficzna Europy Zachodniej: 

</doc>
<doc id="2789512" url="https://pl.wikipedia.org/wiki?curid=2789512" title="Keith Padgett">
Keith Padgett

Keith Padgett - falklandzki polityk. Dyrektor Finansów (minister) Falklandów od 1 lipca 2008 do 6 marca 2012. szef Rady Wykonawczej (premier) od 1 lutego 2012. Bezpartyjny.

</doc>
<doc id="2789514" url="https://pl.wikipedia.org/wiki?curid=2789514" title="Krumowgrad">
Krumowgrad

Krumowgrad (bułg. "Крумовград", do 1934 roku Koszukawak) – miasto w południowej Bułgarii, w obwodzie Kyrdżali. Siedziba administracyjna gminy Krumowgrad.
Geografia.
W pobliżu miasta przepływa rzeka Arda.
Historia.
Nazwa miejscowości pochodzi od chana bułgarskiego Kruma.
Zabytki.
Do zabytków architektonicznych należą:
Do zabytków przyrodniczych należą:
W mieście były prowadzone wykopaliska archeologiczne i w związku z tym odkryto między innymi z okresu średniowiecza zdobione ceramiki, przedmioty codziennego użycia, srebrne monety bułgarskiego cara Iwana Aleksandra i jego syna Michała.
Struktury wyznaniowe.
Mieszkańcy Krumowgradu są wyznania prawosławnego i muzułmańskiego.

</doc>
<doc id="2789520" url="https://pl.wikipedia.org/wiki?curid=2789520" title="China Open 2012 (mężczyźni)">
China Open 2012 (mężczyźni)

China Open 2012 – tenisowy turniej ATP z cyklu China Open rozgrywany w dniach 1–7 października 2012 roku w Pekinie na kortach twardych o puli nagród 2 205 000 dolarów amerykańskich.

</doc>
<doc id="2789522" url="https://pl.wikipedia.org/wiki?curid=2789522" title="Stella Bail">
Stella Bail

Stella Bail – brytyjska kolarka torowa, srebrna medalistka mistrzostw świata.
Kariera.
Największy sukces w karierze Stella Bail osiągnęła w 1958 roku, kiedy na mistrzostwach świata w Paryżu zdobyła srebrny medal w indywidualnym wyścigu na dochodzenie. W zawodach tych wyprzedziła ją jedynie reprezentantka ZSRR Lubow Koczetowa, a trzecie miejsce wywalczyła kolejna Brytyjka Kathleen Ray. Był to jedyny medal wywalczony przez Bail na międzynarodowej imprezie tej rangi. Ponieważ były to pierwsze w historii mistrzostwa, na których rywalizowały kobiety był to zarazem pierwszy srebrny medal dla Wielkiej Brytanii. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku). 

</doc>
<doc id="2789523" url="https://pl.wikipedia.org/wiki?curid=2789523" title="Bad Piggies">
Bad Piggies

Bad Piggies – komputerowa gra logiczna autorstwa studia Rovio Entertainment. Jest to spin-off gry "Angry Birds", dostępny na systemy iOS, Android, Mac oraz Windows. Jej premiera miała miejsce 27 września 2012. W przeciwieństwie do "Angry Birds", gracz ma za zadanie kontrolować świnie, zamiast je zwalczać.

</doc>
<doc id="2789524" url="https://pl.wikipedia.org/wiki?curid=2789524" title="Kathleen Ray">
Kathleen Ray

Kathleen Ray – brytyjska kolarka torowa, brązowa medalistka mistrzostw świata.
Kariera.
Największy sukces w karierze Kathleen Ray osiągnęła w 1958 roku, kiedy na mistrzostwach świata w Paryżu zdobyła brązowy medal w indywidualnym wyścigu na dochodzenie. W zawodach tych wyprzedziły ją jedynie reprezentantka ZSRR Lubow Koczetowa oraz kolejna Brytyjka - Stella Bail. Był to jedyny medal wywalczony przez Ray na międzynarodowej imprezie tej rangi. Ponieważ były to pierwsze w historii mistrzostwa, na których rywalizowały kobiety był to zarazem pierwszy brązowy medal dla Wielkiej Brytanii w tej konkurencji. Nigdy nie wystąpiła na igrzyskach olimpijskich (kobiety zaczęły rywalizację olimpijską w kolarstwie w 1984 roku). 

</doc>
<doc id="2789525" url="https://pl.wikipedia.org/wiki?curid=2789525" title="Góry Hańczowskie">
Góry Hańczowskie

Góry Hańczowskie (też: Hańczowskie Góry Rusztowe) – grupa górska w Karpatach Zachodnich stanowiąca południowo-zachodnią – najwyższą część Beskidu Niskiego. Obejmuje ona tereny położone w dorzeczach górnych biegów Białej i Ropy, a po stronie słowackiej w dorzeczach lewobrzeżnych dopływów Topli.
Charakterystyka geomorfologiczna.
Obszar ten cechuje się specyficznym ukształtowaniem i przebiegiem poszczególnych pasm górskich. Są one w większości uformowane w długie, wąskie wały o dość zrównanym przebiegu grzbietów i stromych stokach. Pasma te biegną z południowego wschodu na północny zachód. Doliny potoków pomiędzy nimi są proste, szerokie i posiadają względnie płaskie dna. Pasma w szeregu miejsc są jednak przecięte w poprzek wąskimi i głębokimi przełomami rzek i potoków, natomiast w innych połączone ze sobą poprzecznymi grzbietami łącznikowymi, w których są uformowane wyraźne, głębokie przełęcze. Układ taki przypomina konstrukcję rusztu, co dało nazwę tej grupie.
W grupie można wyróżnić (idąc od zachodu) następujące pasma:
Przyroda ożywiona.
Góry Hańczowskie to w większości tereny cenne przyrodniczo. Drzewostany zgodne z zajmowanymi przez nie siedliskami zajmują tu ok. 73% powierzchni leśnej, a lasy różnorodne gatunkowo (udział dominującego gatunku poniżej 60%) zajmują 79%. Duży jest udział starodrzewów. Występuje znaczna mozaikowość zbiorowisk roślinnych, co podnosi bioróżnorodność zarówno samej flory jak i fauny. Obok pospolitych gatunków kopytnych (jeleń, sarna) i dzika bytują tu drapieżniki: ryś, wilk, kuna leśna i domowa, tchórz, łasica, gronostaj. Poza pospolitszymi ssakami owadożernymi stwierdzono tu ryjówkę malutką i rzęsorka rzeczka. Obszar Gór Hańczowskich posiada bogatą awifaunę. Jest ostoją wielu gatunków ptaków drapieżnych, m.in. orlika krzykliwego, orzełka włochatego, puchacza, puszczyka uralskiego, sowy błotnej i włochatki. Być może pojawia się tu również gadożer. Spośród kilku gatunków dzięciołowatych godzien uwagi jest dzięcioł białogrzbiety.

</doc>
<doc id="2789526" url="https://pl.wikipedia.org/wiki?curid=2789526" title="Steve Christian">
Steve Christian

Steve Christian (ur. 26 czerwca 1951, Pitcairn) – polityk Pitcairn. Pierwszy burmistrz (premier) tego brytyjskiego terytorium zależnego od 7 grudnia 1999 do 8 listopada 2004. Bezpartyjny. Odwołany ze stanowiska przez brytyjskiego Wysokiego Komisarza w Nowej Zelandii w związku z oskarżeniami o gwałt na nieletnich.

</doc>
<doc id="2789529" url="https://pl.wikipedia.org/wiki?curid=2789529" title="Ken Griffey Jr.">
Ken Griffey Jr.

George Kenneth Griffey Jr. (ur. 21 listopada 1969) – amerykański baseballista, który występował na pozycji środkowozapolowego przez 22 sezony w Major League Baseball. Jest synem Kena Griffeya, Sr..
Przebieg kariery.
Ken Griffey Jr. dorastał w Cincinnati, gdzie uczęszczał na mecze Reds, w którym grał jego ojciec. W 1987 roku został wybrany w drafcie w 1. rundzie z numerem pierwszym przez Seattle Mariners, jednak początkowo występował w NAPBL. W MLB zadebiutował 3 kwietnia 1989 w wieku 19 lat w meczu przeciwko Oakland Athletics. W sezonie 1990 wystąpił po raz pierwszy (z trzynastu w karierze) w Meczu Gwiazd. W 1992 został wybrany MVP All-Star Game. Pięć lat później zwyciężając w American League między innymi w klasyfikacji zdobytych home runów (56), zaliczonych RBI (147) oraz slugging percentage (0,646), został wybrany najbardziej wartościowym zawodnikiem sezonu.
W latach 1998 i 1999 ponownie zwyciężał w klasyfikacji zdobytych home runów (odpowiednio 54 i 48). Rok do końca kontraktu, a także sposobność bycia razem z żoną Mellisą, synem i córką, którzy mieszkali w Orlando, spowodowały jednak, iż Griffey zażądał transferu, a tak zwana klauzula Ten And Five Rights (10 lat w jednym klubie i rozegrane w nim 5 sezonów z rzędu) pozwalała mu na odrzucenie każdej oferty. Według czasopisma Sports Illustrated Griffey Jr. miał przedstawić generalnemu menadżerowi Mariners Patowi Gillickowi listę czterech klubów, do których chciałby odejść (Atlanta Braves, Houston Astros, New York Mets oraz Cincinnati Reds. Ostatecznie doszło do porozumienia z klubem z Cincinnati.
W lutym 2000 roku przeszedł w ramach wymiany do klubu ze swojego rodzinnego miasta Cincinnati Reds, z którym podpisał dziewięcioletni kontrakt wart 116 milionów dolarów. 22 czerwca 2007 roku przed rozpoczęciem pierwszego meczu między ligowego pomiędzy Reds a Mariners rozgrywanym w Seattle, Griffey Jr. został przywitany przez kibiców Mariners brawami. W czerwcu 2008 w wyjazdowym meczu przeciwko Florida Marlins zdobył 600. home runa w karierze. Pod koniec lipca 2008 roku przeszedł do Chicago White Sox. W latach 2009–2010 występował ponownie w Seattle Mariners, gdzie zakończył karierę.
Uhonorowanie.
6 stycznia 2016 został uhonorowany członkostwem w Baseball Hall of Fame, otrzymując największy procent głosów w historii (99,3%). Ponadto został pierwszym zawodnikiem, wybranym z numerem pierwszym w drafcie, który został wprowadzony do Galerii Sław Baseballu. 6 sierpnia 2016 przed meczem z Los Angeles Angels of Anaheim na Safeco Field wziął udział w ceremonii zastrzeżenia numeru 24, z którym występował podczas gry w Seattle Mariners.

</doc>
<doc id="2789530" url="https://pl.wikipedia.org/wiki?curid=2789530" title="High Efficiency Video Coding">
High Efficiency Video Coding



</doc>
<doc id="2789531" url="https://pl.wikipedia.org/wiki?curid=2789531" title="Bartosz Rajewski">
Bartosz Rajewski

Bartosz Rajewski (ur. 23 sierpnia 1983 w Łobzie) – polski duchowny katolicki, felietonista, proboszcz polskiej parafii pw. św. Wojciecha na South Kensington w Londynie (Little Brompton Oratory).
Życiorys.
Formację kapłańską rozpoczął w Arcybiskupim Wyższym Seminarium Duchownym w Szczecinie. Po trzech latach formacji wyjechał na Florydę, gdzie przez pół roku pracował w Polskiej Misji Katolickiej w St. Petersburgu. Po powrocie do kraju został stypendystą Konferencji Episkopatu Włoch. Kontynuował formację kapłańską w Międzynarodowym Seminarium Regina Apostolorum, studiując na Papieskim Uniwersytecie Urbaniana w Rzymie. Do Polski powrócił w 2007, po zakończeniu rocznego stypendium. W 2011 ukończył Prymasowskie Wyższe Seminarium Duchowne w Gnieźnie.
Święcenia kapłańskie przyjął 28 maja 2011 w bazylice prymasowskiej w Gnieźnie z rąk abp. Józefa Kowalczyka, Prymasa Polski. Homilię podczas jego mszy prymicyjnej w kościele pw. Najświętszego Serca Pana Jezusa w Łobzie wygłosił abp Henryk Józef Muszyński. Pracował w parafii pw. św. Jakuba Ap. w Miłosławiu. 27 kwietnia 2018 został honorowym obywatelem gminy Miłosław Od 1 września 2012 do 31 sierpnia 2014 był wikariuszem w parafii pw. MB Częstochowskiej i Św. Kazimierza w Londynie, tzw. Katedrze Polski Niepodległej. Następnie został mianowany proboszczem parafii pw. św. Wojciecha w Londynie.
W styczniu 2022 roku wygłosił nieprawdziwą opinię o samolocie linii Ryanair stwierdzając - "Wczoraj wieczorem leciałem z Londynu do Rzymu dziurawym samolotem. Trochę mnie to zdziwiło". Próbując wyjaśnić sytuację z linią lotniczą, uzyskał informację, że przedstawione przez niego miejsce jest normalnym elementem konstrukcyjnym samolotu. Ksiądz Rajewski wyjaśnienia nie przyjął cytując słowa znajomego, doświadczonego pilota z którym się kontaktował - "ten samolot nie może nigdzie lecieć i polecił, bym jak najszybciej skontaktował się z liniami lotniczymi". W rzeczywistości miejsce wskazane przez duchownego faktycznie jest elementem konstrukcyjnym samolotu Boeing 737 - "pokazana na zdjęciach „dziura" znajduje się pod lewą stroną statecznika poziomego i służy do trymowania stabilizatora", co wyjaśniła Alicja Wójcik-Gołębiowska, country manager dla Ryanaira.
Publicystyka.
Jest autor kilkudziesięciu artykułów prasowych, reportaży i wywiadów. Publikował m.in. w „Tygodniku Powszechnym”, w „Niedzieli”, na portalu Katolik.pl. Współpracował z KAI. Jest laureatem nagrody "Mater Verbi" przyznawanej przez Tygodnik Katolicki „Niedziela” za ewangelizacyjne wykorzystanie środków społecznego komunikowania myśli oraz wspieranie rozwoju katolickich mediów. Jest autorem monografii pt. "Moja parafia. Powojenne dzieje parafii pw. Najświętszego Serca Pana Jezusa w Łobzie". 

</doc>
<doc id="2789534" url="https://pl.wikipedia.org/wiki?curid=2789534" title="Wout Wagtmans">
Wout Wagtmans

Wouter „Wout” Wagtmans (ur. 10 listopada 1929 w Rucphen, zm. 15 sierpnia 1994 w Sint Willebrord) – holenderski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Wouter Wagtmans osiągnął w 1958 roku, kiedy wywalczył brązowy medal w indywidualnym wyścigu ze startu zatrzymanego zawodowców. W Zawodach tych wyprzedzili go jedynie Szwajcar Walter Bucher oraz Hiszpan Guillermo Timoner. Był to jedyny medal wywalczony przez Wagtmansa na międzynarodowej imprezie tej rangi. Wielokrotnie zdobywał medale mistrzostw Holandii, zarówno w kolarstwie torowym, jak i szosowym, w tym jeden złoty – w 1949 roku był najlepszy w szosowym wyścigu ze startu wspólnego. Nigdy nie wystąpił igrzyskach olimpijskich. Jego największymi sukcesami na szosie były: zwycięstwo w klasyfikacji generalnej szwajcarskiego Tour de Romandie w 1952 roku, drugie miejsce w klasyfikacji punktowej Tour de France w 1955 roku oraz zwycięstwo w klasyfikacji generalnej włoskiego Rzym – Neapol – Rzym w 1957 roku. Wielokrotnie zwyciężał w kryteriach, między innymi w: Schoondijke w 1948 i 1949 roku, Hulst w 1949 i 1950 roku i Hoensbroek w 1953 roku.
Jego bratanek, Marinus Wagtmans również był kolarzem.

</doc>
<doc id="2789535" url="https://pl.wikipedia.org/wiki?curid=2789535" title="Wouter Wagtmans">
Wouter Wagtmans



</doc>
<doc id="2789537" url="https://pl.wikipedia.org/wiki?curid=2789537" title="Aleksandr Golicyn (minister)">
Aleksandr Golicyn (minister)

Aleksandr Nikołajewicz Golicyn (ros. "Александр Николаевич Голицын"; ur. w Moskwie, zm. w Hasprze) – rosyjski działacz państwowy, w latach 1817–1824 minister oświaty i spraw duchownych.
Arystokrata z pochodzenia. Wychowany w duchu kultury francuskiej, w młodości był miłośnikiem kultury oświeceniowej. Wtedy też poznał wielkich książąt Aleksandra i Konstantego Romanowów, co sprawiło, że w przyszłości zyskał protekcję Aleksandra I, gdy ten został cesarzem Rosji. W 1802 władca ten mianował go oberprokuratorem Senatu, zaś po roku – oberprokuratorem Świątobliwego Synodu Rządzącego. W czasie pełnienia tego urzędu Golicyn po raz pierwszy w życiu przeczytał cały Nowy Testament, co wywołało głęboką przemianę w jego światopoglądzie. Wstrząśnięty treścią nauczania Chrystusa, doszedł równocześnie do wniosku, że jego prawdziwego ducha zachowało nie prawosławie, lecz niewielkie wyznania protestanckie, przede wszystkim pietyści. Nawiązał kontakt ze wspólnotą braci morawskich w Sarepcie i stał się orędownikiem „chrześcijaństwa wewnętrznego”, międzywyznaniowego, opartego wyłącznie na Biblii.
W 1817 złożył rezygnację ze stanowiska oberprokuratora. Następnie wszedł w skład Rady Stanu, gdzie odpowiadał za wyznania zagraniczne (tj. nieprawosławne). Miał ogromny wpływ na Aleksandra I, którego przekonał do regularnej lektury Biblii i w znacznej mierze przyczynił się do przemiany światopoglądowej samego władcy; zaczął on bowiem interpretować wszystkie bieżące wydarzenia w kategoriach religijnych. Golicyn zorganizował również w swojej rezydencji międzywyznaniową kaplicę, w której odbywały się spotkania połączone z modlitwą i lekturą fragmentów Biblii; monarcha stał się ich regularnym uczestnikiem. Również dzięki staraniom Golicyna w 1813 w Rosji zaczęło działać Towarzystwo Biblijne, którego był prezesem. Organizacja ta utrzymywała bliskie kontakty z analogicznym stowarzyszeniem w Londynie. Z inicjatywy Golicyna rozszerzony został pierwotnie zakładany zakres działalności organizacji, która miała nie tylko wydawać Biblię w językach obcych, ale i opublikować ją w języku rosyjskim. W całej Rosji zaczęły powstawać oddziały Towarzystwa.
W 1817 Golicyn został ministrem spraw duchownych i oświaty. Wierząc, że Biblia przekazuje ludziom całą konieczną wiedzę, protegował w podległym mu resorcie skrajnych konserwatystów, m.in. pod jego opieką Michaił Magnicki przeprowadził reformę Uniwersytetu Kazańskiego, usuwając z niego wszelkie wpływy oświeceniowe. Golicyn sprowadzał z zagranicy działaczy oddziałów Towarzystwa Biblijnego, którzy mieli pod jego kierunkiem tworzyć nowy system oświaty, oparty na nauczaniu prostych ludzi „przez Ducha Świętego”. Za jego wiedzą i z jego pomocą do Petersburga przybył kaznodzieja związany ze skopcami, Sieliwanow; przez dłuższy czas prowadził on w mieście działalność misyjną, zamieszkując w lokalu udostępnionym mu przez ministra.
Aleksandr Golicyn nieoczekiwanie popadł w niełaskę cesarza w 1824, razem z jego upadkiem wpływy stracili także działający w Rosji, z jego protekcji, zagraniczni (głównie niemieccy) mistycy protestanccy i zwolennicy międzywyznaniowego chrześcijaństwa. Ministra oskarżono o "niedostateczną pobożność". Do jego upadku przyczynił się, mający coraz większy wpływ na cesarza, Aleksiej Arakczejew.

</doc>
<doc id="2789541" url="https://pl.wikipedia.org/wiki?curid=2789541" title="Ulica Rakowicka w Krakowie">
Ulica Rakowicka w Krakowie

Ulica Rakowicka – ulica w Krakowie w Dzielnicy II Grzegórzki biegnąca od ulicy Lubicz do rzeki Białuchy, przez Wesołą i Warszawskie. 
Jej nazwa nawiązuje do wsi Rakowice - ku której biegła od strony centrum miasta - obecnie będącej częścią Krakowa, odległej o około 2 km w kierunku północno-wschodnim. 
Historia.
Ulica powstała wraz z wytyczeniem Cmentarza Rakowickiego w latach 1800-1803. Początkowo rozpoczynała się od skrzyżowania z ul. Topolową, która przed budową dworca kolejowego Kraków Główny stanowiła połączenie z centrum Krakowa. Na skrzyżowaniu z ul. Topolową znajdowała się neogotycka rogatka miejska.
W 1847 r. ulicę przedłużono wzdłuż Parku Strzeleckiego do ulicy Lubicz. W latach 1912 i 1959 tę nazwę stopniowo nadawano kolejnym odcinkom w kierunku Białuchy. 
Służyła jako droga do bastionu IVb Twierdzy Kraków, który powstał w latach 1854-55 w okolicy Cmentarza.
W 1912 przeprowadzono linię tramwajową na odcinku między ul. Lubicz i Topolową. W 1934 r. wydłużono ją na północ do bramy cmentarza Rakowickiego. Po 1945 r. powstała pętla tramwajowa między ul. Rakowicką a aleją płk. Władysława Beliny-Prażmowskiego.
Obiekty.
Zabudowa południowego odcinka pochodzi w większości z lat 1875-1930. Łączą się tu style: historyzująco-secesyjny, neorenesansowy i eklektyczny. Z kolei odcinek na północ od skrzyżowania z ul. Aleksandra Lubomirskiego posiada charakter alei wysadzanej drzewami, otoczonej bardziej urozmaiconą zabudową. Znajdują się tu m.in.:
Północny fragment (za skrzyżowaniem z ul. biskupa Jana Prandoty) biegnie ponadto wzdłuż cmentarza wojskowego, jednak oddzielony jest od niego pasem ogródków działkowych.
Pod skrzyżowaniem z ul. Aleksandra Lubomirskiego ulicę Rakowicką prostopadle przecina Tunel Krakowskiego Szybkiego Tramwaju.
Przez ulicę przebiega trasa Małopolskiej Drogi św. Jakuba z Sandomierza do Tyńca.

</doc>
<doc id="2789543" url="https://pl.wikipedia.org/wiki?curid=2789543" title="21 Batalion Dowodzenia">
21 Batalion Dowodzenia

21 Batalion Dowodzenia im. gen. bryg. Zygmunta Szyszko-Bohusza (21 bdow) – pododdział dowodzenia i łączności Sił Zbrojnych RP podporządkowany dowódcy 21 Brygady Strzelców Podhalańskich w Rzeszowie.
Tradycje.
21. batalion dowodzenia sformowano zarządzeniem Szefa Sztabu Generalnego WP nr 049/Org. z dnia 26 maja 1993 roku i rozkazem Dowódcy 21. Brygady Strzelców Podhalańskich nr 039 z dnia 31 sierpnia 1993 roku.
W 1997 roku batalion otrzymał sztandar wojskowy.
Decyzją Nr 263/MON Ministra Obrony Narodowej z dnia 13 lipca 2011 roku wprowadzono proporzec rozpoznawczy Dowódcy batalionu.
Decyzją Nr 411/MON Ministra Obrony Narodowej z dnia 3 listopada 2011 roku wprowadzono odznakę pamiątkową i oznakę rozpoznawczą batalionu.
Decyzją Nr 16/MON Ministra Obrony Narodowej z dnia 31 stycznia 2012 roku wprowadzono proporczyk na beret 21. bdow.
Struktura.
Głównym zadaniem jednostki jest zabezpieczenie procesu dowodzenia i łączności Dowództwa 21. Brygady Strzelców Podhalańskich.
W swoim wyposażeniu batalion posiada m.in. Ruchome Węzły Łączności RWŁ-1C, wozy dowodzenia, pojazdy BRDM, samochody osobowo-terenowe „Honker” i samochody ciężarowo-terenowe Star 266.

</doc>
<doc id="2789545" url="https://pl.wikipedia.org/wiki?curid=2789545" title="Rakuten Japan Open Tennis Championships 2012">
Rakuten Japan Open Tennis Championships 2012

Rakuten Japan Open Tennis Championships 2012 – tenisowy turniej ATP z cyklu Rakuten Japan Open Tennis Championships rozgrywany w dniach 1–7 października 2012 roku w Tokio na kortach twardych o puli nagród 1 280 565 dolarów amerykańskich.

</doc>
<doc id="2789549" url="https://pl.wikipedia.org/wiki?curid=2789549" title="Megola">
Megola

Megola - niemiecka marka motocykli z napędem na przednie koło produkowanych w latach 1921-1925 w Monachium. Wyprodukowano około 2000 egzemplarzy.
Nazwa pochodzi od nazwisk konstruktorów i inwestorów: Hansa Meixnera, Fritza Gockerella i Otto Landgrafa.
Motocykl napędzany był silnikiem rotacyjnym umieszczonym w przednim kole. Silnik ten został skonstruowany przez Fritza Cockerella w zakładach Rapp Motorenwerke w Monachium. Pierwotnie był to trzycylindrowy silnik dwusuwowy. W 1919 zmieniono jego konstrukcję na czterosuwowy nazwany Pax. W 1920 zwiększono liczbę cylindrów do pięciu. Pierwotnie zainstalowany był w tylnym kole prototypu. Później silnik zainstalowano w przednim kole. Korpus silnika obraca się wraz z kołem. W modelach seryjnych moc silnika wynosiła od 10 do 14 KM. Model sportowy osiągał prędkość maksymalną do 130 km/h. Motocykl nie posiadał skrzyni biegów ani sprzęgła. Z tego powodu nie można było go całkowicie zatrzymać bez wyłączenia silnika. Uruchamianie odbywało się poprzez pchanie. Model turystyczny wyposażony był w zawieszenie tylnego koła.
Samonośne podwozie zbudowane było z nitowanych blach stalowych. Kierowca siedział na wygodnym fotelu z oparciem w modelu turystycznym lub typowym siodełku motocyklowym w modelu sportowym. 
W 1924 Toni Bauhofer na motocyklu Megola zdobył tytuł mistrzowski w klasie ponad 500cm³ w Motocyklowych Mistrzostwach Niemiec.
W 1998 motocykl Megola był wystawiany w Muzeum Guggenheima w Nowym Jorku w ramach wystawy "The Art of Motorcycle".

</doc>
<doc id="2789550" url="https://pl.wikipedia.org/wiki?curid=2789550" title="Prespa (region)">
Prespa (region)

Prespa (gr. Πρέσπα, mac. Преспа, alb. Prespa) − region historyczny współcześnie podzielony między Grecję, Albanię i Macedonię Północną. Nazwę tą noszą dwa jeziora Prespa, które stanowią centralny punkt regionu. Największymi miastami są Ochryda (42 000 mieszkańców) i Resen (10 000 mieszkańców).
W starożytności przez region przebiegała rzymska Via Egnatia, zbudowana pomiędzy 146 a 120 rokiem p.n.e. i łącząca Dyrrachium na wybrzeżu Adriatyku z Egnatią i Bizancjum.

</doc>
<doc id="2789552" url="https://pl.wikipedia.org/wiki?curid=2789552" title="Zdzisław Ilczuk">
Zdzisław Ilczuk

Zdzisław Ilczuk (ur. 23 marca 1929 w Zagożdżonie, zm. 10 września 2011) – polski mikrobiolog, wykładowca Uniwersytetu Marii Curie-Skłodowskiej, popularyzator nauki.
Życiorys.
Zdzisław Ilczuk urodził się w Zagożdżonie (obecnie w granicach Pionek), tam też rozpoczął naukę w szkole powszechnej. Okres okupacji niemieckiej spędził w Chełmie, gdzie w 1947 roku ukończył Gimnazjum im. Stefana Czarneckiego. W 1949 roku zdał maturę w liceum w Pionkach, a w roku następnym rozpoczął studia na Wydziale Matematyczno-Przyrodniczym Uniwersytetu Warszawskiego, kontynuowane od 1953 roku na Wydziale Biologii i Nauk o Ziemi Uniwersytetu Marii Curie-Skłodowskiej. Ukończył je w 1955 roku uzyskując tytuł magistra w zakresie mikrobiologii. Pracę magisterską, podobnie jak później doktorską, pisał pod kierunkiem profesora Stanisława Bujaka.
Jeszcze w trakcie studiów objął stanowisko młodszego asystenta, następnie asystenta w Katedrze Mikrobiologii Ogólnej, od 1962 roku w Katedrze Mikrobiologii Szczegółowej. W 1970 roku rozpoczął pracę w Zakładzie Mikrobiologii Stosowanej, w obrębie którego zorganizował Pracownię Mikrobiologii Technicznej. W latach 1973–1978 był prodziekanem Wydziału Biologii i Nauk o Ziemi, 1978–1981 prorektorem do spraw dydaktyki i wychowania. W 1987 roku został kierownikiem Zakładu Mikrobiologii Stosowanej i dyrektorem Instytutu Mikrobiologii, rok później uzyskał tytuł profesora zwyczajnego. W latach 1995–1999 był kierownikiem Zakładu Mikrobiologii Przemysłowej.
Jego dorobek naukowy obejmuje ponad 170 pozycji, w tym 71 opublikowanych rozpraw, oraz współautorstwo trzech patentów. Publikował między innymi w czasopismach „Postępy Mikrobiologii”, których redaktorem naczelnym był w latach 1982–1990, oraz „Przemysł Spożywczy”. Należał do Polskiego Towarzystwa Mikrobiologów i Lubelskiego Towarzystwa Naukowego, był członkiem Komisji Mikrobiologii Przemysłowej i Komisji Biotechnologii Komitetu Mikrobiologii Polskiej Akademii Nauk, Komisji Biotechnologii Rolnej Komitetu Technologii i Chemii Żywności PAN, Rady Naukowej Instytutu Biotechnologii Przemysłu Rolno-Spożywczego. W ramach działalności popularyzatorskiej publikował artykuły w prasie popularnonaukowej i codziennej, był autorem książek "Na tropach życia pozaziemskiego" oraz "Niewidzialni sojusznicy człowieka". 
Był odznaczony między innymi Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, srebrną odznaką honorową „Zasłużony dla Lublina”.
Zmarł 10 września 2011 roku i został pochowany na cmentarzu w Głusku.

</doc>
<doc id="2789559" url="https://pl.wikipedia.org/wiki?curid=2789559" title="Manuel Velázquez">
Manuel Velázquez

Manuel Velázquez Villaverde (ur. 24 stycznia 1943 w Madrycie, zm. 15 stycznia 2016 w Fuengirola) – hiszpański piłkarz występujący na pozycji pomocnika.
Kariera klubowa.
Hiszpan jest wychowankiem stołecznego Realu Madryt, gdzie - z krótkimi przerwami na wypożyczenie do Rayo Vallecano oraz do Malagi - spędził piętnaście lat. 
Piłkarską karierę zakończył w 1978 roku jako piłkarz amerykańskiego zespołu Toronto Metros-Croatia.
Kariera reprezentacyjna.
W reprezentacji Hiszpanii zadebiutował w lutym 1967 roku w spotkaniu przeciwko Turcji (0:0) w ramach eliminacji do Mistrzostw Europy 1968.
Łącznie w latach 1967–1975 rozegrał w niej dziesięć spotkań i zdobył dwa gole. 

</doc>
<doc id="2789560" url="https://pl.wikipedia.org/wiki?curid=2789560" title="Shakera Hall">
Shakera Hall

Shakera Hall (ur. 17 stycznia 1995) – barbadoska lekkoatletka specjalizująca się w sprinterskich biegach przez płotki. Okazjonalnie biega także w sztafecie 4 × 100 metrów.

</doc>
<doc id="2789562" url="https://pl.wikipedia.org/wiki?curid=2789562" title="Lipno (jezioro w województwie wielkopolskim)">
Lipno (jezioro w województwie wielkopolskim)

Jezioro Lipno – jezioro zlokalizowane w całości w Stęszewie, na północny wschód od centrum miasta, przy linii kolejowej 357 (Poznań – Wolsztyn), która przechodzi wzdłuż północno-zachodniej linii brzegowej. Powierzchnia jeziora wynosi 9 ha, a powierzchnia zlewni - 32 ha. Długość linii brzegowej to 1403 m.
Akwen położony jest w otulinie Wielkopolskiego Parku Narodowego, tuż przy jego granicy. Podłużne jezioro jest stosunkowo głębokie, a jego otoczenie stanowią głównie pola. Jedynie na południowo-wschodnim skraju podchodzi bór sosnowy. Stoki misy jeziornej w znacznym stopniu strome. Południowa część misy jest piaszczysta, a północna - mulista.
Nad wschodnim skrajem jeziora zlokalizowana jest plaża i Camping nr 29 (według PFCC) – "Nad Lipnem" (dojazd ulicą Bolesława Chrobrego). W pobliżu znajduje się też stadion KS Lipno. W przeszłości do północno-zachodniej części zbiornika odprowadzano ścieki z terenu kolejowego o znaczącym zasoleniu.

</doc>
<doc id="2789564" url="https://pl.wikipedia.org/wiki?curid=2789564" title="Manuel Velázquez Villaverde">
Manuel Velázquez Villaverde



</doc>
<doc id="2789565" url="https://pl.wikipedia.org/wiki?curid=2789565" title="Henck Arron">
Henck Arron

Henck Alphonsus Eugène Arron (ur. 25 kwietnia 1936, Paramaribo, Gujana Holenderska, zm. 4 grudnia 2000, Holandia) – polityk surinamski. Premier Surinamu od 24 grudnia 1973 do 25 lutego 1980, gdy został obalony przez wojskowy zamach stanu Désiego Bouterse’a. Podczas jego rządów Surinam uzyskał niepodległość od Holandii w dniu 25 listopada 1975. Wiceprezydent Surinamu od 26 stycznia 1988 do 24 grudnia 1990. Członek Narodowej Partii Surinamu (Nationale Partij Suriname).

</doc>
<doc id="2789567" url="https://pl.wikipedia.org/wiki?curid=2789567" title="Roger Peckinpaugh">
Roger Peckinpaugh

Roger Thorpe Peckinpaugh (ur. 5 lutego 1891, zm. 17 listopada 1977) – amerykański baseballista, który występował na pozycji łącznika przez 18 sezonów w Major League Baseball.
Peckinpaugh uczęszczał do East High School w Cleveland, gdzie uprawiał baseball, futbol i koszykówkę. Obserwowany był wówczas przez Napa Lajoie, menadżera Cleveland Naps, który zaproponował mu 125 dolarów miesięcznie za grę w zawodowym klubie. Po podpisaniu kontraktu występował w klubach farmerskich Naps, między innymi w New Haven Prairie Hens. W MLB zadebiutował 15 września 1910. W 15 rozegranych meczach miał słabą średnią uderzeń 0,200 i na sezon 1911 został odesłany do rezerw Naps – Portland Beavers. W 1912 rozegrał zaledwie 70 meczów przy średniej uderzeń 0,212 i rok później w ramach wymiany przeszedł do New York Yankees.
W 1914 został mianowany przez menadżera Yankees Franka Chance'a kapitanem zespołu. Pod koniec sezonu Peckinpaugh został grającym menadżerem po tym, jak Chance zrezygnował z tej funkcji. W 1915 Peckinpaugh podpisał trzyletni kontrakt wart 18 tysięcy dolarów. W sezonie 1921 wystąpił w World Series, jednak Yankees ulegli New York Giants w ośmiu meczach. W styczniu 1922 przeszedł do Washington Senators.
W World Series 1924 roku Senators pokonali New York Giants 4–3, a Peckinpaugh wystąpił w czterech meczach i miał najlepszą średnią uderzeń w zespole (0,417). W sezonie 1925 został wybrany najbardziej wartościowym zawodnikiem. W 1927 występował w Chicago White Sox, w którym zakończył karierę. W późniejszym okresie był dwukrotnie menadżerem Cleveland Indians, a także zespołów z NAPBL.

</doc>
<doc id="2789570" url="https://pl.wikipedia.org/wiki?curid=2789570" title="Robota górnicza">
Robota górnicza

Robota górnicza – wykonywanie, utrzymywanie, zabezpieczanie lub likwidowanie wyrobisk górniczych oraz zwałowanie nadkładu w odkrywkowych zakładach górniczych w związku z działalnością regulowaną przepisami Prawa geologicznego i górniczego (art. 6 ust. 1 pkt 12 PGG). Do robót górniczych zalicza się przede wszystkim drążenie wyrobisk oraz urabianie górotworu.

</doc>
<doc id="2789571" url="https://pl.wikipedia.org/wiki?curid=2789571" title="Fritz Cockerell">
Fritz Cockerell

Fritz Cockerell, właśc. Friedrich Gockerell (ur. 25 listopada 1889 w Monachium, zm. 16 kwietnia 1965 tamże) – niemiecki konstruktor silników, motocykli i samochodów.
Urodzony jako Friedrich Gockerell rzadko używał pełnego imienia. Zmiana pisowni nazwiska na "Cockerell" spowodowna była bardziej angielskim brzmieniem co miało zaowocować zwiększeniem sprzedaży jego produktów. Również w nazwach firm stosował pisownię przez C. Na nazwisko Cockerell są również wystawione dokumenty jego patentów.
Rozpoczął pracę jako mechanik w zakładach lotniczych, a następnie w zakładach budowy turbin parowych. Następnie rozpoczął pracę w Rapp Motorenwerke, które po połączeniu się z Gustav Otto Maschinenfabrik stworzyły BMW. Pracował tam jako inżynier, a następnie jako kierownik warsztatu Deutschen-Megola-Werke G.m.b.H. Firmę tę utworzył wraz z Hansem Meixnerem i Otto Landgrafem by produkować przednionapędowe motocykle Megola z pięciocylindrowym silnikiem rotacyjnym.
W 1921 stworzył lekki silnik pomocniczy do rowerów montowany nad tylnym kołem. Na jego bazie skonstruował w 1922 lekki motocykl Cockerell z leżącym, chłodzonym powietrzem i cieczą silnikiem o pojemności 110 cm³ i mocy 1,5KM. W 1924 powstała wersja z silnikiem 138cm³, a później 169,5cm³, która zdobyła Motocyklowe Mistrzostwo Niemiec w klasie 175 cm³.
Skonstruował również rodzinę ośmiocylindrowych silników dwusuwowych do popularnych samochodów jak również silnik czterocylindrowy, który był wykorzystywany w prototypach samochodów i motocykli.
W późniejszych latach prowadził badania nad silnikami Diesla do samolotów, turbinami i silnikiem Wankla.

</doc>
<doc id="2789572" url="https://pl.wikipedia.org/wiki?curid=2789572" title="Friedrich Gockerell">
Friedrich Gockerell



</doc>
<doc id="2789573" url="https://pl.wikipedia.org/wiki?curid=2789573" title="Harbor Freeway">
Harbor Freeway

Harbor Freeway – stacja zielonej linii metra i srebrnej linii Los Angeles Metro Busway. Administrowana jest przez Los Angeles County Metropolitan Transportation Authority.
Stacja mieści się w Judge Harry Pregerson Interchange na trasie I-105 i I-110 blisko Figueroa Street w Los Angeles w stanie Kalifornia. Stacja ma trzy poziomy z dwoma bocznymi peronami w pierwszych dwóch poziomach i środkowym peronem na ostatnim poziomie.
Godziny kursowania.
Tramwaje zielonej linii kursują codziennie w godzinach od 5.00 do 0.45. Autobusy srebrnej linii Metro Liner kursują od poniedziałku do piątku od godziny 04.15 do 01.45 oraz od godziny 05.00 do 01.45 w soboty, niedziele i święta.

</doc>
<doc id="2789575" url="https://pl.wikipedia.org/wiki?curid=2789575" title="Ludwik Borawski">
Ludwik Borawski

Ludwik Władysław Borawski herbu Bojcza ps. "Bojcza" (ur. 8 kwietnia 1925 w Warszawie, zm. 5 listopada 1971) – polski architekt i powstaniec warszawski.
Życiorys.
W dzieciństwie mieszkał w Warszawie, w czasie wojny przy ul. Noakowskiego 12. Brał udział w konspiracji w Armii Krajowej (ps. „Bojcza, numer legitymacji AK 114245). Zdał maturę wiosną 1944 roku na tajnych kompletach. W czasie powstania warszawskiego walczył w 3. kompanii 3. batalionu pancernego „Golski” na odcinku „Ratusz”, podobwód „Sławbor”, I Obwód „Radwan” (Śródmieście) Warszawskiego Okręgu Armii Krajowej. Po powstaniu dostał się do niemieckiej niewoli – był jeńcem Stalagu X B pod Sandbostel (numer jeniecki 223256). Został wyzwolony w kwietniu 1945 roku przez oddziały brytyjskie.
Po wojnie w 1950 ukończył studia na Wydziale Architektury Politechniki Warszawskiej i pracował jako architekt.
Po śmierci został pochowany na cmentarzu Powązkowskim w Warszawie (kwatera 95-6-24).
Prace.
Ludwik Borawski projektował odbudowywane po wojnie budynki w Warszawie, m.in.:
Wraz z zespołem młodych architektów (Jerzy Szczepanik-Dzikowski i Andrzej Szkop) wygrał konkurs na projekt zespołu osiedli Ursynów Północny dla 38 tysięcy mieszkańców, jednak jego śmierć wkrótce po rozstrzygnięciu konkursu nie pozwoliła na realizację projektu.
Życie rodzinne.
Był synem Władysława i Ludwiki z domu Staniewicz. Ożenił się z Danutą Rokicką (1922–1991), córką Józefa Rokickiego. Miał z nią 3 dzieci: Joannę, późniejszą Jungst, Ludwikę, późniejszą Szymborską i Jakuba Ludwika. Drugim mężem Joanny był Wojciech Eichelberger.

</doc>
<doc id="2789576" url="https://pl.wikipedia.org/wiki?curid=2789576" title="Ahmed Zaki">
Ahmed Zaki

Ahmed Zaki (ur. 16 kwietnia 1931, zm. 15 listopada 1996) – polityk malediwski, premier Malediwów od sierpnia 1972 do 6 marca 1975 r. Został aresztowany w bezkrwawym zamachu stanu, a następnie wygnany do odległego atolu. Obserwatorzy sugerują, że Zaki stał się zbyt popularny i dlatego stanowił zagrożenie dla frakcji Ibrahima Nasira.

</doc>
<doc id="2789579" url="https://pl.wikipedia.org/wiki?curid=2789579" title="Abdallah Mohamed">
Abdallah Mohamed

Abdallah Mohamed (zm. 3 lutego 2000 w Mutsamudu, Anjouan, Komory) – komoryjski polityk. Pierwszy premier Komorów od 7 stycznia 1976 do 22 grudnia 1978. Członek Narodowej Unii na rzecz Demokracji na Komorach (Union Nationale pour la Démocratie aux Comores).

</doc>
<doc id="2789580" url="https://pl.wikipedia.org/wiki?curid=2789580" title="21 Dywizjon Artylerii Przeciwlotniczej">
21 Dywizjon Artylerii Przeciwlotniczej

21 Dywizjon Artylerii Przeciwlotniczej im. gen. dyw. Józefa Zająca – pododdział artylerii przeciwlotniczej Sił Zbrojnych RP podporządkowany dowódcy 21 Brygady Strzelców Podhalańskich.
Głównym zadaniem jednostki jest osłona przeciwlotnicza pododdziałów 21. BSP, do realizacji tych zadań dywizjon wyposażony jest w:
Historia.
21. dywizjon artylerii przeciwlotniczej sformowano zarządzeniem Szefa Sztabu Generalnego WP nr 049/Org. z dnia 26 maja 1993 roku i rozkazem Dowódcy 21. Brygady Strzelców Podhalańskich nr 039 z dnia 31 sierpnia 1993 roku, jednostkę po sformowaniu rozmieszczono w koszarach przy ulicy Lwowskiej w Rzeszowie.
W 1998 roku dywizjon otrzymał sztandar wojskowy ufundowany przez społeczeństwo Strzyżowa.
W roku 2008 zgodnie z rozkazem Dowódcy 21.BSP nr 90 z 6 kwietnia 2008 roku dywizjon przebazowano z Rzeszowa do garnizonu Jarosław, gdzie stacjonuje w koszarach razem z 14. Dywizjonem Artylerii Samobieżnej.
Tradycje.
Decyzją Nr 50/MON Ministra Obrony Narodowej z dnia 24 marca 1998 dla upamiętnienia zasług oraz kultywowania tradycji oręża polskiego 21. dywizjon artylerii przeciwlotniczej otrzymał imię gen. dyw. Józefa Zająca
19 kwietnia 1998 roku na wniosek Ministra Obrony Narodowej dywizjon otrzymał sztandar ufundowany przez Społeczny Komitet Fundacyjny Ziemi Strzyżowskiej.
Decyzją Nr 133/MON Ministra Obrony Narodowej z dnia 18 kwietnia 2011 wprowadzono oznakę rozpoznawczą oraz proporczyk na beret.
Decyzją Nr 123/MON Ministra Obrony Narodowej z dnia25 kwietnia 2012 wprowadzono odznakę pamiątkową.

</doc>
<doc id="2789582" url="https://pl.wikipedia.org/wiki?curid=2789582" title="Hamada Madi Bolero">
Hamada Madi Bolero

Hamada Madi, zwany „Bolero” (ur. 1965 w Mohéli) – komoryjski polityk, premier i tymczasowy prezydent Komorów.
Życiorys.
Nauczyciel w szkole średniej. Studiował prawo konstytucyjne na Ukrainie. Doradca sekretarza generalnego Republikańskiej Partii Komorów (fr. "Parti Républicain des Comores"). W latach 1999–2000 sekretarz generalny prezydenta Azaliego Assoumaniego, odpowiedzialny za obronę. Odegrał znaczącą rolę w negocjacjach które doprowadziły do ogłoszenia deklaracji z Fomboni. Od grudnia 2000 do kwietnia 2002 roku premier, a od stycznia do maja 2002 tymczasowy prezydent Komorów.
Od 16 lipca 2016 roku sekretarz generalny Komisji Oceanu Indyjskiego.

</doc>
<doc id="2789592" url="https://pl.wikipedia.org/wiki?curid=2789592" title="Juraj Červenák">
Juraj Červenák

Juraj Červenák (ur. 16 czerwca 1974 w Żarze nad Hronem) – słowacki pisarz fantasy, publikujący także jako Ďuro Červenák, lub pod pseudonimami "Thorleif Larssen" i "George Callahan".
Życiorys.
Juraj Červenák urodził się 16 czerwca 1974 w Żarze nad Hronem, na terenie ówczesnej Czechosłowacji. Wychował się w Bańskiej Szczawnicy, gdzie w 1992 ukończył liceum. Następnie pracował m.in. jako dozorca, pracownik ośrodka kultury i szef miejscowego kina. W latach 2005–2011 mieszkał w Koszycach, obecnie ponownie w Bańskiej Szczawnicy. W 1993 debiutował jako autor powieścią "Olgerd – Meč z Thormarenu". Napisał do tej pory cykle powieściowe: "Czarnoksiężnik" (o walce Słowian z Awarami), "Bohatyr" (o losach Ilji Muromca znanego z ruskich bylin), "Bivoj" (o legendarnym czeskim bohaterze Biwoju), "Dobrodružstvá kapitána Báthoryho" (o walce tytułowego bohatera z Turkami) i "Černý Rogan" (kontynuacja losów głównego bohatera cyklu „Czarnoksiężnik”), cztery powieści będące kontynuacją przygód Conana z Cymerii, klasycznego bohatera heroic fantasy stworzonego przez R. E. Howarda, a także powieści niezwiązane z żadnym cyklem, oraz kilkanaście opowiadań. Z przyczyn komercyjnych większość jego książek wydawana jest najpierw w języku czeskim. Oprócz twórczości literackiej zajmuje się także publicystyką i krytyką filmową. Publikuje w słowackich i czeskich czasopismach, takich jak Fantázia, Ikarie, Pevnost i DVD mag.
Nagrody.
W roku 1999 otrzymał nagrodę O najlepšiu fantasy za opowiadanie "Krvavý oheň, biely oheň", w 2002 nagrodę Istron za "Z posvátné vody zrozená", a w 2003 „Raketa” nagrodę czytelników pisma Fantázia za "Hrdlorez".

</doc>
<doc id="2789593" url="https://pl.wikipedia.org/wiki?curid=2789593" title="Ďuro Červenák">
Ďuro Červenák



</doc>
<doc id="2789597" url="https://pl.wikipedia.org/wiki?curid=2789597" title="Qilakitsoq">
Qilakitsoq

Qilakitsoq – dawna osada inuicka i stanowisko archeologiczne na zachodnim wybrzeżu Grenlandii. Znajduje się na półwyspie Nuussuaq, w gminie Qaasuitsup, w odległości około 450 km na północ od koła podbiegunowego.
Historia.
W październiku 1972 dwaj myśliwi, bracia Hans i Jokum Gronvold, znaleźli dobrze zachowane, naturalnie zmumifikowane w warunkach arktycznych szczątki ludzkie. Były to mumie sześciu kobiet i dwojga dzieci pochowane w dwóch grobach. Obecnie niektóre mumie są wystawione w Muzeum Narodowym Grenlandii w Nuuk.
Charakterystyka mumii.
Mumie mogą liczyć ponad 500 lat. Ich wiek jest datowany na ok. 1475 rok (z tolerancją błędu ±50 lat). W pierwszym grobie znaleziono szczątki trzech kobiet oraz dwojga dzieci płci męskiej, z których jedno mogło być w wieku ok. 6 miesięcy, natomiast drugie było nieco starsze. W drugim grobie znajdowały się kolejne 3 kobiety. Zdjęcia wykonane w podczerwieni wykazały, że pięć z sześciu kobiet miało wytatuowane na twarzach linie, świadczące o ich pochodzeniu plemiennym. Mumie były ubrane w ubrania m.in. ze skór fok, karibu oraz kaczek somaterii.
Przyczyna śmierci.
Przyczyna śmierci tylu osób w jednym czasie nie została dokładnie rozpoznana. Przypuszcza się, że starsze dziecko cierpiało na zespół Downa lub – według innych źródeł – na chorobę Perthesa, oraz że jedna z kobiet miała prawdopodobnie guza mózgu, który mógł być przyczyną jej śmierci. Przypuszcza się także, że młodsze dziecko ze względów kulturowych lub religijnych mogło zostać uduszone lub pochowane żywcem wraz z matką.

</doc>
<doc id="2789598" url="https://pl.wikipedia.org/wiki?curid=2789598" title="Zygmunt Sowa-Sowiński">
Zygmunt Sowa-Sowiński

Zygmunt Sowa-Sowiński (ur. 1908 w Łodzi, zm. 1954 w Nowym Jorku) – polski malarz, portrecista i miniaturzysta.
Życiorys.
Po ukończeniu szkoły średniej udał się na studia plastyczne do Krakowa, a następnie do Szkoły Przemysłu Artystycznego w Bydgoszczy.
Początkowo był projektantem grafiki użytkowej. Zaprojektował m.in. plakat z okazji dziesiątej rocznicy utworzenia KOP, a także plakaty do filmów "Hanka-oczy czarne" i "Wierna rzeka". Później zainteresował się sztuką portretu. Jego styl kształtował się pod wpływem twórczości Teodora Axentowicza i Leona Wyczółkowskiego. Kredką i węglem sporządził serię portretów wybitnych postaci, wśród których wyróżniał się wizerunek Ludwika Solskiego.
Odnalazł się jednak dopiero w miniaturze portretowej. Wypracował własną technikę i styl portretowania modeli. Malował na płytkach z kości słoniowej, a jako spoiwa do pigmentów używał przede wszystkim miodu. Pracował z użyciem delikatnych pędzelków wykonywanych z piórek słonki. W swych miniaturach skupiał się na twarzach i sylwetkach portretowanych, pomijając szczegóły tła. W 1937 roku krytycy zainteresowali się miniaturami, jakie wystawił w Warszawie i Poznaniu.
Podczas okupacji na zlecenie Armii Krajowej wykonywał fałszywe dokumenty. Aresztowany przez Niemców wywieziony został do obozu koncentracyjnego Mauthausen-Gusen, skąd po wyzwoleniu przez US Army wyjechał, wraz z żoną Ireną, najpierw do Paryża, a następnie do Rio de Janeiro i ostatecznie do Nowego Jorku. Zmarł na emigracji w 1954 roku.
Dorobek Sowy-Sowińskiego to około 500 miniatur przedstawiających wybitne postacie ze świata polityki, kultury, kręgów arystokracji, osobistych przyjaciół i rodziny. Poza Polską wystawiał w Paryżu, gdzie pisano o nim jako o największym współczesnym miniaturzyście i przyrównywano do Jean-Baptiste’a Isabeya. Wystawiał także w Madrycie, Rio de Janeiro i w Wiedniu, a w USA w Charlottesville, Filadelfii i Detroit.
Wdowa po artyście, Irena Prime, przekazała Ossolineum dwadzieścia osiem miniatur Zygmunta Sowy-Sowińskiego.

</doc>
<doc id="2789601" url="https://pl.wikipedia.org/wiki?curid=2789601" title="Drużyna Kubańska">
Drużyna Kubańska

Drużyna Kubańska (ros. Кубанская дружина) – ochotniczy oddział wojskowy złożony z Kozaków kubańskich podczas wojny domowej w Rosji
Oddział został utworzony na przełomie 1917/1918 r. w Jekaterynodarze. Składał się z Kozaków kubańskich starszych wiekiem, a także członków organizacji paramilitarnych funkcjonujących w mieście. Liczył 65 ludzi. Na ich czele stał płk W. N. Obraz. Do jego zadań należała ochrona Banku Państwowego. Na pocz. marca 1918 r. w aule Szenżij oddział wszedł w skład Oddziału Kubańskiego, w której ochraniał konwoje przewożące środki finansowe.

</doc>
<doc id="2789609" url="https://pl.wikipedia.org/wiki?curid=2789609" title="Verein Deutscher Ingenieure">
Verein Deutscher Ingenieure

Verein Deutscher Ingenieure (VDI) – wielobranżowe stowarzyszenie inżynierów niemieckich z siedzibą w Düsseldorfie, założone w 1856 r..
Historia.
Założycielskie spotkanie VDI odbyło się 12 maja 1856 roku w uzdrowiskowej miejscowości Alexisbad (w okolicy Selke-Aue i Halberstadt, pogórze Harzu). Powstało z inicjatywy Akademickiego Stowarzyszenia Hütte e. V. w Berlinie i jego sympatyków ; byli wśród nich m.in. Karl Friedrich Euler, Franz Grashof, Heinrich Caro, Richard Peters, Joseph Pützer, Wilhelm Kankelwitz, Heinrich Braunschweig, Wilhelm Sudhaus. Do grona inicjatorów przyłączył się m.in. Hermann Gruson. 
Zatwierdzono statut VDI, w którym stwierdzono, że celem Stowarzyszenia jest zacieśnienie więzi między inżynierami, sprzyjające wzajemnej stymulacji, a w konsekwencji – rozwojowi niemieckiego przemysłu:
Już przed końcem roku 1856 powstało sześć oddziałów stowarzyszenia – Saarbrücken, Niederrheinische, Berliner, Aachener, Pfalz-Saarbrücker i Westfälische Bezirksverein. Pierwszy numer czasopisma VDI, redagowany przez Franza Grashofa, ukazał się 1 stycznia 1857.
Pierwszy tytuł członka honorowego VDI otrzymał w 1860 r. Julius Weisbach. W lipcu 1863 powstał oddział w Mannheim, czego inicjatorem był Richard Peters, dyrektor DuPont &amp; Dreyfus w St Johann-Saarbrücken (przeróbka węgla i koksownia). Następcami Karla Friedricha Eulera, pierwszego przewodniczącego stowarzyszenia, byli m.in. Gotthilf Kuhn (1872), Eugen Langen (1873), Rudolf Wolf (1888), Ernst Kuhn (1894–1896). Hermann Gruson, jeden z założycieli VDI i członek zarządu w latach 1863–1865, otrzymał w roku 1894 "Grashoff Medal" – najwyższą nagrodę VDI. W roku 1880 na Walnym Zgromadzeniu VDI wydzielono z jego struktur stowarzyszenie hutnictwa żelaza i stali.
W XX w. prezydentami VDI byli: Carl von Linde (1904–1905), Oskar von Miller (1912–1914), Fritz Todt (1939–1942), Hans Bluhm (1947–1952), Hans Schuberth (1953–1956), Gerhard Wilhelm Becker (1978–1982), Karl Eugen Becker (1983–1988), Joachim Pöppel (1989–1991), Klaus Czeguhn (1992–1994), Hans-Jürgen Warnecke (1995–1997), Hubertus Christ (1998–2003), Eike Lehmann (2004–2007), Bruno O. Braun (od 2007).
Od roku 1902 VDI wspomagało prace Conrada Matschossa, badacza silnika parowego, który w 1906 r. został zatrudniony na stałe. Stowarzyszenie sfinansowało publikację jego znanego dzieła pt. "Entwicklung der Dampfmaschine" (wyd. 1908). W następnych latach C. Matschoss był wicedyrektorem, z następnie – od roku 1916 – dyrektorem VDI. W 1916 r. "Grashoff Medal" otrzymał Wilhelm Schmidt, specjalista w dziedzinie technik wysokociśnieniowych, a w 1916 r. Wilhelm Maybach – za wkład w rozwój pojazdów silnikowych (zob. Maybach, silnik spalinowy).
Pierwsze "VDI-Richtlinien" (wytyczne techniczne VDI, ang. "VDI Guidelines") dotyczyły kotłów parowych i silników. Zostały wydane już w 1884 r..
12 maja 1931 r., z okazji 75-lecia istnienia VDI, wybudowano w Alexisbad pomnik, na którym wymieniono nazwiska założycieli.
W czasie II wojny światowej, od roku 1939 do śmierci w roku 1942, Stowarzyszeniem kierował dr inż. Fritz Todt ("Sachbearbeiter für Technik und Straßenbau beim Reichsbeauftragten des Stellvertreters des Führers"). Po zwycięstwie aliantów VDI rozpoczęło działalność w Düsseldorfie. W latach 1947–1952 dyrektorem był Hans Bluhm. Szybko rosła liczba członków VDI (21 091 w 1950, 41 394 w 1960, ok. 62 956 w 1970) i zakres jego działalności. 
12 maja 1981 r. – w 125. rocznicę utworzenia Stowarzyszenia – monument upamiętniający jego założycieli przeniesiono z Alexisbad i umieszczono przed budynkiem VDI w Düsseldorfie.
Współczesny zakres działalności.
Współcześnie VDI zrzesza ponad 100 tys. członków, nadal działając na obszarach przemysłu (techniki i zarządzanie), nauki i edukacji. Strukturę organizacyjną tworzy pięć prywatnych firm i dwa zarejestrowane stowarzyszenia:
Współdziała z podobnymi jednostkami zagranicznymi w ramach "VDI International Network". Odpowiedzialne stanowiska w VDI zajmują często profesorowie i inni pracownicy uczelni, dzięki czemu VDI realizuje politykę edukacyjną, np. kursy licencjackie i magisterskie, udział w akredytacji kierunków studiów na uczelniach niemieckich).
Jednym z głównych obszarów działalności jest wydawanie VDI-Richliniem, które są integralną częścią niemieckiej struktury techniczno-ekonomicznej. W wykazach wytycznych znajduje się ok. 2000 aktualnych dokumentów (stopniowo zastępujących wycofywane dokumenty archiwalne). Dotyczą różnych dziedzin techniki, np. problemów od zabezpieczania ładunków na pojazdach drogowych, poprzez testowanie światłowodów do problemów biomimetyki i metod monitorowania skutków wprowadzania GMO.
Komisja VDI, powołana do spraw zapobiegania zanieczyszczeniu powietrza, współdziała w dziedzinie normalizacji z Niemieckim Instytutem Normalizacyjnym (niem. Deutsches Institut für Normung, DIN); wspólna "Kommission Reinhaltung der Luft" (KRdL) opracowuje wytyczne techniczne VDI, normy DIN i oraz projekty norm EN i ISO. W zakresie kontroli jakości powietrza KRdL działa w imieniu państwa i jest finansowane przez rząd federalny (obsługuje Federalne Ministerstwo Środowiska, Ochrony Przyrody i Bezpieczeństwa Jądrowego).
"The Springer-VDI-Verlag" oferuje szeroki wachlarz specjalistycznych czasopism – naukowych, technicznych i inżynierskich – dotyczących np. budownictwa, produkcji, logistyki, energetyki, ochrony środowiska). 
VDI organizuje liczne konferencje, krajowe i międzynarodowe, np.

</doc>
<doc id="2789610" url="https://pl.wikipedia.org/wiki?curid=2789610" title="Franz Grashof">
Franz Grashof

Franz Grashof (11 lipca 1826 w Düsseldorfie, zm. 26 października 1893 w Karlsruhe) – niemiecki inżynier-mechanik, naukowiec, profesor teoretycznego maszynoznawstwa w Karlsruher Institut für Technologie, jeden z twórców Verein Deutscher Ingenieure.
Życiorys.
Dzieciństwo i młodość.
Był synem nauczyciela-humanisty. Uczęszczał do szkoły w Düsseldorfie. Od wczesnych lat interesował się mechaniką, ucząc się ślusarstwa; uczęszczał też do szkoły handlowej. W 1844 r. wyjechał do Berlina, gdzie przez trzy lata studiował w Gewerbe-Institut matematykę, fizykę i budowę maszyn, zamierzając pracować w hutnictwie.
W następnych latach (1848–1851) służył jako ochotnik na statku żaglowym w "Kriegsflotte des Deutschen Bundes"; odwiedził Holenderskie Indie Wschodnie i Australię. W czasie rejsów przekonał się, że powinien wrócić na studia inżynierskie (nie miał predyspozycji do aktywności fizycznej i był krótkowzroczny); studia skończył w Berlinie w 1852 r..
Praca zawodowa.
Od 1852 r. był w dzisiejszym Uniwersytecie Technicznym w Berlinie wykładowcą matematyki stosowanej, a w 1854 r. został członkiem "Gewerbe-Institut" – wykładowcą matematyki i mechaniki. . Od 1 stycznia 1855 r. był też dyrektorem "König­­­li­chen Eichamt" (Królewskie Biuro Standardów).
Należał do grupy 23 młodych inicjatorów założenia działającego do dzisiaj Stowarzyszenia Inżynierów Niemieckich – Verein Deutscher Ingenieure. VDI utworzono w roku 1856; Grashofowi powierzono funkcję przewodniczącego i redaktora wydawnictw VDI.
W 1863 został – jako następca Ferdynanda Redtenbachera (1809–1863) – profesorem inżynierii mechanicznej ("Professor of Applied Mechanics and Mechanical Engineering") w Karlsruher Institut für Technologie (KIT); wykładał wytrzymałość materiałów, hydraulikę, termodynamikę i inżynierię ogólną. Jego wykłady charakteryzowała precyzja i jasność języka. Pracował w KIT do końca kariery zawodowej (1891), odrzucając ofertę z RWTH Aachen i dwie z Monachium.
W roku 1883 doznał udaru mózgu, co ograniczyło jego aktywność. W tymże roku został członkiem Komisji Standardów, a w 1887 r. – członkiem zarządu Biura Standardów.
Publikacje i działalność wydawnicza.
Opracowywaniem specjalistycznych publikacji Grashof zajął się już w czasie studiów, pod wpływem swojego nauczyciela, Augusta Druckenmüllera, który zachęcał studentów do współpracy w przygotowywaniu podręcznika z fizyki, zawierającego rozdział „mechanika stosowana”.
W późniejszych latach pisał wiele fachowych tekstów lub współpracował przy opracowywaniu prac zespołowych, w tym publikowanych przez nowe wydawnictwo VDI, które utworzył i którym kierował od 1857 r. przez 34 lata. W tym wydawnictwie opublikował w latach 1857–1885 ponad 40 własnych artykułów. Spośród innych prac, dostępnych w Niemieckiej Bibliotece Narodowej i innych bibliotekach świata, najczęściej są wymieniane:
Podręcznik "Theore­ti­­­sche Maschi­­­nen­­­lehre" – podstawa wiedzy większości inżynierów-mechaników w XIX w. – był przez studentów i profesorów nazywany po prostu „Grashof”.
Publikacje Grashofa walnie przyczyniły się do uznania działalności badawczej w dyscyplinach technicznych za pracę naukową.
Życie prywatne.
Franz Grashof był żonaty i miał dwoje dzieci. Zmarł 26 października 1893 r. – dwa lata po drugim udarze mózgu – w Karlsruhe.

</doc>
<doc id="2789611" url="https://pl.wikipedia.org/wiki?curid=2789611" title="Hermann Gruson">
Hermann Gruson

Hermann Jacques August Gruson (ur. 13 marca 1821 w Magdeburgu, zm. 31 stycznia 1895 tamże) – niemiecki inżynier-mechanik, wynalazca, przedsiębiorca, założyciel Grusonwerk, jeden ze współtwórców Verein Deutscher Ingenieure.
Życiorys.
Dzieciństwo i młodość.
Pochodził z rodziny hugenotów, emigrantów z Fleurbaix; był synem Caroline i Louisa Abrahama Grusona – oberleutnanta w Magdeburskiej Cytadeli, naczelnego inżyniera budowy linii kolejowej Magdeburg-Leipzig Railway (1838–1840). W Magdeburgu uczęszczał do gimnazjum i szkoły biznesu, którą ukończył w 1839 roku. Po odbyciu rocznej służby wojskowej pracował jako mechanik w Berlinie, w Borsigwerke (1840–1845) i uczęszczał do Uniwersytetu w Berlinie, gdzie matematykę wykładał jego stryj – Johann Philipp Gruson. Studiował chemię, fizykę, budowę maszyn parowych, statykę i dynamikę.
Praca zawodowa.
Przez kolejne 6 lat pracował jako mechanik na kolei Berlin-Hamburg. W 1855 r. zbudował na wydzierżawionej ziemi małą stocznię z odlewnią żelaza i fabryką maszyn, której rozwój był jednak utrudniony przez kryzys gospodarczy. Koncentrując wysiłek na problemach odlewni opracował technikę otrzymywania odlewów, polegającą na mieszaniu różnych rodzajów surówki, uzyskując stop o wysokiej wytrzymałości, który mógł zastąpić stosowane wcześniej kute elementy z żelaza lub stali. Zastosował również z powodzeniem nowe techniki hartowania i odpuszczania wyrobów, które znalazły zastosowanie w kolejnictwie. Odkrycia uratowały firmę od bankructwa; znalazły później zastosowanie przy produkcji płyt przeciwpancernych i granatów. W połowie lat 60. XIX w. zakład zatrudniał już ok. 250 pracowników, a w latach 1869–1872 Gruson wybudował nowy, większy zakład w Magdeburg-Halberstadt.
Okazało się, że jego wyroby doskonale nadają się np. do wyrobu wieżyczek pojazdów pancernych. W zakresie dotyczącym sposobów mocowania wieżyczek współpracował od 1882 r. z Maximilianem Schumannem. Wspólnie opracowali system zastosowany w fortyfikacjach śródlądowych (wyprzedzający francuskie konstrukcje majora Mougin), który został wypróbowany w ogniu w Bułgarii i Rumunii (Bukareszt, 1885).
W kolejnych latach w Grusonwerk produkowano również pistolety małego i średniego kalibru oraz urządzenia dla celów pokojowych, np. dla zakładów przetwórczych rud, cementowni, żwirowni, walcowni metali.
W roku 1886 przedsiębiorstwo Grusons utworzyła spółkę akcyjną z przedsiębiorstwem Friedricha Kruppa, założonym w roku 1811 r., a w 1893 r. Grusons został włączony do przedsiębiorstwa Kruppa na podstawie umowy o leasingu operacyjnym.
Udział w tworzeniu VDI.
Hermann Gruson był jedną z osób jednoznacznie popierających koncepcję utworzenia Stowarzyszenia Inżynierów Niemieckich – Verein Deutscher Ingenieure; o jego liście do organizatorów z dnia 12 kwietnia 1856 (miesiąc przez spotkaniem założycielskim) pamiętają kronikarze VDI. W latach 1863–1865 był członkiem zarządu VDI, a w 1894 r. otrzymał najwyższą nagrodę VDI – "Grashoff Medal".
Zainteresowania botaniczne.
Gruson był kaktofilem, właścicielem największej kolekcji kaktusów w XIX-wiecznej Europie. Wybudował słynne szklarnie ("Gruson-Gewächshäuser"), które po jego śmierci, zgodnie z jego wolą, zostały przekazane na własność miasta Magdeburga wraz z całą kolekcją kaktusów. Na cześć Hermanna Grusona nazwano kilka taksonów sukulentów, m.in. "Echinocactus grusonii", "Mammillaria grusonii", "Kroenleinia grusonii".

</doc>
<doc id="2789614" url="https://pl.wikipedia.org/wiki?curid=2789614" title="Zorza (pismo)">
Zorza (pismo)

Zorza (ros. "Заря") – pismo Rosyjskiej Armii Wyzwoleńczej podczas II wojny światowej
Od grudnia 1942 r. w Berlinie wydawano tygodnik przeznaczony dla jeńców wojennych-czerwonoarmistów osadzonych w niemieckich obozach jenieckich pt. "Zawołanie". Wydawała go organizacja Vineta i oddział Fremde Heere Ost OKH. Na pocz. 1943 r. gazeta została przemianowana na "Zorza", a jej redakcja przeniesiona do nowo utworzonej szkoły propagandystów ROA w Dabendorfie pod Berlinem. Dotychczasowi redaktorzy i dziennikarze weszli w skład połączonej redakcji, która obsługiwała pisma "Zorza", "Ochotnik" i "Szlak bojowy". Na jej czele stał b. wojskowy Armii Czerwonej gen. Iwan A. Błagowieszczeński. Funkcję redaktora naczelnego "Zorzy" pełnił do czerwca 1943 r. gen. I. A. Błagowieszczeński, a jego zastępcy mjr P. Fiodorow. Kolejnym redaktorem był kpt. Mieletij A. Zykow. Jego zastępcą był N. W. Kowalczuk. Współpracownikami byli m.in. W. M. Charczow, ppor. A. J. Serostanow, por. Rożanowski, Michaił W. Samygin (Kitajew). Nakład gazety wynosił 100-120 tys. egzemplarzy. Wychodziła 2 razy w tygodniu. 3 marca 1943 r. opublikowano w niej artykuł dowódcy Rosyjskiej Armii Wyzwoleńczej gen. Andrieja A. Własowa pt. "Poczemu ja wstupił na put' bor'by s bolszewizmom", w którym objaśniał swoje powody podjęcia współpracy z Niemcami przeciwko reżimowi stalinowskiemu. W numerach z 28 marca i 4 kwietnia 1943 r. przedstawiono stopnie wojskowe i kroje mundurów ROA. W jednym z ostatnich numerów z końca 1944 r. została opublikowana pieśń ROA pt. "My idiom...".

</doc>
<doc id="2789616" url="https://pl.wikipedia.org/wiki?curid=2789616" title="Samson i Dalila (film 1949)">
Samson i Dalila (film 1949)

Samson i Dalila (ang. "Samson and Delilah") – amerykański film kostiumowy z 1949 roku w reżyserii Cecila B. DeMille'a. Ekranizacja opowieści o biblijnym Samsonie. Film zdobył dwa Oscary w kategoriach najlepsza scenografia oraz najlepsze kostiumy.

</doc>
<doc id="2789617" url="https://pl.wikipedia.org/wiki?curid=2789617" title="Zbigniew Sekulski">
Zbigniew Sekulski

Zbigniew Mieczysław Sekulski (ur. 8 listopada 1947 w Sieradzu) – polski działacz opozycyjny w PRL, jeden z założycieli Ruchu Obrony Praw Człowieka i Obywatela, działacz polskiej sekcji Amnesty International, piosenkarz.
Życiorys.
Od początku lat 70. uczestniczył w nieformalnych działaniach kultury niezależnej, śpiewał utwory własne oraz innych twórców (m.in. Boba Dylana, występował także klubach studenckich. Przyjaźnił się z Karolem Głogowskim, który wciągnął go w działalność opozycyjną. W latach 1971-1975 studiował socjologię na Wydziale Ekonomiczno-Socjologicznym Uniwersytetu Łódzkiego. W styczniu 1976 był sygnatariuszem jednego z listów protestacyjnych przeciwko zmianom w Konstytucji PRL. Od 1976 współpracował z Komitetem Obrony Robotników, w marcu 1977 został jednym z sygnatariuszy deklaracji założycielskiej Ruchu Obrony Praw Człowieka i Obywatela (tzw. "Apelu do społeczeństwa polskiego"), ale wspierał także działania Komitetu Samoobrony Społecznej „KOR”. Również od 1977 działał w polskiej sekcji Amnesty International.
Na początku 1981 wspierał strajkujących studentów łódzkich, w sierpniu tegoż roku uczestniczył w I Przeglądzie Piosenki Prawdziwej. W związku z ogłoszeniem Stanu wojennego był od 13 grudnia 1981 do czerwca 1982 internowany, przebywał w zakładach karnych w Łęczycy i Łowiczu. W 1982 wyemigrował do USA, w latach 1983-1989 organizował spotkania polityczno-kulturalne na Uniwersytecie Kalifornijskim, w 1997 powrócił do Polski. Zajmuje się profesjonalnie śpiewaniem autorskich piosenek poetyckich.
Za działalność opozycyjną został odznaczony Krzyżem Kawalerskim Orderu Odrodzenia Polski (2007) oraz Krzyżem Wolności i Solidarności (2020).

</doc>
<doc id="2789619" url="https://pl.wikipedia.org/wiki?curid=2789619" title="Cyclospora papionis">
Cyclospora papionis

Cyclospora papionis – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. papionis" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u pawiana anubisa ("Papio anubis") należącego do rzędu naczelnych (Primates).

</doc>
<doc id="2789620" url="https://pl.wikipedia.org/wiki?curid=2789620" title="Revolution (serial telewizyjny)">
Revolution (serial telewizyjny)

Revolution – amerykański serial, wyprodukowany przez Kripke Enterprises, Bad Robot Productions oraz Warner Bros. Television i emitowany w stacji NBC od 17 września 2012 roku. W Polsce serial jest emitowany od 8 października 2012 dostępny w usłudze VOD nSeriale
9 maja 2014 roku, stacja NBC oficjalnie ogłosiła anulowanie serialu Revolution.
Fabuła.
Akcja Revolution odbywa się w przyszłości, dystopii postapokaliptycznej. Piętnaście lat wcześniej, nieznane zjawisko wyłączyło wszystkie technologie zależne od energii elektrycznej na świecie, począwszy od komputerów i sprzętu elektronicznego po silniki samochodowe skończywszy. Ludzie zostali zmuszeni do funkcjonowania w świecie bez technologii. Z powodu załamania porządku publicznego, wiele obszarów jest rządzonych przez watażków i milicję. Seria skupia się na rodzinie Mathesonów, którzy posiadają specjalne urządzenie (przypominające pendrive), który jest kluczem nie tylko aby dowiedzieć się, co stało się piętnaście lat temu, ale także sposobem, aby zmienić swoje życie. Muszą oni jednak nie dać się złapać Sebastianowi Monroe, który chce posiadać tę moc dla siebie. 
Oglądalność.
24 miliony widzów w Ameryce oglądało premierowy epizod i/lub jego powtórkę 2 dni później.

</doc>
<doc id="2789621" url="https://pl.wikipedia.org/wiki?curid=2789621" title="Adam Zawadzki (1814–1875)">
Adam Zawadzki (1814–1875)

Adam Zawadzki (ur. 1814, zm. 1875) – wileński drukarz i księgarz. 
Życiorys.
Syn Józefa, brat Józefa i Feliksa, mąż Wincenty.
Objął drukarnię po śmierci swego ojca w 1838 roku. Wydał 9 serii: "Biblioteki podróży i malowniczo-historycznych opisów różnych krajów" (16 tomów), "Obrazy" Ignacego Chodźki. Wraz z bratem Feliksem wydał "Rys dziejów literatury polskiej" Leonarda Sowińskiego, wielokrotne wznowienia historii biblijnej księdza biskupa Kozłowskiego i historii profesora Aleksandra Zdanowicza.
Członek Wileńskiej Komisji Archeologicznej. 

</doc>
<doc id="2789622" url="https://pl.wikipedia.org/wiki?curid=2789622" title="Giro di Lombardia 2012">
Giro di Lombardia 2012

106. edycja wyścigu kolarskiego Giro di Lombardia odbyła się w dniu 29 września 2012 roku i liczyła 251 km. Start tego klasycznego wyścigu znajdował się w Bergamo a meta w Lecco. Wyścig ten figurował w rankingu światowym UCI World Tour 2012 i był przedostatnim wyścigiem w 2012 roku tego cyklu.
Zwyciężył Hiszpan Joaquim Rodríguez z grupy Team Katusha, dla którego było to pierwsze zwycięstwo w tym wyścigu, ale drugie w cyklu UCI World Tour 2012 (poprzednio triumfował w La Flèche Wallonne). Drugi był jego rodak Samuel Sánchez, a trzeci Kolumbijczyk Rigoberto Urán.
W wyścigu wystartowało czterech polskich kolarzy - Tomasz Marczyński z grupy Vacansoleil-DCM zajął 22. miejsce, natomiast Michał Gołaś z Omega Pharma-Quick Step, Przemysław Niemiec z Lampre-ISD i Rafał Majka z Team Saxo Bank-Tinkoff Bank nie ukończyli wyścigu.
Uczestnicy.
Na starcie tego klasycznego wyścigu wystartowało 25 ekip, osiemnaście drużyn jeżdżących w UCI World Tour 2012 i siedem zespołów zaproszonych przez organizatorów z tzw. "dziką kartą".

</doc>
<doc id="2789623" url="https://pl.wikipedia.org/wiki?curid=2789623" title="Cyclospora parascalopi">
Cyclospora parascalopi

Cyclospora parascalopi – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. parascalopi" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u kreta szczotkoogoniastego ("Parascalops breweri") należącego do rzędu owadożernych (Insectivora).

</doc>
<doc id="2789624" url="https://pl.wikipedia.org/wiki?curid=2789624" title="Konferencja Episkopatu Białorusi">
Konferencja Episkopatu Białorusi

Konferencja Katolickich Biskupów na Białorusi () – konferencja episkopatu zrzeszająca biskupów Kościoła katolickiego działających na obszarze Białorusi. Założona i zatwierdzona 11 lutego 1999. Jest członkiem Rady Konferencji Episkopatów Europy.
Skład KEB.
Członkowie Konferencji Biskupów Katolickich na Białorusi (2021) według statutu:
Struktura.
Obecnie (wg stanu na 2015) Konferencja Episkopatu Białorusi ma następującą strukturę:

</doc>
<doc id="2789625" url="https://pl.wikipedia.org/wiki?curid=2789625" title="Cyclospora scinci">
Cyclospora scinci

Cyclospora scinci – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. scinci" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u "Scincus officinalis".

</doc>
<doc id="2789627" url="https://pl.wikipedia.org/wiki?curid=2789627" title="Coccidium scinci">
Coccidium scinci

 #PATRZ Cyclospora scinci

</doc>
<doc id="2789628" url="https://pl.wikipedia.org/wiki?curid=2789628" title="Mikołajewszczyzna">
Mikołajewszczyzna

Mikołajewszczyzna (biał. "Mikałajeuszczyna") – wieś w rejonie stołpeckim obwodu mińskiego.
Znajduje się tu parafialna cerkiew prawosławna pw. św. Mikołaja Cudotwórcy z 1999 r.
Miasto magnackie (Radziwiłłów) położone było w końcu XVIII wieku w powiecie mińskim województwa mińskiego.
Słownik geograficzny Królestwa Polskiego opisuje miejscowość w następujący sposób:
W okresie II RP stacjonowała tu kompania graniczna KOP „Mikołajewszczyzna”.

</doc>
<doc id="2789633" url="https://pl.wikipedia.org/wiki?curid=2789633" title="Stefan Wyczółkowski">
Stefan Wyczółkowski

Stefan Michał Wyczółkowski (ur. 13 sierpnia 1893 w Chełmie, zm. w kwietniu 1940 w Charkowie) – major piechoty Wojska Polskiego, kawaler Orderu Virtuti Militari.
Życiorys.
Urodził się 13 sierpnia 1893 w Chełmie, w rodzinie Romualda i Antoniny z Grabińskich (zm. 1906). Ukończył gimnazjum klasyczne.
Służył w armii rosyjskiej. Po skończeniu szkoły oficerskiej w Odessie (1915), walczył na froncie. W 1917 w stopniu kapitana wstąpił do 1 polskiego pułku rezerwowego. Po wybuchu rewolucji w Rosji przedostał się do Francji i służył w Armii gen. Hallera. Służył w 1 pułku strzelców polskich jako dowódca kompanii a następnie batalionu. W drugiej połowie kwietnia 1919 roku wraz z pierwszymi oddziałami dotarł do Polski.
Wstąpił do Wojska Polskiego. Brał udział w wojnie polsko-bolszewickiej w szeregach 43 pułku strzelców Legionu Bajończyków. Dowodził batalionem.
Po zakończeniu działań wojennych pozostał w wojsku i w 1922 roku został zweryfikowany do stopnia kapitana piechoty ze starszeństwem z dniem 1 czerwca 1919 roku. Pozostał w 43 pułku strzelców Legionu Bajończyków, gdzie był dowódcą II baonu. W tym samym roku został awansowany na majora piechoty ze starszeństwem z dniem 1 lipca 1923 roku. W jednostce służył do roku 1928. W 1928 został przeniesiony do 56 pułku piechoty wielkopolskiej na stanowisko dowódcy I baonu. Od 1930 przebywał w dyspozycji szefa Departamentu Piechoty Ministerstwa Spraw Wojskowych i kierowany był do różnych zadań m.in. jako dowódca Baonu Podchorążych Rezerwy Piechoty Nr 6a w Rawie Ruskiej, kierownik 6 Okręgowego Urzędu Wychowania Fizycznego i Przysposobienia Wojskowego we Lwowie. W czerwcu 1934 został przeniesiony do Powiatowej Komendy Uzupełnień Radomsko na stanowisko komendanta. 1 września 1938 dowodzona przez niego jednostka została przemianowana na Komendę Rejonu Uzupełnień Radomsko, a zajmowane przez niego stanowisko otrzymało nazwę „komendant rejonu uzupełnień”. W marcu 1939 w dalszym ciągu pełnił służbę na tym stanowisku. W 1939 służył w Departamencie Piechoty MSWojsk.
W 1940 został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na Liście straceń, poz. 538.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Ordery i odznaczenia.
17 stycznia 1933 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="2789635" url="https://pl.wikipedia.org/wiki?curid=2789635" title="Erasmus Lapicida">
Erasmus Lapicida

Erasmus Lapicida (ur. około 1445, zm. 19 listopada 1547 w Wiedniu) – kompozytor, duchowny.
Życiorys.
Na temat jego pochodzenia i aktywności młodzieńczej wysuwano rozmaite hipotezy. Między 1510 a 1521 rokiem był członkiem kapeli na dworze elektora Ludwika V w Heidelbergu. Od 1521 roku przebywał w Wiedniu w klasztorze benedyktyńskim Schottenstift. Zgodnie ze świadectwem źródeł dożył przeszło 100 lat. Był autorem polifonicznych opracowań niemieckich pieśni ludowych.

</doc>
<doc id="2789637" url="https://pl.wikipedia.org/wiki?curid=2789637" title="Calvin Nkwe">
Calvin Nkwe

Calvin "Vino" Marutle Nkwe (ur. 18 lipca 1987 w Jwaneng) – botswański koszykarz, uczestnik Mistrzostw Afryki 2005.
W 2005 roku wziął udział w Mistrzostwach Afryki, gdzie reprezentacja Botswany odpadła już po rundzie eliminacyjnej. Podczas tego turnieju wystąpił w czterech meczach, w których zdobył cztery punkty. Zanotował także dwa przechwyty, siedem zbiórek ofensywnych i osiem zbiórek defensywnych. Ponadto miał na swym koncie także osiem fauli i dziesięć strat. W sumie na parkiecie spędził około 66 minut.

</doc>
<doc id="2789638" url="https://pl.wikipedia.org/wiki?curid=2789638" title="Zbigniew Siemiński">
Zbigniew Siemiński

Zbigniew Jerzy Siemiński (ur. 11 września 1931 w Koluszkach, zm. 17 września 2004) – działacz opozycji, polonista, nauczyciel.
Życiorys.
Studiował polonistykę na Uniwersytecie Łódzkim. W październiku 1956 włączył się w działania niezależne, m.in. przemawiał na wiecu 23 października, w hali „Wimy”. Od 1958 pracował jako nauczyciel, najpierw w szkole podstawowej, następnie szkołach średnich w Łodzi. W 1970 zainicjował napisanie listu w obronie stoczniowców – ofiar protestu w Grudniu tego roku na Wybrzeżu, który podpisali jego uczniowie z łódzkiego Liceum dla pracujących. Był także sygnatariuszem listów protestujących przeciwko zmianom w Konstytucji PRL, wysłanych w styczniu i lutym 1976. W tym samym roku pozbawiono go zatrudnienia z przyczyn politycznych, uniemożliwiając pracę w szkolnictwie lub instytucjach kultury.
Był współzałożycielem Ruchu Obrony Praw Człowieka i Obywatela, sygnatariuszem pierwszego oświadczenia ROPCiO z marca 1977, uczestniczył w ogólnopolskich spotkaniach Ruchu, od 1979 współpracował z Grupy Anty-Berufsverbot, prowadził dyżury interwencyjne w swoim mieszkaniu. W 1981 został przywrócony do pracy. Po ogłoszeniu staniu wojennego został w nocy z 12 na 13 grudnia 1981 internowany. Do maja 1982 przebywał w Zakładzie Karnym w Sieradzu. Następnie powrócił do pracy w szkolnictwie.

</doc>
<doc id="2789641" url="https://pl.wikipedia.org/wiki?curid=2789641" title="VfL Wolfsburg (piłka nożna kobiet)">
VfL Wolfsburg (piłka nożna kobiet)

VfL Wolfsburg – kobieca sekcja klubu piłkarskiego VfL Wolfsburg z Wolfsburga, w Niemczech. Zespół powstał w 2003 roku, choć kontynuuje tradycje poprzednich drużyn kobiecych w Wolfsburgu. Piłkarki rozgrywały do 2014 roku spotkania na obiekcie VfL Stadion, zaś od 2015 roku na AOK Stadion. Zespół czterokrotnie zwyciężył w rozgrywkach Bundesligi, pięciokrotnie zdobył Puchar Niemiec oraz dwukrotnie triumfował w Lidze Mistrzyń.
W 1973 roku została założona kobieca sekcja klubu VfR Eintracht Wolfsburg. W 1984 roku drużyna ta osiągnęła pierwszy większy sukces, dochodząc do finału Pucharu Niemiec. Od 1990 roku zespół występował w nowo utworzonej Bundeslidze. Rozgrywki prowadzone były wtedy w dwóch grupach, północnej i południowej. Po sezonie 1996/1997 połączono obie grupy, a drużynie piłkarek nie udało się wywalczyć miejsca dającego grę w Bundeslidze w przyszłym sezonie i zespół spadł do niższej ligi. Drużynie zagroziło bankructwo, w związku z czym została przeniesiona do klubu WSV Wendschott, jakkolwiek rywalizowała dalej – odtąd pod nazwą WSV Wolfsburg. Już po roku gry piłkarki wywalczyły awans i powróciły do najwyższej klasy rozgrywkowej. W 2003 roku drużynę przejął VfL Wolfsburg i odtąd jest ona sekcją tego klubu. W sezonie 2004/2005 zespół spadł do II ligi, by po roku ponownie powrócić w szeregi Bundesligi. W sezonie 2011/2012 klub po raz pierwszy w historii sięgnął po wicemistrzostwo Niemiec, a rok później po mistrzostwo kraju. W tym samym sezonie drużyna po raz pierwszy w historii wywalczyła także Puchar Niemiec, a w swym debiucie w Lidze Mistrzów również zdobyła to trofeum, pokonując w finale na Stamford Bridge obrońcę tytułu, Olympique Lyon 1:0.
W kolejnym sezonie klub obronił tytuł mistrza Niemiec. W ostatniej kolejce wyprzedzając w tabeli FFC Frankfurt. W tym sezonie ligowym na stadionie kibice zespołu ustanowili dwa rekordy frekwencji Bundesligi. Podczas 11 spotkań zasiadło 32261 widzów, czyli 2933 kibiców na mecz, zaś decydujący mecz o mistrzostwie z Frankfurtem obejrzało rekordowe 12464 osób. Ponadto po emocjonującym finale Ligi Mistrzyń na stadionie Estádio do Restelo zespół obronił trofeum. Wygrywając nad szwedzkim Tyreso FF 4:3. Klub z Wolfsburga po pierwszej połowie przegrywał ze szwedzką drużyną 0:2, jednak po przerwie zdobył cztery bramki, tracąc przy tym jedną.
Barwy Wolfsburga reprezentują Ewa Pajor (od 2015 roku) oraz Katarzyna Kiedrzynek (od 2020). W rezerwach klubu także gra Polka - Agata Tarczyńska.
Obecny skład.
"Stan na 27 lipca 2022"

</doc>
<doc id="2789646" url="https://pl.wikipedia.org/wiki?curid=2789646" title="Andreea Mitu">
Andreea Mitu

Andreea Mitu, Cristina-Andreea Mitu (ur. 22 września 1991 w Bukareszcie) – rumuńska tenisistka.
Kariera tenisowa.
W zawodowych rozgrywkach zadebiutowała w maju 2006 roku, na turnieju rangi ITF, w Bukareszcie. Wygrała tam kwalifikacje i w turnieju głównym dotarła do ćwierćfinału. Pierwszy sukces odniosła rok później, na turnieju w Gałaczu, na którym w finale gry pojedynczej pokonała Włoszkę, Cristinę Celani. W sumie wygrała dziewiętnaście turniejów singlowych i dwadzieścia deblowych rangi ITF.
W lipcu 2008 roku zagrała po raz pierwszy w kwalifikacjach do turnieju WTA w Palermo, ale odpadła w pierwszej rundzie. W 2012 roku wzięła udział w kwalifikacjach do wielkoszlemowego US Open, w których dotarła do drugiej rundy, pokonując w pierwszej doświadczoną Włoszkę, Marię Elenę Camerin.
We wrześniu 2012 roku osiągnęła drugą setkę rankingu WTA, plasując się na miejscu 199.
W sezonie 2015 zanotowała pierwszy finał cyklu WTA Tour w grze podwójnej. Razem z Patricią Marią Țig przegrały w meczu mistrzowskim zawodów w Bukareszcie 2:6, 2:6 z Oksaną Kalasznikową i Demi Schuurs. Rok później zagrała na tym etapie rozgrywek po raz drugi, w Stambule, tym razem jednak wygrała.

</doc>
<doc id="2789649" url="https://pl.wikipedia.org/wiki?curid=2789649" title="Eugene Holiday">
Eugene Holiday

Eugene Holiday (ur. 1962) – pierwszy gubernator Sint Maarten po utworzeniu tego osobnego terytorium zależnego Holandii od 10 października 2010. Został mianowany na to stanowisko przez Radę Ministrów Królestwa Holandii w dniu 7 września 2010. Zanim został gubernatorem, był prezesem portu lotniczego Princess Juliana.

</doc>
<doc id="2789650" url="https://pl.wikipedia.org/wiki?curid=2789650" title="Macrogobius">
Macrogobius



</doc>
<doc id="2789652" url="https://pl.wikipedia.org/wiki?curid=2789652" title="Fagea">
Fagea



</doc>
<doc id="2789653" url="https://pl.wikipedia.org/wiki?curid=2789653" title="Cabotichthys">
Cabotichthys



</doc>
<doc id="2789654" url="https://pl.wikipedia.org/wiki?curid=2789654" title="Cabotia">
Cabotia



</doc>
<doc id="2789659" url="https://pl.wikipedia.org/wiki?curid=2789659" title="Chaparrudo">
Chaparrudo



</doc>
<doc id="2789660" url="https://pl.wikipedia.org/wiki?curid=2789660" title="Ekumeniczna Agencja Informacyjna">
Ekumeniczna Agencja Informacyjna



</doc>
<doc id="2789665" url="https://pl.wikipedia.org/wiki?curid=2789665" title="Mistrzostwa Grenlandii w piłce siatkowej mężczyzn">
Mistrzostwa Grenlandii w piłce siatkowej mężczyzn

Mistrzostwa Grenlandii w piłce siatkowej mężczyzn - najwyższa w hierarchii klasa męskich ligowych rozgrywek siatkarskich w Grenlandii założona w 1983 roku.

</doc>
<doc id="2789666" url="https://pl.wikipedia.org/wiki?curid=2789666" title="Piotr Typiak">
Piotr Typiak

Piotr Typiak (ur. 28 czerwca 1899 w Izbicy, zm. 8 czerwca 1981 w Warszawie) – polski działacz ludowy, poseł na Sejm Ustawodawczy (1948-1952), członek Rady Naczelnej Polskiego Stronnictwa Ludowego w latach 1946-1947, od 1949 w Zjednoczonym Stronnictwie Ludowym, współzałożyciel Ruchu Obrony Praw Człowieka i Obywatela, członek redakcji "Gospodarza" w latach 1977-1981.
Życiorys.
Działalność zawodowa i polityczna.
W młodości był członkiem harcerstwa, Organizacji Młodzieży Polskiej PET, Związku Młodzieży Polskiej „Zet” i Polskiej Organizacji Wojskowej. W 1920 ukończył gimnazjum w Lublinie. W latach 1921-1924 studiował na Wydziale Samorządowym Wyższej Szkoły Handlowej w Warszawie (bez dyplomu), następnie do wybuchu II wojny światowej był pracownikiem samorządowym, m.in. w Łucku (od 1924-1927), inspektorem Związków Komunalnych w Nowogródku (1928), radcą w Departamencie Samorządu Ministerstwa Spraw Wewnętrznych (1929-1935), pracownikiem Wojewódzkiego Inspektoratu Związków Zawodowych i następnie naczelnikiem Wydziału Samorządu Urzędu Wojewódzkiego w Stanisławowie (1935-1939). Od czerwca do września 1939 był wicedyrektorem Związku Powiatów RP. 
W czasie studiów był działaczem Polskiej Akademickiej Młodzieży Ludowej i w latach 1935-1939 Centralnego Związku Młodzieży Wiejskiej „Siew”. W tej ostatniej organizacji był prezesem Zarządu Wojewódzkiego w Stanisławowie oraz członkiem Rady Naczelnej. W latach 1930-1935 był członkiem komitetu redakcyjnego pisma "Ruch Prawniczy, Ekonomiczny i Socjologiczny"
W czasie II wojny światowej był zatrudniony w Zarządzie Miasta Stołecznego Warszawy, działał w konspiracji, w latach 1941-1943 był pracownikiem Departamentu Spraw Wewnętrznych Delegatury Rządu na Kraj, w latach 1942-1944 wykładał w tajnej Wolnej Wszechnicy Polskiej. Należał do Stronnictwa Ludowego „Roch”, był wiceprzewodniczącym Komisji Programowej Centralnego Kierownictwa Ruchu Ludowego.
Po II wojnie światowej został działaczem Polskiego Stronnictwa Ludowego, w którym w latach 1945-1956 był kierownikiem Biura Prezydialnego, w latach 1946-1947 kierownikiem Wydziału Administracyjno-Samorządowego Naczelnego Komitetu Wykonawczego, w latach 1946-1949 członkiem Rady Naczelnej. Od 1947 był związany z tzw. Lewicą PSL. W 1948 został posłem na Sejm Ustawodawczy (objął mandat po Stefanie Korbońskim). Od 1949 był członkiem Zjednoczonego Stronnictwa Ludowego, w 1957 został członkiem Naczelnego Komitetu Wykonawczego ZSL.
Bezpośrednio po II wojnie światowej pracował w Radzie Głównej Opiekuńczej, następnie Katolickiego Uniwersytetu Lubelskiego (1945-1948), następnie w spółdzielczości pracy (1948-1949) i spółdzielczości rybackiej (1951-1957), jako instruktor Wydziału Administracyjnego NKW ZSL (1949), w Komitecie Urbanistyki i Architektury (1957-1959), Instytucie Przemysłu Drobnego i Rzemiosła (1960-1969). W 1947 uzyskał w Szkole Głównej Handlowej tytuł magistra nauk ekonomicznych.
Działalność opozycyjna.
W 1977 należał do założycieli Ruchu Obrony Praw Człowieka i Obywatela, razem z Bogumiłem Studzińskim figurował w stopce redakcyjnej wydawanego w II obiegu pisma "Gospodarz" (pismo faktycznie wydawali Stanisław Michalkiewicz i Tadeusz Szozda). Publikował w "Gospodarzu" i piśmie "Opinia". Po rozłamie w ROPCiO w 1978, znalazł się w grupie Andrzeja Czumy, był członkiem organów Ruchu - Rady Finansowej, Rady Konsultacyjnej przy "Opinii" i powołanej w grudniu 1978 Rady Sygnatariuszy. Należał do inicjatorów utworzonego w lutym 1979 Uniwersytetu Ludowego i powołanego w czerwcu 1979 Ośrodka Myśli Ludowej.
Był odznaczony Krzyżem Kawalerskim Orderu Odrodzenia Polski.
Pochowany na Cmentarzu Wojskowym na Powązkach w Warszawie (kwatera C37-3-6).

</doc>
<doc id="2789672" url="https://pl.wikipedia.org/wiki?curid=2789672" title="Kirton Sutton">
Kirton Sutton

Kirton Sutton (ur. 4 stycznia 1968) – piłkarz z Turks i Caicos, bramkarz, reprezentant drużyny narodowej. Reprezentował także swój kraj w krykiecie.
Piłka nożna.
Kirton Sutton gra w rodzimym zespole Police FC.
Podczas eliminacji do Mistrzostw Świata 2002 Sutton wystąpił w jednym spotkaniu, w którym reprezentacja Turks i Caicos na wyjeździe podejmowała reprezentację Saint Kitts i Nevis. Mecz przebiegał pod dyktando reprezentantów Saint Kitts i Nevis, którzy gościom strzelili osiem bramek (goście nie strzelili żadnego). W meczu rewanżowym reprezentanci Saint Kitts i Nevis pokonali swoich rywali 6–0, a Sutton spędził cały mecz na ławce rezerwowych. Jak się później okazało, była to jedyna większa impreza, w której Sutton miał okazję reprezentować barwy narodowe.
Krykiet.
Kirton Sutton reprezentował także swój kraj w krykiecie. W reprezentacji zadebiutował 17 lutego 2006 roku w wygranym meczu przeciwko reprezentacji Chile (trzecia dywizja mistrzostw Ameryki). Ostatnie rozegrał 5 kwietnia 2008 roku, kiedy to Panama wyszła zwycięsko z potyczki z reprezentacją z Karaibów (druga dywizja mistrzostw Ameryki). W całej karierze reprezentował swój kraj w pięciu spotkaniach.

</doc>
<doc id="2789673" url="https://pl.wikipedia.org/wiki?curid=2789673" title="Acarauna">
Acarauna



</doc>
<doc id="2789674" url="https://pl.wikipedia.org/wiki?curid=2789674" title="Robinson Canó">
Robinson Canó

Robinson José Canó Mercedes (ur. 22 października 1982) – dominikański baseballista występujący na pozycji drugobazowego w New York Mets.
Przebieg kariery.
New York Yankees.
W styczniu 2001 roku jako wolny agent podpisał kontrakt z New York Yankees i początkowo występował w klubach farmerskich tego zespołu, między innymi w Columbus Clippers. W Major League Baseball zadebiutował 3 maja 2005 w meczu przeciwko Tampa Bay Rays. W sezonie 2005 w głosowaniu na najlepszego debiutanta sezonu zajął 2. miejsce za Hustonem Streetem z Oakland Athletics. Rok później został wybrany po raz pierwszy w karierze do Meczu Gwiazd, jednak nie mógł wystąpić z powodu kontuzji.
W styczniu 2008 roku podpisał sześcioletni kontrakt wart 55 milionów dolarów. W sezonie 2009 wystąpił w World Series, w którym Yankees pokonali Philadelphia Phillies w sześciu meczach, zaś w 2010 w głosowaniu na najbardziej wartościowego zawodnika zajął 3. miejsce za Joshem Hamiltonem z Texas Rangers i Miguelem Cabrerą z Detroit Tigers.
Seattle Mariners.
W grudniu 2013 został zawodnikiem Seattle Mariners, podpisując jako wolny agent 10-letni kontrakt wart 240 milionów dolarów. 17 kwietnia 2014 w meczu z Texas Rangers zdobył pierwszego home runa w barwach nowego klubu. W sierpniu 2014 został powołany do składu Major League All-Star na tournée do Japonii, które odbyło się w dniach 11–20 listopada 2014. 23 września 2015 w przegranym po dziesięciu zmianach spotkaniu z Kansas City Royals zaliczył 2000. uderzenie w MLB.
13 maja 2018 w meczu przeciwko Detroit Tigers został uderzony piłką i doznał złamania prawej ręki. Dwa dni później został zawieszony przez władze ligi MLB na 80 meczów, za zażywanie zabronionych substancji.
New York Mets.
3 grudnia 2018 w ramach wymiany zawodników przeszedł do New York Mets. W swoim pierwszym podejściu do odbicia w barwach nowego klubu, w meczu wyjazdowym przeciwko Washington Nationals, Canó zdobył home runa po narzucie Maksa Scherzera. W pierwszej połowie ósmej zmiany zaliczył RBI single, co dało drużynie z Nowego Jorku prowadzenie i ostatecznie zwycięstwo 2–0.
Kariera reprezentacyjna.
W marcu 2013 wraz z reprezentacją Dominikany zwyciężył w World Baseball Classic i został wybrany najbardziej wartościowym zawodnikiem tego turnieju.
Życie prywatne.
Jego ojciec José Canó był również baseballistą i występował między innymi w Houston Astros, w którym rozegrał 6 meczów.

</doc>
<doc id="2789675" url="https://pl.wikipedia.org/wiki?curid=2789675" title="Parszywa dwudziestka">
Parszywa dwudziestka

Parszywa dwudziestka (ang. "Top 20 Countdown: Most Shocking", 2009-2012) – dokumentalny serial telewizyjny, który przedstawia szalone wyczyny ludzi uchwycone amatorską kamerą. Program przedstawia ranking 20 najlepszych, najśmieszniejszych i nieprawdopodobnych sytuacji. Jest to spin-off oryginalnego serialu "Najbardziej szokujące" (ang. "Most Shocking"), który był emitowany na kanale Polsat Play. Od 1 października 2014 roku serial jest emitowany na kanale Polsat Play z innym lektorem i nazwą.

</doc>
<doc id="2789678" url="https://pl.wikipedia.org/wiki?curid=2789678" title="Ignacy Dąbrowski (adwokat)">
Ignacy Dąbrowski (adwokat)

Ignacy Dąbrowski, (ur. 15 grudnia 1900 w Warszawie, zm. 28 czerwca 1941 w Oświęcimiu) – prawnik, działacz ruchu oporu.
Życiorys.
Syn Ignacego i Heleny z Barażewskich. W 1928 ukończył studia na Wydziale Prawa Uniwersytetu Warszawskiego i w tym samym roku wyjechał do Kalisza, gdzie od 1929 roku rozpoczął pracę jako aplikant adwokacki w kancelarii znanego kaliskiego adwokata Zygmunta Jaźwińskiego. Od roku 1933 był adwokatem w Kaliszu.
We wrześniu 1939 roku razem z Zygmuntem Jaźwińskim wyjechał do Warszawy, gdzie rozpoczął pracę w konspiracji (nasłuch radiowy i kolportaż wiadomości radiowych).
Aresztowanie i śmierć.
20 listopada 1940 roku został aresztowany przez gestapo wraz z Zygmuntem Jaźwińskim i grupą dziennikarzy z Kuriera Warszawskiego.
Osadzono go na Pawiaku, a 6 stycznia 1941 roku wywieziono do obozu KL Auschwitz, gdzie otrzymał numer 8290.
Został zamordowany w obozie 28 czerwca 1941 roku.

</doc>
<doc id="2789679" url="https://pl.wikipedia.org/wiki?curid=2789679" title="Ignacy Dąbrowski">
Ignacy Dąbrowski



</doc>
<doc id="2789685" url="https://pl.wikipedia.org/wiki?curid=2789685" title="Jezioro Wielkowiejskie (Pojezierze Poznańskie)">
Jezioro Wielkowiejskie (Pojezierze Poznańskie)

Jezioro Wielkowiejskie – jezioro zlokalizowane w gminie Stęszew, na Pojezierzu Poznańskim, na terenie Wielkopolskiego Parku Narodowego. 
Morfometria.
Powierzchnia jeziora wynosi 13,3 ha, a powierzchnia zlewni - 91 ha. Długość linii brzegowej to 2300 m.
W 2008 badano przejrzystość wody jeziora. Średnia widzialność krążka Secchiego wyniosła wówczas 3,8 metra.
Charakterystyka.
Jest to najmniejsze i średnio najpłytsze jezioro rynny Witobelsko-Dymaczewskiej. W zlewni znajdują się przede wszystkim tereny leśne (59%). Brzeg południowo-zachodni podmokły. Unikatowe w skali parku narodowego jest to, że akwen ma dobrze wykształconą strefę fitolitoralu. Występują m.in. pasy łąk ramienicowych, rośnie pływacz zwyczajny, grążel żółty, grzybień biały. Pod względem roślinności wodnej należy do najciekawszych jezior WPN. Faunę reprezentują: czapla siwa, żuraw, bąk, perkoz dwuczuby, bóbr europejski i wydra.
Turystyka.
Od strony południowo-wschodniej przebiega droga wojewódzka nr 306 (przez Wielką Wieś, gdzie znajduje się stanica wędkarska HCP). Brzegiem wschodnim przechodzi Pierścień Rowerowy Dookoła Poznania. Przy brzegu północnym grodzisko.
Wędkarstwo.
Jezioro linowo-szczupakowe. Występuje tu 16 gatunków ryb, m.in.: węgorz, szczupak pospolity, płoć, wzdręga, amur biały, leszcz, lin, karp, karaś, okoń europejski i sandacz.

</doc>
<doc id="2789690" url="https://pl.wikipedia.org/wiki?curid=2789690" title="Grupa Lipowskiego Wierchu i Romanki">
Grupa Lipowskiego Wierchu i Romanki

Grupa Lipowskiego Wierchu i Romanki – środkowa część Beskidu Żywieckiego, do której należą grzbiet Lipowskiego Wierchu (1324 m) i grzbiet Romanki (1366 m), oraz odchodzące od nich grzbiety boczne. 
Topografia.
Granicę między Grupą Lipowskiego Wierchu i Romanki a sąsiednią Grupą Pilska tworzy nienazwana przełęcz między Rysianką (1322 m), a Trzema Kopcami (1216 m), oraz spływające spod tej przełęczy w przeciwnych kierunkach potoki Bystra i Sopotnia. Potoki te tworzą granicę południową i wschodnią. Zachodnie i północne stoki opadają do dolin Soły i Koszarawy. Wszystkie szczyty Grupy Lipowskiego Wierchu znajdują się w bocznych grzbietach Beskidu Żywieckiego, całkowicie w granicach Polski, a wszystkie spływające z nich potoki znajdują się w zlewni Soły.
Przyroda.
Grzbiety i górne części dolin porasta las świerkowy (regiel górny). Jest tutaj jednak w partiach grzbietowych sporo polan (dawnych hal pasterskich), będących doskonałymi punktami widokowymi. Są to: polana Sucha Góra, polana Cerchla, hale: Michalskiego, Borucz, Boracza, Bacmańska, Cukiernica Niżna, Cukiernica Wyżna, Gawłowska, Bieguńska, Koziarka, Lipowska, Łyśniowska, Majcherkowa, Pawlusia, Redykalna, Rysianka, Skórzacka, Wieprzska. Dawniej pola uprawne dochodziły od dolin na same grzbiety gór (np. na Abrahamowie i Prusowie), obecnie nie są już uprawiane, zostały zalesione lub pozostały po nich łąki, stopniowo i samorzutnie zarastające lasem. 
W niektórych miejscach (np. na grzbiecie Lipowskiego Wierchu i pod Redykalnym Wierchem) są młaki i torfowiska. W łożyskach potoków występują liczne progi skalne i wodospady, największy z nich i najbardziej znany to Wodospad w Sopotni Wielkiej (wysokość: 10 m). Na wierzchowinach Lipowskiego Wierchu znajdują się rowy grzbietowe i wały rozpadlinowe. Są one pochodzenia osuwiskowego, a procesy osuwiskowe są tutaj nadal czynne. Osuwiska w dolinie Bystrej w bliskiej przyszłości doprowadzą do kaptażu (przeciągnięcia wód) znajdującego się na Słowacji Złotego Potoku na polską stronę przełęczy przełęczy Bory Orawskie (930 m). Występuje też kilka jaskiń, a wśród nich największa Jaskinia w Sopotni Wielkiej (długość: 101 m) i najbardziej znana Jaskinia w Boraczej. W dolinie Śmierdzącego Potoku u podnóży Boraczego Wierchu (1244 m) znajduje się źródło siarkowodorowej wody mineralnej.
Turystyka.
Jest to obszar dobrze zagospodarowany turystycznie. Istnieje gęsta sieć szlaków turystycznych, kilka schronisk górskich i liczne kwatery prywatne w miejscowościach: 

</doc>
<doc id="2789694" url="https://pl.wikipedia.org/wiki?curid=2789694" title="Złota reguła Fermiego">
Złota reguła Fermiego

Złota reguła Fermiego – reguła określająca średnią częstość przejść pomiędzy dwoma stanami kwantowymi układu występujących pod wpływem zaburzenia okresowego. Sformułowana przez Enrico Fermiego.
Jeśli hamiltonian układu dany jest wzorem
gdzie:
To średnia częstość przejść ze stanu formula_5 do stanu formula_6 dana jest wzorem
gdzie:

</doc>
<doc id="2789697" url="https://pl.wikipedia.org/wiki?curid=2789697" title="Jezioro Jarosławieckie">
Jezioro Jarosławieckie

 
Jezioro Jarosławieckie – jezioro zlokalizowane w gminie Komorniki, na Pojezierzu Poznańskim, na terenie Wielkopolskiego Parku Narodowego.
Morfologia.
Powierzchnia jeziora wynosi 11,2 ha, a powierzchnia zlewni - 953 ha. Długość linii brzegowej to 2240 m. Akwen bezprzepływowy. Jest to ostatnie od strony wschodniej jezioro rynny rosnowsko-jarosławieckiej. Kształt silnie wydłużony, rynnowy. Brzegi są lesiste i piaszczyste, od samej linii brzegowej występuje szary, drobnoziarnisty muł. Dno stanowią dwa plosa przedzielone płycizną.
Przyroda.
W latach 50. XX wieku zaobserwowano w jeziorze owada z rodzaju "Micronecta" – "Micronecta meridionalis", a także ramienice: "Lychnothamnus barbatus" i "Nitella tenuissima".
Turystyka.
Latem akwen popularny wśród letników jako kąpielisko od strony położonego na wschodnim brzegu Jarosławca. Stoi tu głaz upamiętniający Franciszka Jaśkowiaka. Przy jeziorze przebiegają szlaki turystyczne: zielony ze Szreniawy do Rosnówka i żółty z Puszczykowa do Puszczykówka.

</doc>
<doc id="2789698" url="https://pl.wikipedia.org/wiki?curid=2789698" title="Chevrolet El Camino (Ameryka Północna)">
Chevrolet El Camino (Ameryka Północna)

Chevrolet El Camino – samochód dostawczo-osobowy typu pickup klasy wyższej produkowany pod amerykańską marką Chevrolet w latach 1958–1987.
Pierwsza generacja.
Chevrolet El Camino I został zaprezentowany po raz pierwszy w 1958 roku.
Pierwsza generacja El Camino trafiła na rynek 18 października 1958, dwa lata później od głównego konkurenta – Forda Ranchero. Był to rok kiedy zaprezentowany zupełnie nowy nurt przy projektowaniu dużych modeli Chevroleta (Biscayne i Bel Air). Przez pierwszy rok produkcji sprzedano 22 246 egzemplarzy El Camino w porównaniu z 14 169 Ranchero.
Pick-up Chevroleta cechował się długością nadwozia równą 5360 mm przy rozstawie osi 3000 mm. Ranchero wyposażony był we wzmocnione zawieszenie przejęte z wytrzymalszych konstrukcji kombi Forda, Chevrolet zaś przejął do El Camino zawieszenie ze swoich standardowych modeli osobowych, przez co ładowność wynosiła niecałe 300 kg.
Pojazd dostępny był z silnikami: V8 283 (4,6 l) z 2- lub 4-gardzielowym gaźnikiem, V8 348 (5,7 l) Turbo-Thrust z gaźnikiem 4-gardzielowym lub trzema 2-gardzielowymi, V8 283 z wtryskiem paliwa Ramjet Fuel Injection oraz R6 235 (3,9 l). Rocznik 1960 niewiele różnił się od poprzedniego, sprzedano 14 163 egzemplarze co skłoniło Chevroleta do zakończenia produkcji modelu. W tym samym czasie Ford sprzedał 21 027 sztuk nowego Ranchero (oparty na modelu Falcon).
Druga generacja.
Chevrolet El Camino II został zaprezentowany po raz pierwszy w 1964 roku.
Druga generacja El Camino została skonstruowana w oparciu o model Chevelle. Jej debiut odbył się 1964, oba pojazdy w przedniej części nadwozia (do słupków B) były identyczne. El Camino miał być jednak pojazdem użytkowym, nie oferowano więc z nim najmocniejszych silników z Chevelle. Początkowo pojazd dostępny był z silnikami: R6 194 (3,2 l) i R6 230 (3,8 l) oraz V8 283 (4,6 l) Small-Block z gaźnikiem 2- lub 4-gardzielowym. Pod koniec 1964 roku dodano do oferty dwa warianty motoru V8 327 (5,4 l) Small-Block.
Rocznik 1965 charakteryzował się odświeżonym pasem przednim i mocniejszym silnikiem V8 327 generującym moc 355 KM (251 kW). Pozostałe silniki zostały przeniesione bez większych zmian z poprzedniego rocznika.
Rocznik 1966 otrzymał nowy silnik V8 396 (6,5 l) Big-Block o mocy 330-380 KM (242-280 kW). Opcjonalnie pojazd można było doposażyć przy zakupie w obrotomierz. Rocznik 1967 El Camino podążał stylistycznie za równoległym Chevelle, nieznacznie zmieniono pas przedni, zderzaki oraz wyposażenie.
Trzecia generacja.
Chevrolet El Camino III został zaprezentowany po raz pierwszy w 1968 roku.
Trzecia generacja El Camino została wprowadzona na rynek razem z rocznikiem 1968. Opierała się ona na przedłużonej płycie podłogowej przejętej z wersji kombi modelu Chevelle, rozstaw osi wynosił 2946 mm, długość całkowita 5283 mm. Nowe El Camino dzieliło wersje wystroju i wyposażenia z Chevelle Malibu. Jednostka V8 Turbo-Jet 396 (6,5 l) generowała 330 KM (242 kW) lub 355 KM (260 kW). Na liście dostępnych silników ponownie znalazł się motor L78 o mocy 380 KM (280 kW). Standardowo wszystkie silniki zblokowane były z 3-biegową manualną skrzynią biegów, opcjonalnie dostępny był 4-biegowy automat.
Rocznik 1969 różnił się od poprzedniego tylko detalami – głównie bardziej zaokrąglonymi szczegółami pasa przedniego nadwozia. Kolejny model rocznikowy, 1970, cechował się bardziej ostrymi liniami nadwozia i mniejszą liczbą obłości. W 1971 roku zadebiutował bliźniaczy model od GMC – Sprint. Od 1972 roku rozpoczął się stopniowy spadek mocy maksymalnej silników spowodowane wprowadzeniem ostrzejszych norm emisji spalin.
Wariant El Camino trzeciej generacji z najmocniejszymi silnikami zaliczane były do grona samochodów typu muscle cars.
Czwarta generacja.
Chevrolet El Camino IV został zaprezentowany po raz pierwszy w 1973 roku.
Czwarta generacja El Camino po raz kolejny i zarazem ostatni została oparta o model Chevelle w odmianie kombi. Zastosowano w niej przednie zderzaki o nowoczesnej konstrukcji, które podnosiły jednak masę własną pojazdu. Wersja podstawowa i SS modelu El Camino dzieliła wyposażenie wnętrza i wystrój nadwozia z Chevelle Malibu, El Camino Classic wprowadzone na rynek w 1974 roku zaś z bardziej luksusowym Chevelle Malibu Classic.
Lifting.
Podobnie do pokrewnego Chevelle, w 1976 roku Chevrolet El Camino przeszedł obszerną modernizację pasa przedniego. Pojawiły się węższe reflektory z dwuczęścioymi kloszami.
Piąta generacja.
Chevrolet El Camino V został zaprezentowany po raz pierwszy w 1978 roku.
Piąta i zarazem ostatnia generacja El Camino została oparta na następcy Chevelle, modelu Malibu. Oferowana była w czterech wariantach wyposażenia: Classic, Black Knight (1978)/Royal Knight (1979–83), Conquista i Super Sport. Początkowo jako podstawowe źródło napędu służyły silniki V6 Chevrolet 90° i Buick V6, opcjonalnie dostępny był V8 Small-Block (5,0 l). W latach 1982-84 oferowany był także pochodzący od Oldsmobile silnik wysokoprężny. Rozstaw osi piątej generacji wynosił 2972 mm.
Lifting.
W 1981 roku Chevrolet El Camino przeszedł obszerną modernizację pasa przedniego, zyskując dużą chromowaną atrapę chłodnicy w kształcie kraty, a także wąskie, wysoko umieszczone dwuczęściowe reflektory. Pod tą postacią samochód produkowany był do 1987 roku, po czym zniknął on z oferty Chevroleta bez następcy.

</doc>
<doc id="2789706" url="https://pl.wikipedia.org/wiki?curid=2789706" title="Lidia Ostałowska">
Lidia Ostałowska

Lidia Ostałowska (ur. 9 stycznia 1954 w Warszawie, zm. 21 stycznia 2018) – polska dziennikarka, reportażystka, pisarka, działaczka społeczna.
Życiorys.
W 1977 ukończyła studia polonistyczne na Uniwersytecie Warszawskim. Pracowała jako dziennikarka w „Przyjaciółce” (1979-1980) i reporterka w „itd” (1980). W wyniku weryfikacji w czasie stanu wojennego została pozbawiona pracy. Współpracowała z podziemną „Solidarnością”, w latach 1984-1989 pracowała jako nauczycielka. W 1989 związała się z działem reportażu „Gazety Wyborczej”, gdzie pracowała do śmierci. Pisała o "tych, którym trudniej – o mniejszościach narodowych i etnicznych, o kobietach, o młodzieży z subkultur i o wykluczonych".
Była jednym z fundatorów i członków rady Fundacji Itaka. Prowadziła wykłady na podyplomowych "gender studies" w Instytucie Badań Literackich PAN. Nominowana do Nagrody Literackiej Nike 2012 za "Farby wodne".
Zmarła 21 stycznia 2018. Uroczystość pogrzebowa odbyła się 26 stycznia 2018 na Cmentarzu Wojskowym na Powązkach w Warszawie, a jej prochy zostały pochowane na Cmentarzu w Warszawie-Radości.
Bibliografia.
 

</doc>
<doc id="2789709" url="https://pl.wikipedia.org/wiki?curid=2789709" title="Stefan Lelental">
Stefan Lelental

Stefan Lelental (ur. 1935) – polski prawnik, specjalista w zakresie prawa karnego wykonawczego, profesor nauk prawnych, nauczyciel akademicki na Wydziale Prawa i Administracji Uniwersytetu Łódzkiego.
Życiorys.
W 1958 ukończył studia prawnicze na Uniwersytecie Łódzkim. W 1964 na tej samej uczelni uzyskał stopień naukowy doktora na podstawie pracy "Instytucja warunkowego zwolnienia w Polsce na tle prawnoporównawczym". Habilitował się w 1973, a w 1984 otrzymał tytuł profesorski w zakresie nauk prawnych. Zawodowo od 1959 związany z Uniwersytetem Łódzkim, gdzie doszedł do stanowiska profesora zwyczajnego. Kierował na tej uczelni Katedrą Prawa Karnego (1989–2006). W latach 1978–1981 był prodziekanem Wydziału Prawa i Administracji. Został też kierownikiem Zakładu Prawa Karnego Wykonawczego. Prowadził wykłady również w Wyższej Szkole Policji w Szczytnie oraz w Szkole Wyższej im. Pawła Włodkowica w Płocku.
Specjalizuje się w zagadnieniach z zakresu historii gospodarczej, polityki kryminalnej, prawa karnego i prawa karnego wykonawczego. Jest autorem i współautorem około 300 publikacji, w tym monografii, podręczników akademickich i artykułów naukowych, a także glos do orzeczeń Sądu Najwyższego i sądów apelacyjnych. Opracował także w 1999 komentarz do kodeksu karnego wykonawczego (do 2012 trzykrotnie wznawiany). Wchodził w skład komisji kodyfikacyjnej (m.in. jako wiceprzewodniczący Zespołu Prawa Karnego Wykonawczego) przygotowującej zmiany w prawie karnym zakończone uchwaloną w 1997 kodyfikacją.
Odznaczony Krzyżem Kawalerskim i Krzyżem Oficerskim Orderu Odrodzenia Polski, Złotym Krzyżem Zasługi oraz Medalem Komisji Edukacji Narodowej.

</doc>
<doc id="2789710" url="https://pl.wikipedia.org/wiki?curid=2789710" title="Accordion Player">
Accordion Player

Accordion Player (Akordeonista) – brytyjski niemy film krótkometrażowy z 1888 roku w reżyserii Louisa Le Prince`a, przedstawiający Adolphe'a Le Prince'a (syna reżysera) grającego na akordeonie guzikowym na schodach domu swojego dziadka, Josepha Whitleya. Jeden z pierwszych zachowanych filmów (być może nawet pierwszy) obok "Scenka ogrodu z Roundhay", "Traffic Crossing Leeds Bridge" i "Man Walking Around a Corner" z tego samego roku. 
Nakręcony kamerą jednosoczewkową LPCCP Type-1 MkII.
Film jest dostępny w serwisie YouTube.

</doc>
<doc id="2789711" url="https://pl.wikipedia.org/wiki?curid=2789711" title="Kofi Abrefa Busia">
Kofi Abrefa Busia

Kofi Abrefa Busia (ur. 11 lipca 1913, Wenchi, Złote Wybrzeże, zm. 28 sierpnia 1978, Oksford, Wielka Brytania) - polityk i historyk ghański. 
Od 1957 do 1959 przewodniczył Partii Zjednoczonej, znajdującej się w opozycji wobec rządów Kwame Nkrumaha. Drugi premier Ghany od 1 października 1969 do 13 stycznia 1972, jednocześnie przewodniczący Partii Rozwoju. Został obalony przez wojskowy zamach stanu pułkownika Ignatiusa Kutu-Acheamponga, po czym wyemigrował. Zmarł na zawał serca w Wielkiej Brytanii.

</doc>
<doc id="2789714" url="https://pl.wikipedia.org/wiki?curid=2789714" title="Poczta Watykańska">
Poczta Watykańska

Poczta Watykańska (wł. "Poste Vaticane") – operator pocztowy działający na terenie państwa Watykańskiego.
Poczta powstała 11 lutego 1929 po podpisaniu traktatów laterańskich. 1 czerwca 1929 Watykan wstąpił do Światowego Związku Pocztowego. Pocztówki i znaczki Watykańskie mogą być wysyłane tylko z tego państwa (urzędy pocztowe Włoch i San Marino ich nie przyjmują). Poczta wydaje własne znaczki pocztowe, które są bardzo cenione w świecie filatelistyki. Ogólnie dostępne dla pielgrzymów są trzy urzędy pocztowe – dwa na placu Św. Piotra i jeden w Muzeach Watykańskich. Stawki pocztowe są zależne od poczty włoskiej. W ciągu roku poczta watykańska wysyła około 2,5 miliona listów i 7 milionów pocztówek oraz około 20 tysięcy paczek. W 2011 roku z okazji beatyfikacji Jana Pawła II Poczta Polska wraz z Pocztą Watykańską wydały wspólny znaczek pocztowy w nakładzie 1 mln sztuk.

</doc>
<doc id="2789722" url="https://pl.wikipedia.org/wiki?curid=2789722" title="Chicago Fire (serial telewizyjny)">
Chicago Fire (serial telewizyjny)

Chicago Fire – amerykański serial akcji stworzony przez Michaela Brandta i Dereka Haasa. Wyprodukowany przez Universal Television i Wolf Films.
Światowa premiera serialu miała miejsce 10 października 2012 roku na antenie NBC.
Powstał szereg spin-offów tej serii - 8 stycznia 2014 na antenie NBC premierę miał "Chicago PD", 17 listopada 2015 rozpoczęto nadawanie "Chicago Med", a 5 marca 2017 premierę miał spin-off o nazwie "Chicago Justice".
Premiera serialu w Polsce odbyła się 18 listopada w usłudze VOD nSeriale. Od 7 stycznia do 11 czerwca 2014 serial był emitowany w TVP1.
Produkcję nadawały także Fox i Stopklatka.
Opis fabuły.
Serial opowiada o życiu strażaków oraz ratowników medycznych pracujących w Chicagowskiej Straży Pożarnej.
Przegląd sezonów.
&lt;onlyinclude&gt;
&lt;/onlyinclude&gt;

</doc>
<doc id="2789723" url="https://pl.wikipedia.org/wiki?curid=2789723" title="Jemen na Plażowych Igrzyskach Azjatyckich 2012">
Jemen na Plażowych Igrzyskach Azjatyckich 2012

Jemen na III Plażowych Igrzyskach Azjatyckich w 2012 roku reprezentowało czterech zawodników. Wszyscy startowali w siatkówce plażowej. Był to trzeci start reprezentacji Jemenu na plażowych igrzyskach azjatyckich.
Siatkówka plażowa.
Jemen w siatkówce plażowej reprezentowały dwie pary zawodników. Obydwie pary zajęły drugie miejsca w swoich grupach, jednakże nie były one premiowane awansem do 1/16 finału (awansowali jedynie zwycięzcy grup), przez co jemeńscy siatkarze plażowi zakończyli swój udział w igrzyskach na fazie grupowej.

</doc>
<doc id="2789726" url="https://pl.wikipedia.org/wiki?curid=2789726" title="George Sartorius">
George Sartorius

George Rose Sartorius (ur. 1790 w Bombaju, zm. 13 kwietnia 1885 w Lymington (hrabstwo Hampshire) – brytyjski admirał floty. 
Życiorys.
Oficer w czasie wojen napoleońskich i Marynarki wojennej króla Dom Pedra w czasie wojen portugalskich 1828-1834. Od marca 1869 do lipca 1869 wiceadmirał brytyjskiej floty. Kawaler Komandor, a następnie Kawaler Krzyża Wielkiego Orderu Łaźni, Wielki Oficer Orderu Wojskowego Wieży i Miecza i Kawaler Krzyża Wielkiego Orderu Wojskowego Avis. Odznaczony Medalem Trafalgaru.

</doc>
<doc id="2789727" url="https://pl.wikipedia.org/wiki?curid=2789727" title="Ortolana z Asyżu">
Ortolana z Asyżu

Błogosławiona Ortolana z Asyżu, właśc. " Hortulana Offreduccio" (ur. w XII wieku, zm. przed 1238 rokiem w Asyżu) – błogosławiona Kościoła katolickiego. Zakonnica Zakonu Świętej Klary (klaryski). Żona Favarone Offreduccio, matka św. Klary i Agnieszki z Asyżu. Do klasztoru św. Damiana wstąpiła po śmierci męża.

</doc>
<doc id="2789728" url="https://pl.wikipedia.org/wiki?curid=2789728" title="Universal Religion Chapter 6">
Universal Religion Chapter 6

Universal Religion Chapter 6 – szósta kompilacja z serii "Universal Religion", holenderskiego Dj-a Armina van Buurena. Premiera płyty miała miejsce 14 września 2012 roku. Wydawnictwo ukazało się nakładem Armada Music oraz Sony Music.

</doc>
<doc id="2789729" url="https://pl.wikipedia.org/wiki?curid=2789729" title="Bahram Mavaddat">
Bahram Mavaddat

Bahram Mavaddat (ur. 30 stycznia 1950 w Teheranie) – irański piłkarz występujący podczas kariery na pozycji bramkarza.
Kariera klubowa.
Mavaddat karierę rozpoczynał w 1965 roku w drużynie Shahin FC. W latach 1970-1973 był zawodnikiem stołecznego Paykan FC. W 1973 roku przeszedł do zespołu Persepolis FC. Ostatnim klubem w jego karierze był Sepahan Isfahan, w którym występował w latach 1976-1978.
Kariera reprezentacyjna.
W reprezentacji Iranu Mavaddat zadebiutował w 1970 roku.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Mavaddat nie rozegrał na turnieju w Argentynie żadnego meczu.
Działalność polityczna.
Po Rewolucji islamskiej w 1979 Mavaddat dołączył do opozycyjnej wobec Ajatollahów organizacji Ludowych Mudżahedinów. Obecnie jest członkiem Narodowej Rady Oporu Iranu, który jest irańskim parlamentem na uchodźstwie.

</doc>
<doc id="2789730" url="https://pl.wikipedia.org/wiki?curid=2789730" title="Meadow Park">
Meadow Park

Meadow Park – stadion piłkarski w Borehamwood niedaleko Londynu, w Anglii. Może pomieścić 4502 widzów. Swoje spotkania rozgrywają na nim piłkarze Boreham Wood F.C., a także piłkarki kobiecego klubu Arsenal Ladies.

</doc>
<doc id="2789732" url="https://pl.wikipedia.org/wiki?curid=2789732" title="Parafia Wniebowzięcia Najświętszej Maryi Panny w Niwiskach">
Parafia Wniebowzięcia Najświętszej Maryi Panny w Niwiskach

Parafia Wniebowzięcia Najświętszej Maryi Panny w Niwiskach – parafia rzymskokatolicka w Niwiskach.
Historia.
Pierwszy kościół - nieznanej fundacji - istniał już w 1300 r. Współcześnie istniejący murowany kościół parafialny został wybudowany w 1787 r. w stylu barokowym dzięki ofiarności Kazimierza Ossolińskiego, podkomorzego mielnickiego. Świątynię konsekrował w 1904 r. biskup lubelski Franciszek Jaczewski.
Zasięg parafii.
Do parafii należą wierni z miejscowości: Niwiski, Aleksandrówka (7 km), Czarnowąż (6 km), Ostrówek (3 km), Tymianka (5 km), Wólka Żukowska] (5 km), Wyłazy (2 km), Ziomaki (2 km) i Żuków (5 km). Do parafii należy kaplica dojazdowa w Czarnowążu.

</doc>
<doc id="2789733" url="https://pl.wikipedia.org/wiki?curid=2789733" title="Kościół św. Katarzyny Aleksandryjskiej w Golubiu-Dobrzyniu (Golub)">
Kościół św. Katarzyny Aleksandryjskiej w Golubiu-Dobrzyniu (Golub)

Kościół św. Katarzyny Aleksandryjskiej w Golubiu-Dobrzyniu (Golub) – kościół katolicki w Golubiu, pochodzący z przełomu XIII i XIV w., wzniesiony z cegły w stylu gotyckim z użyciem zendrówki.
Historia.
Kościół w latach 1320–1350 powiększono przez dobudowanie nawy z drewnianym sufitem oraz potężnej wieży obronnej o szerokości niespełna 9 m. Wyposażenie kościoła pochodzi z okresu baroku, chociaż występują w nim też elementy gotyckie, renesansowe i neogotyckie. W ciągu wieków świątynia była niszczona na skutek pożarów, ograbiana z wyposażenia przez najeźdźców i odbudowywana. Obecny kształt kościół uzyskał w XIX w.
Wieża.
Wieża kościoła w średniowieczu stanowiła symbol znaczenia Golubia jako nadgranicznego miasta państwa krzyżackiego. Osadzona jest na arkadowym przyziemiu, przykryta czterospadowym dachem z podwójną kopułą. Nad gzymsem znajdują się cztery wieżyczki narożne zakończone krenelażem. Budowla posiada 6 kondygnacji, jej wnętrze wypełnia drewniana konstrukcja, której najstarsze elementy pochodzą z 1322 r. Wewnątrz znajduje się dzwon ufundowany w 1623 r. przez króla Zygmunta III, brata starościny golubskiej, mieszkanki golubskiego zamku Anny Wazówny. Wieża stanowiąca dobry punkt widokowy, udostępniona jest do zwiedzania (w sezonie letnim w godzinach popołudniowych, od piątku do niedzieli).

</doc>
<doc id="2789734" url="https://pl.wikipedia.org/wiki?curid=2789734" title="Lola Albright">
Lola Albright

Lola Jean Albright (ur. 20 lipca 1924 w Akron, zm. 23 marca 2017 w Toluca Lake) – amerykańska aktorka filmowa i telewizyjna oraz piosenkarka. Laureatka nagrody Srebrnego Niedźwiedzia dla najlepszej aktorki na Międzynarodowym Festiwalu Filmowym w Berlinie w 1966.
Kariera.
Zanim została aktorką, pracowała jako modelka. Na ekranie debiutowała w 1947 epizodyczną rolą w filmie pt. "The Unfinished Dance". W 1949 zagrała swoją pierwszą ważną rolę w filmie "Champion" u boku Kirka Douglasa. Nie wykorzystała jednak tego sukcesu i w kolejnych latach grała w filmach klasy "B", głównie westernach. Rozpoczęła także współpracę z telewizją – w jej wyniku pojawiła się w wielu serialach telewizyjnych. Sukces jednego z nich – serialu kryminalnego "Peter Gunn" (1958-61), w którym grała jedną z głównych ról i za którą otrzymała nominację do Nagrody Emmy – sprawił, że znów zaczęła otrzymywać ciekawe propozycje filmowe. W latach 60. zagrała m.in. u boku Elvisa Presleya w filmie muzycznym "Kid Galahad" (1962), w thrillerze francuskiego reżysera René Clémenta "Koty" (1964) czy w westernie "Zachodni szlak" (1967), w którym ponownie spotkała się z Douglasem. W 1966 otrzymała nagrodę Srebrnego Niedźwiedzia za rolę w filmie pt. "Lord Love a Duck". Od końca lat 60. grała już tylko w produkcjach telewizyjnych; po raz ostatni pojawiła się gościnnie w popularnym serialu "Airwolf" w 1984.
Jej talent muzyczny zaowocował wydaniem 2 albumów: "Lola Wants You" (1957) i "Dreamsville" (1959).
Życie prywatne.
Trzykrotnie zamężna i trzykrotnie rozwiedziona. Nie miała dzieci.
Filmografia.
Filmy:
Seriale telewizyjne:

</doc>
<doc id="2789735" url="https://pl.wikipedia.org/wiki?curid=2789735" title="The Way We Were (piosenka)">
The Way We Were (piosenka)

The Way We Were – piosenka nagrana przez Barbrę Streisand, która wydana została na singlu w 1973 roku.
Piosenkę napisali Marvin Hamlisch (muzyka) oraz Alan i Marilyn Bergmanowie (słowa). Utwór użyto w filmie "Tacy byliśmy" z 1973 roku, w którym Streisand wystąpiła z Robertem Redfordem, a rok później trafił na jej album "The Way We Were".
Piosenka okazała się jednym z największych przebojów w dyskografii Streisand. Singiel z utworem dotarł do 1. miejsca list przebojów w USA i Kanadzie. W 1974 roku jego autorzy uhonorowani zostali Oscarem oraz Złotym Globem w kategorii najlepsza oryginalna piosenka filmowa.
Bing Crosby nagrał cover tej piosenki i umieścił go na swoim albumie "Feels Good, Feels Right" z 1976 roku.

</doc>
<doc id="2789737" url="https://pl.wikipedia.org/wiki?curid=2789737" title="Hamid Majd Teymouri">
Hamid Majd Teymouri

Hamid Majd Teymouri (ur. 3 czerwca 1953) – irański piłkarz występujący podczas kariery na pozycji napastnika.
Kariera klubowa.
Hamid Majd Teymouri karierę rozpoczynał na początku lat 70. w drużynie Bank Melli FC. W latach 1977–1985 był zawodnikiem stołecznego Shahin FC. Z Shahin zdobył Puchar Tehran Hazfi w 1981.
Kariera reprezentacyjna.
Jedyny raz w reprezentacji Iranu Teymouri wystąpił w kwietniu 1978 w towarzyskim meczu z Jugosławią.
W tym samym roku został powołany do kadry na Mistrzostwa Świata. Iran zakończył turniej na fazie grupowej a Teymouri nie rozegrał na turnieju w Argentynie żadnego meczu.

</doc>
<doc id="2789740" url="https://pl.wikipedia.org/wiki?curid=2789740" title="Tygodnie Kultury Chrześcijańskiej">
Tygodnie Kultury Chrześcijańskiej

Tygodnie Kultury Chrześcijańskiej (TKCh) – imprezy o charakterze religijno-kulturalnym organizowane w Polsce przez księży i świeckich od połowy lat 70. XX wieku.
Pierwszy oficjalny Tydzień Kultury Chrześcijańskiej odbył się w dniach 20-27 czerwca 1975 w kościele akademickim św. Anny w Warszawie. Inicjatorami tygodni byli dwaj księża: ks. Tadeusz Uszyński i ks. Wiesław Niewęgłowski.
Tygodnie odbywają się do dziś w wielu diecezjach w Polsce. Odgrywają ważną rolę popularyzacji kultury o inspiracji chrześcijańskiej.
Tygodnie odbywają się pod różną nazwą w różnych diecezjach:

</doc>
<doc id="2789741" url="https://pl.wikipedia.org/wiki?curid=2789741" title="Tydzień Kultury Chrześcijańskiej">
Tydzień Kultury Chrześcijańskiej



</doc>
<doc id="2789742" url="https://pl.wikipedia.org/wiki?curid=2789742" title="Wyższa Inżynierska Szkoła Bezpieczeństwa i Organizacji Pracy w Radomiu">
Wyższa Inżynierska Szkoła Bezpieczeństwa i Organizacji Pracy w Radomiu

Wyższa Inżynierska Szkoła Bezpieczeństwa i Organizacji Pracy w Radomiu – niepubliczna uczelnia typu zawodowego działająca w Radomiu.
Historia.
Uczelnia została powołana na podstawie decyzji Ministra Edukacji Narodowej i Sportu z dnia 9 maja 2002 r., zezwalającej na utworzenie uczelni i prowadzenie przez nią wyższych studiów zawodowych w specjalności bezpieczeństwo i higiena pracy. 15 lipca 2002 r. kolejną decyzją MENiS uczelnia została wpisana do rejestru uczelni niepublicznych (pod numerem 102; obecnie numer 243) i uzyskała osobowość prawną. Założycielem uczelni jest Instytut Inicjatyw Edukacyjnych Sp. z o.o.
Wydziały, kierunki studiów i specjalności.
Zamiejscowy Wydział Nauk Technicznych i Społecznych w Dęblinie.
Uczelnia oferuje także studia II stopnia na mocy porozumień z uczelniami partnerskimi. Studia te są prowadzone przez:

</doc>
<doc id="2789743" url="https://pl.wikipedia.org/wiki?curid=2789743" title="Pearl Jam 2012 Tour">
Pearl Jam 2012 Tour

Pearl Jam 2012 Tour – szesnasta trasa koncertowa zespołu muzycznego Pearl Jam, w jej trakcie odbyło się siedemnaście koncertów.

</doc>
<doc id="2789746" url="https://pl.wikipedia.org/wiki?curid=2789746" title="No More Tears (Enough Is Enough)">
No More Tears (Enough Is Enough)

No More Tears (Enough Is Enough) – singel Barbry Streisand i Donny Summer z 1979 roku.
Piosenkę napisali Paul Jabara i Bruce Roberts, a wyprodukowali Gary Klein i Giorgio Moroder (dodatkowej produkcji na niektórych wydaniach udzielił Harold Faltermeyer). Nagranie rozpoczyna się jako ballada, a następnie przechodzi w dynamiczną kompozycję disco. Podczas nagrywania utworu, Donna Summer, wyczerpana po intensywnym koncertowaniu i nocy spędzonej w klubie, zemdlała w studio. Utwór promował album "Wet" Barbry Streisand, na którym znalazł się w ponad 8-minutowej wersji, a także kompilację przebojów "" Donny Summer, gdzie trwał ponad 11 minut. Stał się wielkim przebojem jesieni 1979, docierając do 1. miejsca amerykańskiej listy przebojów oraz pierwszej dziesiątki na licznych międzynarodowych zestawieniach. Mimo ogromnej popularności „No More Tears (Enough Is Enough)”, artystki nigdy nie wykonały tego utworu razem na żywo.

</doc>
<doc id="2789747" url="https://pl.wikipedia.org/wiki?curid=2789747" title="Michaił Samygin (Kitajew)">
Michaił Samygin (Kitajew)



</doc>
<doc id="2789749" url="https://pl.wikipedia.org/wiki?curid=2789749" title="Jadwiga Łuszkowska">
Jadwiga Łuszkowska

Jadwiga Łuszkowska (urodzona ok. 1616 we Lwowie, zmarła po 20 maja 1648 w Mereczu) – kochanka króla Władysława IV Wazy. Była córką lwowskiego kupca Jana Łuszkowskiego (zmarłego ok. 1627) i Anny (zmarła po 1635).
Życiorys.
Z królem Władysławem IV miała syna, Władysława Konstantego Wazę. W 1637 poślubiła starostę mereckiego Jana Wypyskiego (zmarłego przed 18 grudnia 1647).
Król Władysław IV poznał Jadwigę Łuszkowską przebywając we Lwowie w 1634. Pewne dane z archiwum lwowskiego dowodzą, że Łuszkowska, która właśnie znajdowała się wraz z matką w kłopotach finansowych, z przyjazdem króla poczęła dysponować poważnymi kwotami pieniężnymi. Spłaciła mianowicie 2000 złotych długu, po czym za 3000 złotych zakupiła część kamienicy. Z czasem również matka Jadwigi doznała skutków szczodrobliwości królewskiej, otrzymując m.in. prawo wyrębu drzewa na opał w lasach starostwa i zwolnienie z opłat od podatków miejskich. Wszystko to świadczyło o tym, że król uległ wdziękowi czarnookiej i kruczowłosej mieszczki lwowskiej. Po powrocie do Warszawy król umieścił kochankę na zamku warszawskim i w ciągu najbliższych lat przebywała ona stale w otoczeniu króla.
W 1636 kiedy król przybył w odwiedziny do Gdańska w jego orszaku była również Łuszkowska. Jedynym piszącym o wyglądzie Jadwigi, zwanej już wtedy popularnie Jadwiżką, był Karol Ogier, który 1 lutego 1636 napisał w swoim pamiętniku: "Po śniadaniu wygodnie mogłem obejrzeć odjeżdżającą miłośnicę króla, którą okrutnie chciałem zobaczyć. I bardzo piękna ona, i wielkiego również pełna uroku, o ciemnych oczach i włosach, i gładkiej ogromnie i świeżej cerze. Ale nie ma ona pełnej swobody, bo ciągle koło niej straż mężczyzn i niewiast" (Karol Ogier "Dziennik podróży do Polski").
Sytuacja Łuszkowskiej stała się trudna w 1637, kiedy Władysław postanowił ożenić się z Cecylią Renatą Habsburżanką. Początkowo król prawdopodobnie nie myślał o usunięciu Łuszkowskiej z dworu, mimo że opinia polska domagała się tego. O oddaleniu jej z dworu zdecydował przypadek. W czasie uroczystości weselnych odbywały się na dziedzińcu zamkowym walki dzikich zwierząt, którym dwór przyglądał się z okien zamkowych. Przyglądała się również Łuszkowska. W pewnej chwili wybuchnęła tak donośnym śmiechem, że zwróciła na siebie uwagę królowej Cecylii Renaty. Usłużni dworzanie szybko uświadomili królową kim jest ta piękna i głośno śmiejąca się osoba. Co się stało później nie wiadomo dokładnie - być może królowa wymogła na królu usunięcie z zamku Łuszkowskiej, bądź też sam król uznał, że dalszy jej pobyt na zamku warszawskim jest niemożliwy. Dość, że piękna Jadwiga opuściła dwór i stolicę wraz ze swoim mężem, którego pojęła zapewne z woli króla i udała się do nadanego mu starostwa mereckiego na Litwie. Ta donacja dała podstawę do dowcipu dworskiego, że król dał Wypyskiemu starostwo nie mereckie (merecensem) a nierządnicy (meretricensem).
Usunięcie Jadwigi z Warszawy nie zakończyło związku z królem, ponieważ Władysław IV Waza nieraz korzystał z polowań w nadniemeńskich puszczach, by odwiedzać w Mereczu panią Wypyską. W opinii publicznej wyrobiło się więc przekonanie, że Łuszkowska opętała króla jakimiś czarnoksięskimi sztukami i przy ich pomocy usiłuje szkodzić królowej Cecylii Renacie. 20 maja 1648 Władysław IV Waza zmarł w Mereczu w drodze powrotnej z Wilna do Warszawy i po tej dacie losy Jadwigi nie są znane.

</doc>
<doc id="2789750" url="https://pl.wikipedia.org/wiki?curid=2789750" title="Iwan Błagowieszczeński">
Iwan Błagowieszczeński



</doc>
<doc id="2789755" url="https://pl.wikipedia.org/wiki?curid=2789755" title="Poul Hugo Lundsteen">
Poul Hugo Lundsteen

Poul Hugo Lundsteen (ur. 1910, zm. 1980) - polityk grenlandzki, gubernator Grenlandii od 1 czerwca 1950 do 1 sierpnia 1960. 

</doc>
<doc id="2789756" url="https://pl.wikipedia.org/wiki?curid=2789756" title="Hans Lassen">
Hans Lassen

Hans Lassen (ur. 1926, zm. 2011) – polityk grenlandzki. Gubernator Grenlandii od 1 stycznia 1973 do 1 maja 1979.

</doc>
<doc id="2789764" url="https://pl.wikipedia.org/wiki?curid=2789764" title="Stryper">
Stryper

Stryper – amerykańska grupa muzyczna wykonująca chrześcijański glam metal i cięższe odmiany rocka. Powstała w 1983 roku w hrabstwie Orange (Kalifornia). Zespół początkowo występował pod nazwą Roxx Regime, jednak szybko zmienił repertuar na zawierający wyznania wiary, co skutkowało również zmianą nazwy na "Stryper". Nazwa została zaczerpnięta z księgi Izajasza 53:5 – Biblii króla Jakuba, natomiast perkusista grupy rozwinął ją później jako akronim słów "salvation through redemption, yielding peace, encouragement and righteousness" („zbawienie przez odkupienie, uzyskanie pokoju, chęci i sprawiedliwości”).

</doc>
