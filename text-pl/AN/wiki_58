<doc id="2789766" url="https://pl.wikipedia.org/wiki?curid=2789766" title="Georg Przyrembel">
Georg Przyrembel

Georg Przyrembel (ur. 1885 w Jeleniej Górze, zm. 1956 w Vancouver) – brazylijski architekt.
Życiorys.
Urodził się w rodzinie osiadłych na Dolnym Śląsku polskich Żydów, przez całe swoje życie akcentował fakt bycia Polakiem. Studiował architekturę w Niemczech, w 1912 lub 1913 wyemigrował do Brazylii, gdzie osiadł w São Paulo. Początkowo badał odniesienia architektury baroku na styl kolonialny. Stał się propagatorem stylu neokolonialnego, uczestniczył w pracach projektowych przy budowie klasztoru São Bento w São Paulo. W tym czasie zaprojektował kościół São Francisco de Paula w Kurytybie. W 1916 wyjechał do Ouro Preto, gdzie poznawał architekturę kolonialną w Brazylii, podróży tej towarzyszył malarz Jose Wasth Rodriguez. Po powrocie do São Paulo zaprojektował rezydencję Odon Cardoso w Praia Grande, w której bryłę wkomponował rzeźby Hildegardo Leão Velloso. W 1920 wybudowano zaprojektowany przez Georga Przyrembela kościół Niepokalanego Serca Maryi w Santos. Dwa lata później brał udział w Tygodniu Sztuki Współczesnej, który odbywał się w São Paulo. Przedstawił tam zaprojektowaną przez siebie konstrukcję letniej rezydencji „Taperinha”, która powstała w Praia Grande. Część dokumentacji technicznej stanowiły rysunki projektanta i architekta Antonio Garcii Moya. Również w 1922 powstał zaprojektowany przez Przyrembela dworzec kolejowy w São Paulo na nieczynnej obecnie linii kolejowej z Santos do Jundiaí. W 1928 zaprojektował odbudowę zniszczonego zespołu klasztornego Basílica de Nossa Senhora do Carmo w dzielnicy Liberdade, a sześć lat później i Bazylikę Matki Bożej z Góry Karmel w São Paulo. W 1936 wykonał projekt kościoła Monte Serrat w Santos. Ostatnim projektem był zespół pałacowy Boa Vista w Campos do Jordão będący rezydencją gubernatorów stanu São Paulo, którego budowę ukończono w 1938.
Był autorem projektów licznych budowli wznoszonych w latach 20. i 30. XX wieku. Wiodącym stylem tych obiektów był neoklasycyzm, ówcześni krytycy twierdzili, że są one mało nowoczesne, a wręcz staroświeckie.

</doc>
<doc id="2789767" url="https://pl.wikipedia.org/wiki?curid=2789767" title="Willa Herbstów w Sopocie">
Willa Herbstów w Sopocie

Willa Herbstów – była rezydencja niemieckiej fabrykanckiej rodziny Herbstów (przemysł włókienniczy) z Łodzi w Sopocie, przy ul. Kościuszki 29; znanego, w okresie zamieszkiwania w Sopocie, filantropa i społecznika na rzecz polskiej społeczności miasta.
Okres do 1945.
Powstała w 1896 poprzez rozbudowę przez Edwarda Herbsta wzniesionego w 1878 położonego przy ówczesnej "Schulstraße" 15, letniskowego domu armatora Johannesa Icka. Architektonicznie nawiązywała do rezydencji Herbstów w łódzkim Księżym Młynie. Początkowo Herbst mieszkał w niej w sezonie letnim, po I wojnie światowej głównie w niej. Edward Herbst zmarł w 1921, zaś rodzina mieszkała w willi do śmierci w 1939 jego żony Matyldy Herbst. W 1940 willa została sprzedana Rzeszy Niemieckiej za sumę 422 500 marek i przekazana wojskowym władzom niemieckim, które prowadziły w niej do 1941 lazaret, i użyczona później gen. piechoty Bodewinowi Keitlowi, młodszemu bratu feldmarszałka Wilhelma Keitla.
Wśród gości rezydencji byli m.in.: następca tronu Niemiec Wilhelm Hohenzollern oraz Wojciech Kossak (1913).
Okres po 1945.
Zniszczona w 1945, została odbudowana w 1955, znacznie odbiegając od dotychczasowego kształtu i dbałości konserwatorskiej o detale, gdyż przekształcona w dom wielorodzinny, i przekazana wojskowej administracji mieszkań (14 lokali). 
Obecnie rezydencja jest własnością zamieszkujących ją rodzin.
Na miejscowym cmentarzu znajduje się Kaplica Herbstów (proj. Heinrich Dunkel) z 1925, również znajdująca się pod opieką konserwatorską, odnowiona w 2005.

</doc>
<doc id="2789773" url="https://pl.wikipedia.org/wiki?curid=2789773" title="Jerzy Brykczyński">
Jerzy Brykczyński

Jerzy Brykczyński (ur. 1916 w Piotrogrodzie, zm. 22 października 2012 w Choryni) – podchorąży Armii Krajowej, doktor nauk rolniczych, działacz opozycji, pisarz.
Życiorys.
Syn Jerzego. W okresie II wojny światowej żołnierz AK. W 1979 został członkiem Komitetu Porozumienia na rzecz Samostanowienia Narodu. Był uczestnikiem Ruchu Obrony Praw Człowieka i Obywatela, członkiem redakcji Opinii w latach 1980–1981, internowany w stanie wojennym.

</doc>
<doc id="2789775" url="https://pl.wikipedia.org/wiki?curid=2789775" title="Lassen">
Lassen



</doc>
<doc id="2789776" url="https://pl.wikipedia.org/wiki?curid=2789776" title="Fuck It">
Fuck It

Fuck It – utwór polskiej piosenkarki Doroty „Dody” Rabczewskiej pochodzący z jej drugiego albumu studyjnego, "7 pokus głównych". Został wydany na trzecim promującym go singlu. W piosence gościnnie wystąpił raper Fokus.
Geneza, nagrywanie i wydanie.
24 czerwca 2011 na oficjalnej stronie internetowej Rabczewskiej pojawiła się informacja o wydaniu drugiego i trzeciego singla z albumu 7 pokus głównych, „Fuck It” i „XXX” oraz ich okładki, a na jej kanale w serwisie YouTube filmik z audio utworu. Powstała również nowa wersja singla, utwór został zremiksowany i została stworzona trzecia zwrotka. Jednak z niewiadomych powodów została wydana pierwotna wersja.
Teledysk.
Do singla miał zostać nagrany teledysk w lecie 2011 roku, jednak produkcja przesunęła się na jesień 2012 roku. Reżyserem klipu jest Xawery Żuławski. 2 października 2012 roku rozpoczęły się zdjęcia do klipu. W klipie główne role odgrywają Dorota „Doda” Rabczewska i Fokus. Kilka dni przed premierą teledysku Fokus wraz ze swoim menadżerem chciał zablokować emisję klipu. Jednak o północy 11/12 listopada odbyła się oficjalna premiera teledysku, prawdopodobnie bez zgody Fokusa. Po 24 godzinach od umieszczenia klipu w serwisie YouTube licznik wyświetleń przekroczył milion odtworzeń.

</doc>
<doc id="2789777" url="https://pl.wikipedia.org/wiki?curid=2789777" title="Algebra von Neumanna">
Algebra von Neumanna

Algebra von Neumanna (albo W*-algebra) – *-podalgebra C*-algebry operatorów ograniczonych formula_1 na pewnej przestrzeni Hilberta formula_2 która jest domknięta w słabej topologii operatorowej. Domkniętość w słabej topologii operatorowej gwarantuje również domkniętość względem normy w formula_3 a więc każda algebra von Neumanna jest, w szczególności, C*-algebrą.
Teoria algebr von Neumanna zapoczątkowana została z końcem lat dwudziestych XX wieku przez Johna von Neumanna i Francisa Murraya (używali oni nazwy "pierścienie operatorowe") i motywowana była potrzebą formalizacji języka mechaniki kwantowej. Nazwa "algebra von Neumanna" pojawia się po raz pierwszy w książce Dixmiera jednak on sam przypisuje ją Dieudonnému. W literaturze nazwa ta była używana wymiennie z nazwą "W*-algebra" (od ang. "weakly closed *-algebra"). Niektórzy autorzy (np. Takesaki) dokonują następującego rozróżnienia nazywając W*-algebrą C*-algebrę formula_4 która maja wierną (różnowartościową) reprezentację formula_5 na przestrzeni Hilberta formula_6 o tej własności, iż obraz formula_7 jest algebrą von Neumanna (w zdefiniowanym wyżej sensie).
Twierdzenie von Neumanna o drugim komutancie.
Mimo iż definicja algebry von Neumanna używa pojęcia słabej topologii operatorowej, jest ona równoważna definicji czysto algebraicznej. Niech formula_6 będzie przestrzenią Hilberta. Dla danego podzbioru formula_9 symbol formula_10 oznacza komutant zbioru formula_4 tj. zbiór formula_12 Analogicznie, formula_13 oznacza drugi komutant zbioru formula_4 tj. komutant komutanta formula_15
Niech formula_16 będzie pod-*-algebrą formula_1 zawierającą operator identyczności formula_18 Wówczas następujące warunki są równoważne:
przy czym topologia ultrasłaba to topologia *-słaba pochodząca z dualności formula_24 gdzie formula_25 oznacza przestrzeń Banacha operatorów nuklearnych (śladowych) na formula_26
Różni autorzy używają wymiennie wymienionych wyżej warunków do zdefiniowania pojęcia algebry von Neumanna.
Typy.
Algebry von Neumanna dzielą się na trzy zasadnicze typy.
Każda algebra von Neumanna formula_16 rozkłada się na sumę
gdzie każdy z (być może zerowych) jest takiego typu, jaki wskazany jest w indeksie dolnym.

</doc>
<doc id="2789778" url="https://pl.wikipedia.org/wiki?curid=2789778" title="Oelemaria">
Oelemaria



</doc>
<doc id="2789779" url="https://pl.wikipedia.org/wiki?curid=2789779" title="Millennium Development Goals">
Millennium Development Goals



</doc>
<doc id="2789781" url="https://pl.wikipedia.org/wiki?curid=2789781" title="Siemiński">
Siemiński



</doc>
<doc id="2789783" url="https://pl.wikipedia.org/wiki?curid=2789783" title="Prześladowania chrześcijan">
Prześladowania chrześcijan

Prześladowania chrześcijan – zwalczanie chrześcijaństwa i jego wyznawców, w tym ich fizyczna eksterminacja, która miała miejsce m.in. w pierwszych wiekach w Cesarstwie Rzymskim oraz obecnie w wielu krajach Trzeciego Świata.
Pierwsi chrześcijanie byli prześladowani zarówno przez żydów, z których religii chrześcijaństwo się wywodzi, jak też przez Imperium rzymskie, na którego terenie rozwijała się ta nowa religia. Prześladowania te trwały głównie do IV wieku, kiedy to chrześcijaństwo zostało zalegalizowane przez cesarza Konstantyna Wielkiego, lecz także później męczennikami za wiarę bywali chrześcijańscy misjonarze oraz neofici.
W czasach współczesnych chrześcijanie są prześladowani przez islamistów, na przykład w Iraku oraz hinduistów, a także przez państwa ateistyczne, np. w Korei Północnej, czy przed laty w Albanii i ZSRR. Jak szacuje chrześcijańska organizacja fundacja Open Doors, obecnie ok. 100 mln chrześcijan jest ofiarami prześladowań, głównie w państwach islamskich, Korei Północnej oraz Indiach. Według raportu rzymskokatolickiej fundacji Pomoc Kościołowi w Potrzebie, co roku na świecie ginie ponad 170 tys. chrześcijan, którzy stanowią 3/4 ofiar prześladowań religijnych.
Motywy prześladowań (chrystianofobia).
Irracjonalny lęk i nienawiść wobec chrześcijan nazywany jest przez niektórych socjologów chrystianofobią; może ona mieć podłoże religijne bądź ideologiczne, gdyż krytycy często łączą religię chrześcijańską z kulturą zachodnią, uważaną za wrogą wobec kultur nieeuropejskich.
Starożytność.
Pierwsze wieki naszej ery.
Ponieważ chrześcijaństwo wywodzi się z judaizmu, to ortodoksyjni żydzi zwalczali chrześcijan jako heretycką sektę, gdyż nie uważali Jezusa za Mesjasza. W roku 41 dołączył do nich Herod Agryppa I, prokurator Judei, zmuszając apostołów do ucieczki z Jerozolimy. Szacuje się, że z rąk Żydów w zginęło wtedy 2 tys. pierwszych chrześcijan.
Według Waltera Laqueur wrogość pomiędzy chrześcijanami a żydami zwiększyła się wzrastała z czasem: Jan Chryzostom w IV w. winił za śmierć Jezusa głównie faryzeuszy, zaś rozgrzeszał Piłata, co mogło mieć związek z działalnością misyjną Kościoła prowadzoną głównie wśród Rzymian.
Prześladowania w Imperium Rzymskim.
Za Nerona i Domicjana.
Pierwsze zorganizowane prześladowania chrześcijan przez rzymskie władze rozpoczęły się za panowania Nerona, gdy to w 64 roku pożar spustoszył Rzym, a Neron został oskarżony o podpalenie i, jak twierdzi Tacyt, chcąc się oczyścić, skierował oskarżenie na chrześcijan, których według Tacyta torturowano, w tym rzucano psom na pożarcie, krzyżowano i podpalano. Z drugiej strony rzymski historyk Swetoniusz nie wspomina zaś o żadnych prześladowaniach.
Druga fala prześladowań miała miejsce pod rządami cesarza Domicjana (81–96), gdy chrześcijan skazywano za nieskładanie ofiar panteonowi rzymskich bogów, pomawiano o grupowe orgie seksualne, rytualne zabijanie dzieci, kult genitaliów Jezusa, uprawianie czarnej magii i czczenie osła.
II i III wiek.
W drugim wieku miały miejsce sekciarskie przypadki ataku na chrześcijan na przykład w Lyonie w 177 roku. Pierwsze udokumentowane prześladowania w całym Imperium miały miejsce za Maksymina Traka, kiedy to więziono duchownych chrześcijańskich. Cesarz Decjusz w połowie III wieku wydał edykt zmuszający do publicznego oddawania czci rzymskim bogom pod nadzorem komisarzy. Odmowa była karana więzieniem, torturami bądź śmiercią. Chrześcijanie chcący uniknąć prześladowań uciekali do mniejszych miejscowości lub musieli wykupić certyfikat zwany "libelli".
Niektórzy chrześcijanie z tego okresu sami się ujawniali w poszukiwaniu śmierci męczeńskiej, zaś rzymscy dowódcy starali się ich unikać. W 195 roku prokonsul Azji Arrius Antoninus wyszedł naprzeciw grupy domagającej się śmierci i polecił, żeby sami poszukali liny lub skoczyli z klifu. Postawa ta znajduje odzwierciedlenie w dziele "Scorpiace" Tertulliana oraz listach Ignacego Antiocheńskiego, jednak była także potępiana m.in. przez Polikarpa ze Smyrny czy Cypriana z Kartaginy.
Za Dioklecjana.
Ostatni akt prześladowań w tej epoce nastąpił za cesarza Dioklecjana (284–305), który próbując uratować upadające imperium rzymskie poprzez kult władzy cesarskiej połączył motywy polityczne z filozoficznymi. Wykorzystał mianowicie niechęć do chrześcijan neoplatońskiej szkoły filozoficznej sprzymierzonej z pogańskimi kapłanami. Edyktem z 299 nakazano wszystkim żołnierzom i urzędnikom złożyć bóstwom ofiarę pod groźbą usunięcia ze stanowisk. Odmowa złożenia ofiary pociągać miała za sobą utratę przywilejów stanowych albo obrócenie w niewolnictwo; wszystkich chrześcijan uznano za niezdolnych do spełnienia aktów prawnych. Edykt z 303 nakazał zniszczenie świątyń chrześcijańskich, konfiskatę i spalenie ksiąg świętych; surowo zabraniał też gromadzenia się chrześcijan. Początkowo nie przewidywano karania śmiercią, ale od 304, kiedy nakazano wszystkim chrześcijanom złożenie ofiar pogańskich, wielu chrześcijan wystąpiło aktywnie przeciw władzy ponosząc męczeńską śmierć. Edykt Dioklecjana spotkał się z różnym przyjęciem wśród pozostałych tetrarchów. O ile Maksymian skrupulatnie wypełniał jego postanowienia, Konstancjusz I Chlorus ograniczył się tylko do zamknięcia kilku kościołów.
Rola edyktu mediolańskiego.
Prześladowania przerwał częściowo edykt tolerancyjny cesarza Galeriusza z 311, a w pełni tak zwany edykt mediolański z 313, wydany przez współcesarzy Konstantyna i Licyniusza. Konstantyn postanowił pójść dalej i uczynić chrześcijaństwo składnikiem ideologii państwowej: na sztandary wojska i monety wprowadził monogramy Chrystusa, biskupom przyznał uprawnienia urzędników państwowych, budował kościoły chrześcijańskie, a w 321 ogłosił niedzielę urzędowym dniem odpoczynku. Mariaż państwa z religią chrześcijańską przypieczętowała decyzja wyłączenia nieprawowiernych chrześcijan z edyktu tolerancyjnego. Odtąd protektorem wiary chrześcijańskiej był cesarz i władza państwowa. Licyniusz, pomimo decyzji o tolerancji wobec chrześcijan, wznowił prześladowania po przegranych wojnach.
Poza Imperium Rzymskim.
W zaratusztriańskiej Persji rządzonej przez Szapura II w 341 roku rozpoczęły się prześladowania, w których zginęło około 1150 chrześcijan. Także król Wizygotów Athanaric pod koniec IV wieku rozpoczął prześladowania chrześcijan, wielu z nich zabijając.
Średniowiecze.
W średniowieczu rola Kościoła w Europie była bardzo silna, a kolejne państwa chrystianizowane. Pojedynczy męczennicy, np. św. Wojciech, św. Bruno z Kwerfurtu, ginęli w krajach niezchrystianizowanych.
Państwa islamskie.
Jako Ludowi Księgi chrześcijanom został przyznany status zimmi, dzięki czemu mieli większe swobody od wyznawców religii nieabrahamicznych. Zgodnie z szariatem musieli płacić podatek dżizja, co zachęcało do apostazji i przechodzenia na islam.
Nowożytność (1500–1815).
Chiny.
W roku 1724 chrześcijaństwo w Chinach zostało zakazane przez cesarza Yongzhenga jako religia antypaństwowa w reakcji na to, że papież rzymskokatolicki zabronił wiernym oddawania czci zmarłym oraz Konfucjuszowi.
Japonia.
Rozwój chrześcijaństwa w Japonii, zapoczątkowany w 1549 roku, spotkał się po latach ze sprzeciwem siogunów i panów feudalnych (daimyō) z uwagi na tendencje kolonialne Hiszpanii i Portugalii oraz rywalizację o wpływy z protestanckimi Anglią i Holandią, a także spory między samymi misjonarzami o metody ewangelizacji. 
W 1587 r. Hideyoshi Toyotomi nakazał zwalczanie chrześcijan.
W 1614 roku Ieyasu Tokugawa zakazał chrześcijaństwa, usuwając z kraju europejskich misjonarzy oraz mordując japońskich wyznawców, co przyniosło koniec jawnemu chrześcijaństwu w Japonii.
Francja.
Kościół rzymskokatolicki bardzo ucierpiał podczas Rewolucji francuskiej, gdy księża bywali linczowani przez tłum oraz zabijani na podstawie wyroków Trybunału Rewolucyjnego. Ginęli również wtedy arcybiskupi: Arles, Beauvais i Saintes. Ówcześni historycy podawali liczbę 223 zamordowanych księży, z których 191 zostało beatyfikowanych w 1926 roku: tak zwani męczennicy z Paryża. Do ataków na księży doszło również na francuskiej prowincji.
Od początku roku 1793 doszło do zdecydowanego zaostrzenia antykościelnej postawy Konwentu Narodowego, jak również do wybuchu działań dechrystianizacyjnych na prowincji francuskiej. Księża katoliccy byli trwale uznawani za wrogów rewolucji. Wystąpienia antyreligijne stały się również powszechne na łamach prasy przychylnej rządowi lub sytuującej się na lewo od niego. Autorem pierwszej zmasowanej kampanii antyreligijnej był redaktor pisma "Le père Duchesne" Jacques-René Hébert. Szczególnie zaangażowani w dechrystianizację Francji byli komisarze (reprezentanci) Konwentu, wyjeżdżający na prowincję w celu wdrażania rewolucyjnej polityki. Wielu z nich zakazało odprawiania jakichkolwiek uroczystości religijnych na podległym im obszarze, organizując natomiast farsy i pochody antyreligijne oraz atakując duchownych (zarówno niezaprzysiężonych, jak i konstytucyjnych). Na masową skalę niszczono relikwie oraz wyposażenie świątyń. Szereg budynków sakralnych został wystawiony na licytację pod nazwą „dóbr narodowych” lub zniszczony. Wśród tych ostatnich budynków było opactwo w Cluny.
Konwent wywierał również naciski na hierarchów oraz kapłanów, by publicznie zrzekali się stanu duchownego oraz swoich funkcji. W przypadku ok. 20 tys. duchownych okazały się one skuteczne, jednak 40% abdykujących prosiło w późniejszych latach o ponowne przyjęcie do stanu duchownego. W niektórych miastach (Aix-en-Provence, Marsylia) niemal wszyscy kapłani zrezygnowali ze święceń. Arcybiskup Paryża Jean-Baptiste Gobel publicznie zrezygnował ze sprawowanego urzędu.
Czasy współczesne (1815–1989).
Korea 1839–68.
Kościół w Korei wywodzi swe istnienie od grupy, której członkowie w 1777 r. zebrali się by studiować traktaty religijne wydane w Chinach przez jezuitów. Rząd sprzeciwiał się rozpowszechnianiu chrześcijaństwa. W 1791 r. uwięziono i dokonano egzekucji dwóch wyznawców katolicyzmu z kręgów biurokracji, z powodu odmowy uczestnictwa w kulcie przodków i spaleniu tablic genealogicznych. Był to początek okresu prześladowań trwającego do końca XIX w. W 1801 r. nastąpiła kulminacja krwawych prześladowań katolicyzmu, określana jako Sinyu, podczas których zginęło wielu wybitnych wiernych, a także duchowny chiński – Zhou Wenmo. W 1815 r. miały miejsce prześladowania antychrześcijańskie zwane Urhae. W 1827 r. miały miejsce prześladowania antychrześcijańskie zwane Chǒnghae. W 1939 r. miały miejsce prześladowania antychrześcijańskie zwane Kihae.
W XIX wieku w Korei podczas prześladowań katolików w latach 1839–1868 śmierć męczeńską poniosło 3 biskupów katolickich, 10 kapłanów oraz ok. 8000 koreańskich chrześcijan, z których część została uznana za dwie grupy: 103 oraz 124 męczenników koreańskich w XX wieku.
Chiny.
Po okresie początkowej tolerancji i sukcesów misji jezuickich na skutek sporów odnośnie do obrządku i sprzeciwu neokonfucjańskiej elity chrześcijaństwo zostało w 1724 prawnie zakazane. Zakaz zniesiono pod naciskiem Francji w 1846 roku. Infiltracja Chin przez obce mocarstwa w XIX wieku przyczyniła się do postrzegania chrześcijaństwa jako symbolu imperializmu i narzędzia kolonizacji. Tarcia wzmacniał trwający od połowy wieku masowy ruch misyjny. W trakcie powstania bokserów (1899-1901) chrześcijanie stali się jednym z głównych celów ataku rebeliantów, niszczono kościoły, a śmierć męczeńską poniosło kilka tysięcy chińskich neofitów oraz kilkuset zagranicznych misjonarzy. Nasilenie antychrześcijańskich nastrojów miało miejsce także w latach późniejszych, szczególnie podczas ekspedycji północnej.
Meksyk.
Konstytucja meksykańska z 1917 r. miała głębokie postanowienia antykościelne, podobnie jak polityka rządu Meksyku:
W 1926 antyklerykalne działania władz spowodowały wybuch chłopskiego powstania tzw. Cristeros (Chrystusowców) w obronie wiary katolickiej i praw Kościoła.
III Rzesza.
W planach Adolfa Hitlera nie było miejsca dla chrześcijaństwa, które określał on jako „żydowskie” i porównywał do bolszewizmu; była to, jego zdaniem, część „żydowskiego spisku przeciwko ludzkości”. Uwolnienie świata od „tej plagi” Hitler uważał za swój obowiązek. W 1937 ogłosił, że „chrześcijaństwo dojrzało do zniszczenia”. Tym niemniej zniszczenie chrześcijaństwa w Niemczech miało stać się „zadaniem odległym w czasie”, gdyż Hitler nie chciał tracić poparcia w przeważająco chrześcijańskim społeczeństwie niemieckim.
Te obiekcje nie krępowały Hitlera na terytoriach okupowanych, zwłaszcza w Polsce, gdzie represje szczególnie dotknęły Kościół katolicki w Polsce, który był brutalnie prześladowany przez nazistów podczas niemieckiej okupacji w latach 1939–1945. Represje były najdotkliwsze na terenach zaanektowanych przez nazistowskie Niemcy, gdzie świątynie były systematycznie zamykane, a większość kleru zamordowana, uwięziona lub deportowana.
Przykładem polskich męczenników z czasów II wojny światowej są: ks. bp Juliusz Bursche, o. Maksymilian Maria Kolbe czy ks. bp Michał Kozal
W okresie prześladowań Świadków Jehowy w III Rzeszy w latach 1933–1945 na terytorium Niemiec i państw podbitych w trakcie II wojny światowej około 1600 zabito (w tym około 1250 niemieckich Świadków Jehowy) – głównie za odmowę pełnienia służby wojskowej, inną przyczyną ich egzekucji była odmowa podpisania dokumentu o wyrzeczeniu się wiary. Świadkowie Jehowy byli jedyną grupą religijną, która nie podporządkowała się rządowi Hitlera. Od przełomu lat 1937/1938 w obozach koncentracyjnych, jako jedyna grupa religijna, zostali oznaczeni odrębnym znakiem – fioletowym trójkątem.
Hiszpania podczas wojny domowej.
W wyniku prześladowań religijnych Kościoła katolickiego śmierć poniosło 12 biskupów, 4194 księży, 2365 zakonników, 283 zakonnice i kilkadziesiąt tysięcy wiernych świeckich, a zniszczeniu uległo 2000 świątyń, dane w okresie wojny i po jej zakończeniu wielokrotnie weryfikowano, gdyż wcześniej w zależności od źródeł były bądź zawyżane lub też zaniżane. Mordy dokonywane na księżach i na utożsamianych z Kościołem katolickim działaczach społecznych (np. członkach Akcji Katolickiej), tercjarzach i klerykach w 1936 roku określane są jako „orgie antyklerykalne”, gdyż ludzie ci ginęli, ponieważ w oczach zabójców symbolizowali Kościół katolicki. Strona nacjonalistyczna z kolei mordowała księży podejrzanych o wspieranie sił republikańskich, potępiających terror wobec lewicy oraz wywodzących się z mniejszości narodowej (szczególnym represjom poddany został kler baskijski, spośród którego zabitych zostało co najmniej 16 księży). Aresztowano i deportowano setki księży, którzy nie poparli nacjonalistów, a co najmniej jeden ksiądz, który był masonem, został zamordowany.
Zbrodnie dokonywane na księżach katolickich przybierały formy bezmyślnego okrucieństwa, w tym torturowania przed śmiercią, grzebania żywcem czy bezczeszczenia zwłok. Gwałty na zakonnicach zostały ujawnione w publikacjach w 1946 roku.
Polska (PRL).
Po 1945 polska władza ludowa mniej lub bardziej otwarcie walczyła z Kościołami. Głównym wrogiem były wyznania mniejszościowe, uznawane za trudniejsze do kontrolowania. Kościoły infiltrowano, starano się narzucić własne, prokomunistyczne władze. Stopniowo ograniczano uprawnienia Kościoła w sferze społecznej. Likwidowano prasę i wydawnictwa chrześcijańskie, likwidowano organizacje charytatywne i pomocowe. Faktycznie zlikwidowano główną katolicką organizację charytatywną Caritas, dokonano nacjonalizacji kościelnych majątków ziemskich.
W latach powojennych Kościoły mniejszościowe utraciły większość obiektów kultu, które w większości władza ludowa przekazała Kościołowi katolickiemu. Część kościołów przebudowano na obiekty innego typu, jak magazyny czy stajnie.
Kościół katolicki był inwigilowany przez UB, a następnie przez SB. Przy SB funkcjonował specjalny Departament IV zajmujący się zwalczaniem Kościoła. Rozbijaniu jedności Kościoła posłużyło powołanie do istnienia Komisji Księży przy Związku Bojowników o Wolność i Demokrację, którego członków popularnie nazywano księżmi patriotami. Należeli do nich duchowni dyspozycyjni wobec władzy komunistycznej.
Lata 1952–1953 przyniosły koniec współpracy władzy ludowej z Kościołem katolickim. Nastąpiło aresztowanie i trzyletnie internowanie prymasa Wyszyńskiego, procesy m.in. bpa Czesława Kaczmarka i Kurii Krakowskiej, w których padały wyroki śmierci i długoletniego więzienia. Wypędzono z diecezji katowickiej trzech biskupów: Stanisława Adamskiego, Juliusza Bieńka, Herberta Bednorza. Z archidiecezji krakowskiej wypędzono bpa Eugeniusza Baziaka. Osłabionemu tymi działaniami Episkopatowi władze narzuciły nowego przewodniczącego – bpa Michała Klepacza.
W okresie blisko 40 lat(1950–1989) prześladowań religijnych władz komunistycznych skazały one około 16 000 Świadków Jehowy w Polsce na kary więzienia (często wieloletnie wyroki). W wyniku przesłuchań w latach 1950–1956 śmierć poniosło co najmniej 16 z nich. Do roku 1958 udokumentowano 18 takich przypadków. W grupie tej znalazło się również około 150 osób, które przeszły przez hitlerowskie obozy koncentracyjne. Według Instytutu Pamięci Narodowej Świadkowie Jehowy byli najdłużej działającą w konspiracji nielegalną organizacją w PRL.
Związek Radziecki.
Bezprecedensowa kampania antyreligijna trwała przez 70 lat rządów partii komunistycznej. W Związku Radzieckim masowym prześladowaniom zostało poddane duchowieństwo Rosyjskiego Kościoła Prawosławnego oraz znaczna liczba wiernych tego Kościoła.
W styczniu roku 1918 wydano dekret rozdzielający Kościół od państwa, torując drogę do przejęcia kościelnych: majątków, szkolnictwa, zakładów dobroczynnych, a także ku prześladowaniu tak duchownych, jak i wiernych. W pierwszych latach po rewolucji skoncentrowano się na zwalczeniu Kościoła prawosławnego, inne religie i wyznania tymczasowo zostawiając w spokoju. W roku 1928 polityka antyreligijna została zaostrzona, czego następstwem były prześladowania wszystkich religii i wyznań. W roku 1929, ustawą o organizacjach religijnych ograniczono działalność religijną do sprawowania kultu w budynkach wynajmowanych od państwa. Wkrótce potem rozpoczął się okres prześladowań do końca lat 30. XX wieku, skutkiem czego praktycznie przestał istnieć tam Kościół prawosławny w formie instytucji. Na ziemiach, które weszły w skład Związku Radzieckiego, przed rewolucją czynnych było 46 tys. kościołów, a do 1939 r. czynnych pozostało mniej niż 100. Prawie całe duchowieństwo, a także duża część aktywnych wiernych, znalazło się w obozach pracy.
W roku 1951 władze radzieckie przeprowadziły "operację Północ", była to masowa deportacja na Syberię Świadków Jehowy oraz członków ich rodzin mieszkających na terenie ZSRR. Liczba deportowanych Świadków Jehowy w trakcie tej operacji wyniosła 9793 osoby.
W latach 1959–1964, podczas Chruszczowskiej kampanii antyreligijnej, zamknięto 2/3 spośród 20 tysięcy kościołów.
Sytuacja po 1990.
Organizacja Open Doors monitoruje skalę prześladowania chrześcijan i co roku publikuje „World Watch List” przedstawiającą listę państw, w których według nich sytuacja chrześcijan jest najgorsza. Poniżej lista przedstawia 10 państw w których, zdaniem Open Doors, chrześcijanie są najbardziej prześladowani w 2023 roku:
Inne państwa, w których prześladowani są chrześcijanie (kolejne miejsca), to: Indie, Syria, Arabia Saudyjska, Mjanma, Malediwy, Chiny, Mali, Irak, Algieria, Mauretania, Uzbekistan, Kolumbia, Burkina Faso, Republika Środkowoafrykańska, Wietnam, Turkmenistan, Kuba, Niger, Maroko, Bangladesz, Laos, Mozambik, Indonezja, Katar, Egipt, Tunezja, Demokratyczna Republika Konga, Meksyk, Etiopia, Bhutan, Turcja, Komory, Malezja, Tadżykistan, Kamerun, Brunei, Oman, Kazachstan, Jordania, Nikaragua.
Świat islamu.
Afganistan.
W Afganistanie jedyną oficjalną religią jest islam. Inna niż islamska misyjna działalność religijna jest zakazana. Chrzest uznaje się za przestępstwo karane śmiercią, dlatego musi odbywać się w tajemnicy. Przyłapana rodzina chrześcijańska automatycznie traci prawo do opieki nad dziećmi, które są oddawane do adopcji rodzinom muzułmańskim, zaś konwertyci są nawet czasami zamykani w szpitalach psychiatrycznych.
Algieria.
W Algierii wszystkie wyznania niemuzułmańskie są prawnie dyskryminowane, więc wielu chrześcijan (szczególnie protestantów) praktykuje swoją wiarę w ukryciu. Szczególnie na południu Algierii sytuacja chrześcijan jest trudna. Chrześcijanie należą do tzw. „kościołów domowych”.
Arabia Saudyjska.
W Arabii Saudyjskiej istnieje ograniczona wolność religijna. Chrześcijanie wywodzący się ze środowisk muzułmańskich nie mogą w sposób jawny praktykować swej wiary. Według Sekretarza Stanu Stanów Zjednoczonych, Arabia Saudyjska pozostaje jedynym krajem na świecie bez chrześcijańskiego kościoła, choć mieszka tam ponad milion chrześcijan.
Autonomia Palestyńska.
Według Open Doors Autonomii Palestyńskiej odejście od islamu karane i piętnowane, szczególnie w Strefie Gazy, gdzie społeczność chrześcijańska jest nieliczna i nie ma gdzie się ukryć. Według Świadków Jehowy w Autonomii Palestyńskiej ich działalność nie jest zalegalizowana, a władze uniemożliwiają im korzystanie z podstawowych praw obywatelskich. Choć małżeństwa zawierane przez Świadków Jehowy w Izraelu przed kaznodzieją swojego wyznania są zgodne z prawem, to w Autonomii Palestyńskiej odmawia się im potwierdzenia.
Azerbejdżan.
Konstytucja Azerbejdżanu gwarantuje obywatelom swobodę wyboru religii lub wyznania, ale rząd promuje działalność sunnitów, szyitów oraz prawosławnych zaś od pozostałych wyznań wymaga regularnej rejestracji. Świadkowie Jehowy w Azerbejdżanie za prowadzenie działalności religijnej bywali osadzani w areszcie lub skazywani na karę grzywny, a inni chrześcijanie także spotykają się z ograniczeniami; głównie konwertyci.
Bangladesz.
Szacuje się, że w Bangladeszu żyje ok. 870 tysięcy chrześcijan, którzy są dyskryminowani, szczególnie konwertyci. W 2020 roku miał miejsce brutalny atak na niewielką chrześcijańską społeczność pośród uchodźców Rohingja, którzy uciekli z Mjanmy.
Brunei.
W Brunei propagowanie religii innych niż islam i nieuczestniczenie w muzułmańskich obowiązkowych piątkowych modlitwach jest karane finansowo. Największe niebezpieczeństwo grozi konwertytom z islamu, którzy tracą swoje prawa.
Burkina Faso.
W Burkina Faso dochodzi do ataków islamistów na chrześcijan i kościoły, którzy w 2019 roku zabili przeszło 50 chrześcijan. Szczególnie niebezpieczne są północne, centralne i wschodnie wiejskie rejony kraju.
Egipt.
200 tys. chrześcijan opuściło Egipt w 2011 roku po serii zamachów bombowych na koptów. Chrześcijanie w Egipcie nie mogą zajmować kluczowych stanowisk w administracji państwowej czy na uniwersytetach. Coraz częściej dochodzi do porwań młodych chrześcijanek, które są molestowane i zmuszane do małżeństw, co jest finansowane przez radykalne ugrupowania islamskie”.
Dyskryminacja i łamanie praw człowieka dotyka głównie: koptyjskich chrześcijan, świadków Jehowy.
Indonezja.
W 2018 roku w potrójnym zamachu bombowym na kościoły w Surabayi, zginęło 18 chrześcijan. W 2020 roku dokonano kilku zabójstw chrześcijan, spalenia ich domów i miejsc modlitwy.
Irak.
W 1987 roku w Iraku żyło 1 400 000 chrześcijan. Od 2000 roku z powodu czystek religijnych i exodusu liczba chrześcijan w Iraku spadła z 1,2 miliona do 250 tysięcy. W wyniku stałej wojny w Iraku, szczególnie w 2014, dżihadyści islamscy mordują wyznawców innych religii w większości chrześcijan. Dochodzi do przemocy fizycznej dokonywanych na chrześcijanach ze strony członków PMF, utworzonej pierwotnie do walki z ISIS.
Iran.
Iran kontynuuje zastraszanie, prześladowanie i aresztowania członków mniejszości, w tym chrześcijan, nabożeństwa w kościołach są często monitorowane przez służbę bezpieczeństwa władze wzywają aktywistów na przesłuchania, wtrącają ich do więzienia i biją.
Jemen.
Jemen należy do silnie konserwatywnych państw islamskich; wszyscy Jemeńczycy uważani są za muzułmanów. Odejście od islamu jest zakazane, może podlegać karze śmierci. Szczególnie niebezpiecznie jest na południu kraju. Wielu chrześcijan w Jemenie to uchodźcy i obcokrajowcy.
Jordania.
Chrześcijanie w Jordanii są dyskryminowani w związku z zatrudnieniem oraz dysponują ograniczonymi możliwościami publicznego nauczania. Tylko kilka grup chrześcijańskich otrzymało status prawny.
Katar.
W Katarze nawracanie muzułmanów jest surowo zabronione i może prowadzić do postawienia przed sądem i wydalenia z kraju. Rząd zarejestrował tylko kilka wspólnot chrześcijańskich. Chrześcijanie pozostają pod silną presją ze strony rządu i społeczeństwa – w tym dyskryminację, nękanie, inwigilacja przez policję i zastraszanie. Chrześcijanie mogą modlić się tylko w prywatnych domach lub wyznaczonych miejscach.
Komory.
Na Komorach nawracanie muzułmanów jest zabronione i może prowadzić do postawienia przed sądem i deportacją. Chrześcijanie na Komorach nie mogą publicznie dzielić się swoją wiarą. W niektórych częściach wysp grupy ekstremistów grożą chrześcijanom.
Kuwejt.
W Kuwejcie nawracanie muzułmanów jest surowo zabronione i może prowadzić do postawienia przed sądem i wydalenia z kraju. Kuwejtczycy pochodzący z muzułmańskich rodzin są przymuszani przez swoje rodziny, by wyprzeć się wiary. Tylko kilka wspólnot chrześcijańskich zostało zarejestrowanych. Rząd kontynuował politykę niewydawania nowych dokumentów w celu odnotowania zmiany religii, chyba że nastąpiło przejście z innej religii na islam.
Libia.
W Libii religie chrześcijańskie nie są oficjalnie uznawane. Zagraniczni pracownicy wyznający chrześcijaństwo, mogą spotykać się w celach religijnych, jednak narażają się na ataki islamskich bojówek i dyskryminację w libijskim społeczeństwie. W ostatnich latach nastąpił wzrost napaści seksualnych, ataków i zabójstw. Chrześcijanie muszą utrzymywać swoją wiarę w tajemnicy.
Malediwy.
Na archipelagu Malediwów islam jest oficjalną religią państwową i wszyscy obywatele muszą być muzułmanami. Zgodnie z prawem osobom wyrażającym przekonania religijne inne niż islam grozi kara pozbawienia wolności do pięciu lat lub areszt domowy, grzywny oraz deportacja.
Malezja.
Ponieważ Malezja jest federacją, sprawami jak religia, zajmują się władze stanowe. Istnieje rozbieżność między różnymi stanami w traktowaniu nawróconych z islamu. W większości stanów ewangelizacja pośród muzułmanów jest niezgodna z prawem. Władze i organizacje pozarządowe wspierają Kościół katolicki i metodystyczny, jednak grupy protestantów są atakowane ze względu na zaangażowanie w ewangelizacje. Od 2021 roku chrześcijanie znowu mogą używać legalnie w publikacjach słowa „Allah” (wcześniej byli za to karani).
Mali.
W 2012 roku radykalne grupy islamistyczne przejęły kontrolę w północnej części Mali, palono kościoły, chrześcijanie byli wyrzucani z domów. Muzułmanie, którzy przyjęli chrześcijaństwo są odrzucani i zastraszani przez własne rodziny.
Maroko.
W Maroku „przyczynienie się do zachwiania wiary muzułmanina” jest przestępstwem. Również konwertytów spotykają kary (na przykład utrata prawo do dziedziczenia lub do opieki nad dziećmi). Władze nadal odmawiają chrześcijańskim wspólnotom budowę obiektów religijnych, prawa do chrześcijańskiego lub cywilnego małżeństwa i uroczystości pogrzebowych oraz prawa do rejestracji wspólnot religijnych. W kwietniu 1973 roku władze zakazały działalności Świadków Jehowy w Maroku, a ich zebrania religijne odbywają się w mieszkaniach prywatnych z zachowaniem środków ostrożności.
Niger.
W 2019 roku w Nigrze chrześcijaństwo stało się przedmiotem szeregu ataków islamskich bojowników z Izala, radykalnej grupy islamskiej z północnej części kraju.
Nigeria.
Na początku XXI w. dochodzi do znacznego nasilenia przemocy w stosunku do chrześcijan w północnej i środkowej Nigerii. W wyniku licznych aktów terroru i pogromów śmierć poniosły tysiące osób, w tym wielu duchownych. Islamscy ekstremiści spalili też wiele kościołów i domów należących do chrześcijan.
Za ataki odpowiedzialna jest m.in. organizacja islamska Boko Haram, mająca na celu całkowite wyeliminowanie chrześcijaństwa z północy Nigerii, która jest zwalczana przez władze federalne, dochodzi do morderstw i porwań chrześcijan.
Oman.
W Omanie lokalni chrześcijanie są przesłuchiwani przez urzędników rządowych i nakłaniani do zaprzestania spotkań. Grozi się im utratą pracy i miejsc zamieszkania, a wielu z nich doświadcza prześladowań ze strony swoich rodzin. Obcokrajowcy wyznający chrześcijaństwo są przesłuchiwani i instruowani, by nie dzielili się z nikim własną wiarą, pod groźbą utraty wizy.
Pakistan.
Chrześcijanie bywają publicznie zabijani za wiarę. W mediach nagłośniona została sprawa Asii Bibi, katoliczki z Pakistanu skazanej na śmierć za bluźnierstwo przeciw islamowi.
Chrześcijańskie małżeństwa bywają torturowane i spalane po oskarżeniu o bluźnierstwo. Chrześcijanie są poniżani strukturalnie zawodowo.
Republika Środkowoafrykańska.
W Republice Środkowoafrykańskiej w wyniku konfliktu tysiące chrześcijan zostało siłą przesiedlonych do obozów dla uchodźców, tracąc źródła dochodu oraz stając się celem ataków ze względu na wyznawaną religię. Prześladowania występują najbardziej w północnej i wschodniej części kraju, gdzie większość mieszkańców to muzułmanie.
Somalia.
Na początku 2010. wielu chrześcijan zostało publicznie zamordowanych za wiarę a znaczna ich liczba (około 25%) uciekła z kraju w obawie o swe życie. Najtrudniejsza jest sytuacja w Somalii Południowej, kontrolowanej przez islamistyczne bojówki Asz-Szabab i Hizbul Islam, które narzucają prawo szariatu, starając się też wykorzenić chrześcijaństwo z Somalii. Chociaż w Somalilandzie nie działają zbrojne grupy islamskich ekstremistów, to chrześcijanie są prześladowani przez islamskie społeczeństwo, w tym organy rządowe, które uważa chrześcijaństwo za obcych, a na terytorium Somalilandu zabronione jest propagowanie innych religii”.
Sudan.
Według Open Doors rząd Sudanu masowo prześladuje chrześcijan. Są oni wypędzani, ich kościoły są niszczone. Są oni skazywani w oparciu o prawo o apostazji oraz o bluźnierstwie.
Syria.
W wojnie domowej w Syrii ucierpiało wielu chrześcijan. Jak podaje serwis Radia Watykańskiego, „wyrzucani są ze swych domów i zmuszani do opuszczania miast, w których żyli od wieków”.
Według Radia Watykańskiego, w Homs islamscy rebelianci wygnali 90% wszystkich chrześcijan, siłą rekwirując ich domy. Z miasta Al-Kusajr uciekło co najmniej 10 tys. chrześcijan. Do wypędzenia ich nawoływali z wież miejscowych meczetów muezzini. Miasto Ribla, zamieszkałe głównie przez chrześcijan melchitów i maronitów było otoczone przez oddziały rebelii, utrudniające dostarczenie pomocy.
Tadżykistan.
W Tadżykistanie kościoły protestanckie są zwalczane, a ich członkowie doświadczają napaści, gróźb, aresztowań i kar finansowanych. Od 2007 roku została całkowicie zakazana działalność Świadków Jehowy i bywają skazywani na kary więzienia.
Tunezja.
W 2019 roku w Tunezji dochodziło do ataków na mienie chrześcijan.
Turkmenistan.
W Turkmenistanie konwertyci z islamu są prześladowani, a rząd nie zarejestrował zborów baptystów, ewangelików, zielonoświątkowców i Świadków Jehowy.
Tanzania.
W Zanzibarze, który jest częścią Tanzanii, dochodzi do zabójstw pastorów protestanckich i księży katolickich.
Uzbekistan.
Według Open Doors w Uzbekistanie tajna policja monitoruje i infiltruje wszelką działalność religijną. W roku 2018 zatrzymano 39 chrześcijan, a jednego z nich skazano na krótki pobyt w więzieniu.
W 2013 roku zarejestrowany był tylko zbór Świadków Jehowy w Czyrczyku, a pozostałe zbory od roku 1996 czekają na takie decyzje. W roku 2017 w Namangan, Nukus, Urgencz i innych miejscowościach dochodziło do aresztowań członków zborów Świadków Jehowy i policyjnych aktów przemocy.
Zjednoczone Emiraty Arabskie.
W Zjednoczonych Emiratach Arabskich chrześcijańscy obcokrajowcy mają prawo do praktykowania religii w życiu prywatnym, jednak władze nie zezwalają na ewangelizację i modlitwę w miejscach publicznych.
Reżimy komunistyczne.
Chiny.
W 2018 roku zakazano internetowej sprzedaży Biblii. Kościoły znajdują się pod stałą obserwacją, niektóre doświadczyły nalotów przeprowadzonych przez służby bezpieczeństwa, inne zostały zamknięte. Często dochodzi do zatrzymań przywódców kościelnych. Dzieci i młodzież poniżej 18 roku życiu mają zakaz chodzenia do kościoła. Kościoły w Chinach ogólnie dzieli się na zarejestrowane (legalne) i niezarejestrowane (domowe). Od 1958 roku działalność Świadków Jehowy w Chinach jest zdelegalizowana i prowadzona nieoficjalnie, natomiast w Hongkongu i Makau korzystają ze swobód religijnych.
Korea Północna.
W stworzonym przez organizację Open Doors Światowym Indeksie Prześladowań od 2002 roku Korea Północna zajmuje pierwsze miejsce. Chrześcijanie traktowani są jako „wróg klasowy”, dzielący się na podgrupy. Uciekinierzy religijni chronią się w Chinach, by tam szukać pomocy w lokalnych kościołach domowych. Za posiadanie Biblii grozi kara śmierci lub zesłanie do obozu wraz z rodziną. Chrześcijanie trafiający do obozów koncentracyjnych są oddzielani od innych więźniów, by nie mogli nawracać innych osadzonych. Dzieci są zachęcane do donoszenia na rodziców czytających Biblię. Cornerstone Ministries podaje, że chrześcijanie pomimo strachu spotykają się potajemnie w kilkuosobowych grupach. Szacuje się, że ponad 50 000 chrześcijan jest zamkniętych w obozach koncentracyjnych, gdzie są systematycznie poddawani znęcaniu się, torturom, głodzeni, a nawet ponoszą śmierć w komorach gazowych. Oznacza to, że 20% chrześcijańskiej społeczności Korei Północnej przebywa w obozach koncentracyjnych.
Laos.
Chrześcijanie są inwigilowani i prawnie dyskryminowani. Kościół w Laosie nie może swobodnie prowadzić działalności socjalnej. Chrześcijanie którzy porzucają religię przodków, są szykanowani w swoich rodzinach i społecznościach i bywają wypędzani ze swych wiosek wraz z żonami i dziećmi. Władze zniszczą także kościoły.
Nepal.
W Nepalu odnotowano przypadki ataków na kościoły, pobić, aresztowań oraz wyroków pozbawienia wolności w stosunku do chrześcijan, którzy są zastraszani i zmuszani do opuszczenia swoich domów i wiosek.
Wietnam.
Mieszkańcy wsi w Wietnamie, w porozumieniu z lokalnymi władzami komunistycznymi, napadają na wierzących, wypędzają ich z wiosek i obrzucają kamieniami miejsca ich spotkań. Krewni odwracają się od wierzących członków rodziny i odmawiają im prawa do spadku. Od 1975 roku działalność Świadków Jehowy na terenie Wietnamu nie jest zalegalizowana, podejmowane są starania o rejestrację na podstawie aktualnie obowiązującego prawa.
Kuba.
Według organizacji "Christian Solidarity Worldwide" grupy religijne na Kubie, w tym chrześcijanie, doświadczają szykan i dyskryminacji, a ich liderzy trafiają do więzień. Urząd ds. Religii aktywnie inwigiluje działalność przywódców religijnych.
Europa.
Według Papieskiego Dzieła Pomocy Kościołowi w Potrzebie w 2019 roku w Europie doszło do prawie 3 tysięcy ataków na miejsca kultu chrześcijańskiego lub w inny sposób związane z chrześcijaństwem, takie jak: kościoły, cmentarze, szkoły, pomniki oraz posągi.
Bhutan.
Buddyzm jest państwową religią w Bhutanie, a żaden kościół chrześcijański nie posiada oficjalnego statusu uznawanego przez państwo, co oznacza, że spotkania chrześcijan są nielegalnie. Lokalne władze często odmawiają chrześcijanom wydania zaświadczenia potrzebnego przy składaniu wniosku o pożyczkę, rejestrowaniu własności, ubieganiu się o pracę i odnawianiu dowodu tożsamości.
Erytrea.
W Erytrei brutalnie prześladowani są Świadkowie Jehowy: w 2023 roku 27 z nich było więzionych w obozie karnym Mai Serwa bez żadnego aktu oskarżenia (niektórzy nawet od ponad 15 lat), a kilku zmarło w więzieniu. Uwięzienie jest często praktycznie dożywotnie, choć okazjonalnie wypuszcza się pojedynczych wyznawców.
Gruzja.
Abchazja, Osetia Południowa.
W roku 2014 na terenach pozostających poza rzeczywistą kontrolą władz Gruzji, w Achalgori w Osetii Południowej oraz na terenie Abchazji lokalne władze utrudniały prowadzenie działalności religijnej Świadkom Jehowy, orzekając (jak wcześniej w Rosji), iż Świadkowie Jehowy są organizacją ekstremistyczną i zabroniły im prowadzenia działalności religijnej na terenie Osetii Południowej.
Kamerun.
Islamistyczna Boko Haram zintensyfikowała ataki, infiltrację i rekrutację dżihadystów w Kamerunie. Rząd odmówił zezwolenia na rozwój działalności niektórym grupom chrześcijańskim.
Rosja.
W 2018 roku Rosja została uznana przez Amerykańską Komisję ds. Międzynarodowej Wolności Religijnej (USCIRF) za „kraj szczególnej troski” w zakresie przestrzegania Ustawy o Międzynarodowej Wolności Religijnej ( – IRFA). W 2018 roku Rosja po raz pierwszy została uznana za kraj, w którym prześladuje się chrześcijan. W raporcie na 2020 rok Rosja zajmowała 46. miejsce wśród 50 krajów z listy Open Doors. 20 kwietnia 2017 roku, po kilkunastu latach stopniowego ograniczania działalności Świadków Jehowy w Rosji, rosyjski Sąd Najwyższy zdelegalizował Centrum Administracyjne Świadków Jehowy w Rosji oraz wszystkie prawnie zarejestrowane lokalne organizacje religijne (LRO), którymi posługiwali się Świadkowie Jehowy i orzekł przepadek ich majątku, co prowadziło do późniejszego zakazu ich działalności na terenie Rosji. W marcu 2023 roku postępowanie karne związane z działalnością religijną, w tym czytaniem Biblii, prowadzono przeciw 690 ich członkom, a dotychczas ponad 330 osób zostało aresztowanych lub otrzymało wyroki skazujące (do 8 lat więzienia). Do marca 2023 roku liczba rewizji wzrosła do 1905 w 72 regionach; 120 Świadków Jehowy było uwięzionych, a 13 przebywało w areszcie domowym. Szacuje się, że do 2021 roku 5000-10 000 Świadków Jehowy uciekło z Rosji.
Według raportu Open Door osoby nawrócone z islamu na chrześcijaństwo są narażone na największą presję w rejonie Kaukazu. Konwertyci, zamieszkujący głównie Czeczenię i Dagestan uważani są za zdrajców tożsamości narodowej. Działania nietradycyjnych denominacji chrześcijan oraz protestantów często jest traktowane jako działanie na szkodę tradycyjnego Rosyjskiego Kościoła Prawosławnego. Władze rosyjskie także traktują je jako grupy antypaństwowe, a nawet jako szpiegów.
Singapur.
W Singapurze rząd nadal utrzymuje zakaz działalności Świadków Jehowy (od roku 1972) i Kościoła Zjednoczeniowego (od roku 1982) oraz nałożył ograniczenia na kilka innych grup religijnych. We wrześniu 2022 roku w więzieniach przebywało 14 Świadków Jehowy.
Ukraina.
Na początku XXI wieku doszło do wielu podpaleń Sal Królestwa Świadków Jehowy na Ukrainie. Wielu napaści na członków tego wyznania dokonali duchowni kościoła prawosławnego. W wyniku skargi Świadków Jehowy z 2014 i 2015 roku organ ETPC uznał, że władze Ukrainy nie chroniły w dostatecznym stopniu ich praw, i przyznał ofiarom odszkodowanie w wysokości 14 700 euro.
Doniecka Republika Ludowa, Ługańska Republika Ludowa.
W 2017 roku władze w Ługańsku traktują organizacje Świadków Jehowy jako wrogów państwa i ich dyskryminują. W 2018 roku Sąd Najwyższy nieuznawanej na arenie międzynarodowej Donieckiej Republiki Ludowej (DRL) uznał Świadków Jehowy za organizację ekstremistyczną oraz zdelegalizował ich działalność.
Krym.
W 2018 roku w Dżankoj na Krymie kilkaset rosyjskich policjantów i antyterrorystów wtargnęło do prywatnych domów, gdzie grupy Świadków Jehowy na Krymie spotykały się, żeby czytać i omawiać Biblię. W 2019 roku przeprowadzono aresztowania m.in. w Jałcie, Sewastopolu, Eupatorii i Ałupce, w 2020 roku w Kerczu, w 2021 roku w Jałcie, Armiańsku, a w 2022 roku w Sewastopolu, Teodozji, obwodzie symferopolskim i Nyżniohirski. Zatrzymani zostali skazani na wieloletnie więzienia.
Przeciwdziałanie prześladowaniom.
Organizacje pozarządowe.
Istnieje szereg międzynarodowych organizacji starających się nagłaśniać problem prześladowania chrześcijan oraz przeciwdziałać mu.
Dzień Solidarności z Kościołem Prześladowanym.
Dzień Solidarności z Kościołem Prześladowanym to święto obchodzone w Kościele katolickim w Polsce w każdą drugą niedzielę listopada (od 2009), jako dzień szczególnej pamięci i modlitwy w intencji chrześcijan prześladowanych współcześnie na całym świecie.
W czasie Dnia Solidarności prowadzone są zbiórki pieniężne w kościołach na terenie Polski, organizowane są akcje promujące pomoc prześladowanym chrześcijanom, np. poprzez wysyłanie SMS-ów. W tym dniu odbywają się modlitwy w intencji prześladowanych chrześcijan. Informuje się o sytuacji chrześcijan w różnych krajach. Głównym organizatorem jest katolickie stowarzyszenie Pomoc Kościołowi w Potrzebie przy współpracy z Episkopatem Polski.

</doc>
<doc id="2789784" url="https://pl.wikipedia.org/wiki?curid=2789784" title="Wyczółkowski">
Wyczółkowski



</doc>
<doc id="2789785" url="https://pl.wikipedia.org/wiki?curid=2789785" title="Mirophallus">
Mirophallus



</doc>
<doc id="2789786" url="https://pl.wikipedia.org/wiki?curid=2789786" title="Manacopus">
Manacopus



</doc>
<doc id="2789787" url="https://pl.wikipedia.org/wiki?curid=2789787" title="Acanthostethus">
Acanthostethus



</doc>
<doc id="2789788" url="https://pl.wikipedia.org/wiki?curid=2789788" title="Ziemowit Pochitonow">
Ziemowit Pochitonow

Ziemowit Maria Pochitonow (ur. 23 sierpnia 1954 w Krakowie) – działacz opozycji demokratycznej w PRL, rzecznik Studenckiego Komitetu Solidarności w Krakowie.
Życiorys.
Syn Mikołaja i Zofii. W czasie studiów na wydziale rolnictwa Akademii Rolniczej w Krakowie został w maju 1977 członkiem Studenckiego Komitetu Solidarności, a we wrześniu tego roku jednym z rzeczników SKS (pełnił tę funkcję do końca roku akademickiego 1977/1978). W listopadzie 1977 został w związku z działalnością opozycyjną skreślony z listy studentów, na pół roku przed ukończeniem studiów, pod formalnym pretekstem niezaliczenia jednych z zajęć. Zajmował się drukiem wydawnictw SKS, był pomysłodawcą nazwy "Krakowskiej Oficyny Studentów". Przywrócony na studia, pracę magisterską obronił w maju 1980. Za swoją działalność został w 2007 odznaczony Krzyżem Oficerskim Orderu Odrodzenia Polski, a w 2022 Krzyżem Wolności i Solidarności.
Posiada stopień naukowy doktora, zawodowo zajmuje zagadnieniami związanymi z ochroną środowiska i odnawialnymi źródłami energii. W 2020 był jednym z sygnatariuszy listu skierowanego do Prezydenta Republiki Francuskiej Emmanuela Macrona, w którym apelowano o wstrzymanie przemocy wobec uczestników ruch żółtych kamizelek.

</doc>
<doc id="2789789" url="https://pl.wikipedia.org/wiki?curid=2789789" title="Królewski astronom Irlandii">
Królewski astronom Irlandii

Królewski astronom Irlandii (ang. "Royal Astronomer of Ireland") – w latach 1792–1921 tytuł przysługujący profesorowi astronomii w Trinity College w Dublinie, będącemu równocześnie dyrektorem Obserwatorium w Dunsink (koło Dublina). Pierwszym posiadaczem tytułu był John Brinkley.

</doc>
<doc id="2789792" url="https://pl.wikipedia.org/wiki?curid=2789792" title="Jerzy Nowacki (opozycjonista)">
Jerzy Nowacki (opozycjonista)

Jerzy Nowacki (ur. 28 lutego 1952 w Kaliszu) – filolog polski, działacz opozycji demokratycznej w PRL.
Życiorys.
W latach 1972–1977 studiował polonistykę na Uniwersytecie im. Adama Mickiewicza w Poznaniu, w czasie studiów był aktorem Teatru Ósmego Dnia, w 1975 podpisał jeden z listów protestacyjnych przeciwko zmianom w Konstytucji PRL, od 1976 współpracował z Komitetem Obrony Robotników, m.in. kolportował "Biuletyn Informacyjny „KOR”".
Po ukończeniu studiów, od czerwca do sierpnia 1977 pracował w domu kultury w Trzcielu, skąd został zwolniony pod naciskiem Służby Bezpieczeństwa. Pod fałszywym zarzutem bezprawnego pobrania części stypendium studenckiego został w listopadzie 1977 skazany na karę 1 roku pozbawienia wolności w zawieszeniu na 2 lata i karę 2000 grzywny, następnie podjął pracę instruktor kulturalno-oświatowy w Wojewódzkiej Spółdzielni Mieszkaniowej w Poznaniu. 15 listopada 1977 sygnował deklarację założycielską Studenckiego Komitetu Solidarności w Poznaniu, następnie był jednym z aktywnych członków SKS, m.in. organizował niezależne wykłady w ramach akcji samokształceniowej, m.in. w swoim własnym mieszkaniu. W październiku 1978 został członkiem Komitetu Samoobrony Społecznej „KOR”, a w listopadzie tegoż roku został zwolniony z dotychczasowego miejsca pracy. W styczniu 1979 został powołany do służby wojskowej, która odbywał kolejno w Szkole Oficerów Rezerwy przy Wyższej Szkole Oficerskiej Wojsk Zmechanizowanych we Wrocławiu oraz w jednostce w Słubicach, jednak nie zerwał kontaktów ze środowiskiem opozycyjnym. Po zwolnieniu z wojska, w czerwcu 1979 był jednym z założycieli Komitetu Samoobrony Społecznej Regionu Wielkopolsko-Kujawskiego i Ziemi Chełmińskiej, w którym uczestniczyli działacze KSS „KOR” i Ruchu Obrony Praw Człowieka i Obywatela. Był wielokrotnie zatrzymywany przez SB na 48 godzin, przeprowadzano rewizję w jego mieszkaniu. W czerwcu 1980 zrezygnował z członkostwa w KSS „KOR”, podając jako przyczynę "sytuację rodzinną, osobistą i zdrowotną". Rezygnację tę KSS „KOR” przyjął do wiadomości w lipcu tegoż roku, a we wrześniu 1980 poinformował o tym w swoim "Komunikacie". Według informacji zachowanych w archiwum Instytutu Pamięci Narodowej przyczyną odejścia z Komitetu była złożona przez SB propozycja zaprzestania prześladowań w zamian za ograniczenie działalności opozycyjnej. Według relacji Lecha Dymarskiego przyczyną rezygnacji były zarzuty związane z nierozliczeniem się z pieniędzy z tytułu sprzedaży książek Niezależnej Oficyny Wydawniczej. Dokumentacja archiwalna IPN wskazuje przy tym, że Służba Bezpieczeństwa starała się skompromitować J. Nowackiego, zabierając mu w czasie rewizji notatki z rozliczeniami za publikacje podziemne.
Od sierpnia 1980 zaangażował się w działalność NSZZ „Solidarność”, od listopada 1981 był członkiem Prezydium Międzyzakładowego Komitetu Założycielskiego w Poznaniu, od kwietnia 1981 także sekretarzem Społecznego Komitetu Obchodów 25 Rocznicy Poznańskiego Czerwca '56. Na I Walnym Zjeździe Delegatów NSZZ „Solidarność” Regionu Wielkopolska w lipcu 1981 został wybrany rzecznikiem prasowym i członkiem prezydium Zarządu Regionu. Pracował wówczas jako nauczyciel w Zespole Szkół Przemysłu Spożywczego w Poznaniu. Był delegatem na I Krajowy Zjazd Delegatów „Solidarności”, wszedł w skład Prezydium Zjazdu. Należał także do Komisji Koordynacyjnej NSZZ „Solidarność” Pracowników Oświaty i Wychowania.
13 grudnia 1981 został internowany w obozie w Gębarzewie, a według zachowanych dokumentów Służby Bezpieczeństwa 24 grudnia 1981 zarejestrowany jako tajny współpracownik SB, pseudonim "Stanisław Brzozowski". Z internowania został zwolniony w maju 1982, następnie próbował tworzyć tajną strukturę związku w Wielkopolsce, która nie uzyskała jednak poparcia zakładów pracy, z uwagi na obawy przed prowokacją SB.. Od 1982 pracował jako nauczyciel w Zespole Szkół Handlowych w Poznaniu, uczestniczył w druku i kolportażu wydawnictw podziemnych, pośredniczył przerzucie pomocy w postaci sprzętu radiowego i poligraficznego od francuskich związków zawodowych.
W 1986 wyjechał do Francji, gdzie został wiceprzewodniczącym Stowarzyszenia "Kontakt", od 1987 był redaktorem naczelnym pisma "Kontakt", współpracował także z "Video-Kontaktem", dla którego pisał scenariusze i realizował filmy dokumentalne.
W 1990 powrócił do Polski i podjął pracę w Oddziale Poznańskim Telewizji Polskiej.
W październiku 2005 Janusz Pałubicki ujawnił, że otrzymał z Instytutu Pamięci Narodowej informację, że J. Nowacki był zarejestrowany jako tajny współpracownik Służby Bezpieczeństwa. Publiczne oskarżenie doprowadziło do zwolnienia tego ostatniego z pracy w Telewizji Polskiej. W 2009 J. Nowacki wytoczył przeciwko J. Pałubickiemu powództwo z żądaniem przeprosin, które ostatecznie zostało oddalone w 2012. Sąd uznał, że ujawnienie informacji uzyskanych z instytucji państwowej nie miało charakteru bezprawnego, nie przesądzając jednocześnie, czy informacja ta była prawdziwa. Niemniej J. Nowacki był od grudnia 1981 do 1989 zarejestrowany jako tajny współpracownik SB, o pseudonimach „Stanisław Brzozowski” i „Magda”. On sam konsekwentnie zaprzeczał faktycznej współpracy.

</doc>
<doc id="2789795" url="https://pl.wikipedia.org/wiki?curid=2789795" title="Igor Strawinsky">
Igor Strawinsky



</doc>
<doc id="2789796" url="https://pl.wikipedia.org/wiki?curid=2789796" title="Toljatti">
Toljatti



</doc>
<doc id="2789798" url="https://pl.wikipedia.org/wiki?curid=2789798" title="Isidora Jiménez">
Isidora Jiménez

Isidora Jiménez (ur. 10 sierpnia 1993 w Concepción) – chilijska lekkoatletka, sprinterka, medalistka mistrzostw Ameryki Południowej na szczeblu seniorskim, młodzieżowym i juniorskim, rekordzistka kraju w biegu na 200 metrów.
Rekordy życiowe.
W czerwcu 2015 Jiménez biegła na drugiej zmianie chilijskiej sztafety 4 × 100 metrów, która czasem 44,83 ustanowiła aktualny rekord kraju w tej konkurencji.

</doc>
<doc id="2789800" url="https://pl.wikipedia.org/wiki?curid=2789800" title="Królewski astronom Szkocji">
Królewski astronom Szkocji

Królewski astronom Szkocji (ang. "Astronomer Royal for Scotland") – stanowisko utworzone w 1834 roku na wzór królewskiego astronoma (Anglii). 
Do 1995 królewski astronom Szkocji był dyrektorem, założonego w 1776, Królewskiego Obserwatorium w Edynburgu. Od tego czasu jest to tytuł honorowy. 

</doc>
<doc id="2789803" url="https://pl.wikipedia.org/wiki?curid=2789803" title="Nair Almeida">
Nair Almeida

Nair Almeida (ur. 23 stycznia 1984 roku w Catumbelii) – angolska piłkarka ręczna. Swoją karierę rozpoczynała w zespole Escola de Andebol. Brała udział w Letnich Igrzyskach Olimpijskich w 2004, 2008, 2012 roku. Grała również podczas mistrzostw świata w 2005 roku, podczas mistrzostw świata w 2007 roku jej reprezentacja zajęła 7. miejsce a Nair strzeliła 57 bramek uzyskując 6. miejsce na liście najlepszych strzelców.

</doc>
<doc id="2789809" url="https://pl.wikipedia.org/wiki?curid=2789809" title="Elliot Silverstein">
Elliot Silverstein

Elliot Silverstein (ur. 3 sierpnia 1927 w Bostonie) – amerykański reżyser filmowy, teatralny i telewizyjny.
Znany głównie jako twórca słynnego westernu komediowego "Kasia Ballou" (1965) z Jane Fondą i Lee Marvinem, który za rolę w nim otrzymał Oscara dla najlepszego aktora pierwszoplanowego. Film będący reżyserskim debiutem Silversteina przyniósł mu stałe miejsce w historii kina. W 1965 otrzymał za niego Nagrodę Młodych - Wyróżnienie na 15. MFF w Berlinie. 
Kolejnym uznanym filmem reżysera był western "Człowiek zwany Koniem" (1970) z Richardem Harrisem w roli głównej. Inne jego filmy nie odniosły większego sukcesu, dlatego pracował głównie dla telewizji.

</doc>
<doc id="2789811" url="https://pl.wikipedia.org/wiki?curid=2789811" title="Fantasy historyczna">
Fantasy historyczna



</doc>
<doc id="2789812" url="https://pl.wikipedia.org/wiki?curid=2789812" title="Mamzel">
Mamzel

Mamzel – polska grupa muzyczna wykonująca disco polo, założona w Ostrołęce w 1995 roku przez Jarosława Mamińskiego. Jest autorem tekstów, kompozytorem i jednocześnie liderem tego zespołu. Oprócz koncertów zespół organizuje też imprezy typu: wesela, bale, studniówki itp.
Zespół ma na koncie 7 albumów i takie hity jak: „Zuza”, „Kochaj zawsze tylko mnie”, „Ciao Valentino”, „Wzięli mu brykę” oraz najnowsze „Nie ma chemii między nami”, „Zielone oczy” i „Bilet do nieba”.

</doc>
<doc id="2789814" url="https://pl.wikipedia.org/wiki?curid=2789814" title="Marie Gerbron">
Marie Gerbron

Marie Gerbron (ur. 23 grudnia 1986 roku w Harfleur) – francusko-brytyjska piłkarka ręczna.
Na początku swojej kariery Gerbron grała we francuskiej drużynie HAC Havre z którą w 2006 i 2007 roku zdobyła Puchar Francji. Latem 2009 roku przeniosła się do drugoligowej HB Octeville. Od sezonu 2012/2013 występuje w norweskiej drużynie Bravo HK.
Mimo francuskiego pochodzenia ma również obywatelstwo brytyjskie, gdzie występuje w reprezentacji Wielkiej Brytanii. W 2012 roku wzięła udział w Letnich Igrzyskach Olimpijskich 2012 w Londynie.

</doc>
<doc id="2789816" url="https://pl.wikipedia.org/wiki?curid=2789816" title="Poszedłem na Dziób">
Poszedłem na Dziób

Poszedłem na Dziób - zespół wokalno-instrumentalny z Lublińca. Wykonuje głównie utwory autorskie, a także współczesne interpretacje pieśni tradycyjnych. Oprócz kompozycji osadzonych w nurcie piosenki żeglarskiej, zespół penetruje inne stylistyki muzyczne, w wykonaniu PnD możemy posłuchać między innymi kolęd i pastorałek.
Historia.
Zespół powstał na przełomie lutego i marca 1995. W 2005 roku zespół zawiesił swoją działalność, by jesienią 2009 powrócić na scenę.

</doc>
<doc id="2789817" url="https://pl.wikipedia.org/wiki?curid=2789817" title="Astronom królewski">
Astronom królewski

Astronom królewski (ang. "Astronomer Royal") stanowisko na brytyjskim dworze królewskim utworzone przez Karola II 22 czerwca 1675 do kierowania Królewskim Obserwatorium Astronomicznym w Greenwich. 
Geneza.
Król wydał, mianowanemu pierwszym astronomem, Johnowi Flamsteedowi polecenie, aby "bezzwłocznie przystąpił z najdokładniejszą troską i pilnością do korygowania tablic ruchów na niebie, a także miejsc gwiazd stałych, tak aby odkryć tak bardzo pożądaną długość geograficzną w celu doskonalenia sztuki nawigacji". Sprawy te miały duże znaczenie głównie z uwagi na rozwój żeglugi morskiej służący polityce kolonialnej. Kolejni astronomowie pełnili obowiązki dyrektora obserwatorium do 1972, z pensją 100 funtów rocznie. Obecnie astronom królewski jest funkcją honorową, choć służy jako doradca królowej w sprawach astronomicznych i naukowych. Tytuł ten uchodzi za prestiżowy.
W 1834 powołano królewskiego astronoma Szkocji; w latach 1792–1921 istniało stanowisko królewskiego astronoma Irlandii.

</doc>
<doc id="2789821" url="https://pl.wikipedia.org/wiki?curid=2789821" title="Jan XIII Glykys">
Jan XIII Glykys

Jan XIII Glykys albo Glykas, gr. Ιωάννης ΙΓ΄ Γλυκύς, "Jōannes XIII Glykys" (ur. ok. 1250) – patriarcha Konstantynopola od 11 maja 1315 do 1320 r..
Życiorys.
Jan urodził się około 1250 r. Studiował retorykę i gramatykę. Był nauczycielem Nicefora Gregorasa. Zanim został patriarchą był człowiekiem świeckim, wyższym urzędnikiem na dworze cesarskim. Pełnił, między innymi, funkcję logotety dromu. Miał żonę i dzieci, które pozostawił w chwili wyboru na stolicę patriarszą. W 1315 r. z woli cesarza Andronika II Paleologa został wybrany patriarchą. Z powodu choroby po pięciu latach zrzekł się urzędu i schronił się w klasztorze Kyriotissa.
Jan Glykys jest autorem traktatu "O składni" ("Peri orthotetos syntakseos", wydanego przez A. Jahniusa pod tytułem: "Joannis Glycae ... opus de vera syntaxeos ratione", Berlin 1849), w którym omówił powstanie i rozwój języka oraz niektóre kwestie szczegółowe, jak na przykład: zastosowanie przypadków, konstrukcja imiesłowów, barbaryzmy. Przypisuje mu się również autorstwo tak zwanego homiliarza patriarchalnego. Prawdopodobnie Jan Glykys jedynie zatwierdził do użytku liturgicznego dzieło napisane wcześniej przez Jana Ksyfilina.

</doc>
<doc id="2789822" url="https://pl.wikipedia.org/wiki?curid=2789822" title="Biegi narciarskie na Mistrzostwach Świata Juniorów w Narciarstwie Klasycznym 2013">
Biegi narciarskie na Mistrzostwach Świata Juniorów w Narciarstwie Klasycznym 2013

Biegi narciarskie na 33. Mistrzostwach Świata Juniorów odbywały się w dniach 21 - 27 stycznia 2013 roku w czeskim Libercu. Zawodnicy i zawodniczki rywalizowali łącznie w 14 konkurencjach, w dwóch kategoriach wiekowych: juniorów oraz młodzieżowców.

</doc>
<doc id="2789823" url="https://pl.wikipedia.org/wiki?curid=2789823" title="Massimo Camisasca">
Massimo Camisasca

Massimo Camisasca FSCB (ur. 3 listopada 1946 w Mediolanie) – włoski duchowny katolicki, biskup Reggio Emilia-Guastalla w latach 2012–2022.
Życiorys.
Święcenia kapłańskie otrzymał 4 listopada 1975. Przez kilka lat pracował w Bergamo. Związał się z ruchem Comunione e Liberazione i w latach 1978-1985 odpowiadał w Rzymie za sprawy zewnętrzne w tymze ruchu. W 1985 założył Bractwo Kapłańskie Misjonarzy Świętego Karola Boromeusza, którego był pierwszym przełożonym generalnym.
29 września 2012 papież Benedykt XVI mianował go ordynariuszem diecezji Reggio Emilia-Guastalla. Sakry biskupiej udzielił mu 7 grudnia 2012 arcybiskup metropolita Bolonii - kardynał Carlo Caffarra. Ingres odbył się 16 grudnia 2012. 10 stycznia 2022 papież przyjął jego rezygnację z pełnionego urzędu, złożoną ze względu na wiek.

</doc>
<doc id="2789825" url="https://pl.wikipedia.org/wiki?curid=2789825" title="Azenaide Carlos">
Azenaide Carlos

Azenaide Danila José Carlos (ur. 14 czerwca 1990 r. w Luandzie) – angolska piłkarka ręczna. Występuje na pozycji prawego obrońcy w klubie Primeiro de Agosto Luanda oraz w reprezentacji Angoli.
W drużynie narodowej rozegrała swoje mecze podczas Letnich Igrzysk Olimpijskich w 2008 oraz 2012 roku. Występowała podczas mistrzostw świata w 2011 roku.

</doc>
<doc id="2789827" url="https://pl.wikipedia.org/wiki?curid=2789827" title="Cyclospora talpae">
Cyclospora talpae

Cyclospora talpae – gatunek pasożytniczych pierwotniaków należący do rodziny Eimeriidae z podtypu Apicomplexa, które kiedyś były klasyfikowane jako protista. Powoduje chorobę pasożytniczą zwaną cyklosporozą ("Cyclosporosis"). "C. talpae" cechuje się oocystą zawierającą dwie sporocysty. Z kolei każda sporocysta zawiera dwa sporozoity.
Obecność tego pasożyta stwierdzono u "Talpa europea".

</doc>
<doc id="2789835" url="https://pl.wikipedia.org/wiki?curid=2789835" title="Schemat identyfikacji Schnorra">
Schemat identyfikacji Schnorra

Schemat identyfikacji Schnorra – podpis cyfrowy wygenerowany algorytmem Schnorra. Jego bezpieczeństwo opiera się na trudności w rozwiązaniu logarytmu dyskretnego. Algorytm jest wydajny i tworzy krótkie podpisy.
Historia.
Twórcą schematu jest niemiecki matematyk i kryptolog Claus P. Schnorr. Algorytm został opatentowany w lutym 1990 roku w amerykańskim i europejskim urzędzie patentowym. Patent opisuje sprzętową metodę identyfikacji za pomocą kart elektronicznych wydawanych przez centrum certyfikacji. Patent amerykański wygasł w lutym 2008 roku.
Algorytm.
Schemat identyfikacji Schnorra przewiduje udział centrum certyfikacji w celu wiarygodnego poświadczenia tożsamości i wystawienia certyfikatu nadawcy, który będzie mógł być weryfikowany przez adresata.
Parametry systemu.
Parametry schematu identyfikacji, które są ustalane przez centrum weryfikacji to:
Parametry p, q, α i algorytm weryfikacji "ver" są podane do wiadomości publicznej. Algorytm "sig" jest znany jedynie centrum certyfikacji.
Przykłady.
Przykład 1.
Niech będą ustalone następujące parametry systemowe: p = 48731, q = 443, α = 11444 oraz t = 8.
Nadawca wybiera tajny klucz a = 357 i wylicza wartość v = α–a mod p = 7355, która jest częścią certyfikatu (proces weryfikacji certyfikatu I jest pominięty dla przejrzystości schematu).
Przykład 2.
Ustalając parametr p = 11 niejako automatycznie uzyskuje się „jedyny wielki” parametr q = 5. Za parametr bezpieczeństwa t przyjmuje się 1.
Odpowiedni parametr α można znaleźć przeszukując wszystkie możliwe rozwiązania takie, że αq ≡ 1 (mod p):
Z powyższej tabelki widać, że dopuszczalne wartości α to 3, 4, 5 i 9.
Dla powyższych wartości parametrów systemowych zakres wartości a i k to 0, 1, 2, 3 i 4, a za r można podstawić 1 lub 2. Poniższa tabelka zawiera zestawienie kluczowych wartości dla kilku przypadków użycia:

</doc>
<doc id="2789838" url="https://pl.wikipedia.org/wiki?curid=2789838" title="Isabel Guialo">
Isabel Guialo

Isabel Guialo (ur. 8 kwietnia 1990 roku) - angolska piłkarka ręczna występująca na pozycji prawego skrzydłowego.
W reprezentacji Angoli wystąpiła podczas mistrzostw świata w piłce ręcznej kobiet w 2011 roku, Letnich Igrzysk Olimpijskich w 2012 roku.

</doc>
<doc id="2789846" url="https://pl.wikipedia.org/wiki?curid=2789846" title="Georg Placzek">
Georg Placzek

Georg Placzek (ur. 26 września 1905, zm. 9 października 1955) – fizyk czeski. 
Pracował między innymi z takimi fizykami jak: Hans Bethe, Edward Teller, Rudolf Peierls, Werner Heisenberg, Victor Weisskopf, Enrico Fermi, Niels Bohr, Lew Landau, Edoardo Amaldi, Emilio Segrè, Leon van Hove. Uczestnik projektu Manhattan.

</doc>
<doc id="2789847" url="https://pl.wikipedia.org/wiki?curid=2789847" title="Zdzisław Zioło">
Zdzisław Zioło

Zdzisław Marian Zioło (ur. 13 lipca 1896 w Dąbrowie Tarnowskiej, zm. w kwietniu 1940 w Charkowie) – kapitan piechoty Wojska Polskiego, kawaler Krzyża Niepodległości, ofiara zbrodni katyńskiej.
Życiorys.
Urodził się w rodzinie Tomasza i Anny z Żarskich. W czasie I wojny światowej służył w Legionach Polskich. 1 listopada 1914, jako żołnierz 9. kompanii 2 pułku piechoty przebywał w szpitalu w Dombó.
W 1919 roku wstąpił do Wojska Polskiego i walczył w wojnie polsko-bolszewickiej w szeregach 16 pułku piechoty.
Po zakończeniu działań wojennych pozostał w wojsku i został zweryfikowany do stopnia porucznika ze starszeństwem z dniem 1 listopada 1920 roku. W 1921 roku został przeniesiony do 70 pułku piechoty. Na stopień kapitana został mianowany ze starszeństwem z 1 stycznia 1936 i 51. lokatą w korpusie oficerów piechoty. W marcu 1939 nadal pełnił służbę w 70 pp na stanowisku oficera mobilizacyjnego.
W czasie mobilizacji w 1939 roku został przydzielony do Ośrodka Zapasowego 17 Dywizji Piechoty.
Zdzisław Zioło w 1940 roku został zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2789848" url="https://pl.wikipedia.org/wiki?curid=2789848" title="Masakra w Postoloprtach">
Masakra w Postoloprtach

Masakra w Postoloprtach – zbrodnia popełniona na przełomie maja i czerwca 1945 przez żołnierzy armii czechosłowackiej i członków ochotniczej Gwardii Rewolucyjnej na internowanych sudeckoniemieckich mieszkańcach miast Postoloprty i Žatec w północnych Czechach. Udowodniono śmierć co najmniej 763 osób (przy czym szacunki historyków mówią o dwóch do trzech tysięcy ofiar), co czyni z postoloprckiej masakry drugie – po brneńskim marszu śmierci – najtragiczniejsze wydarzenie tzw. dzikich wypędzeń w pierwszych powojennych miesiącach.
Okoliczności.
Miasto Postoloprty zostało wyznaczone przez czechosłowackie ministerstwo obrony na nową siedzibę sztabu 1 Dywizji Piechoty. W połowie maja 1945 do miasta dotarły jej pierwsze grupy operacyjne z zadaniem "oczyszczenia rejonu z Niemców". Pomagał im na miejscu oddział Gwardii Rewolucyjnej kierowany przez dawnego policjanta Bohuslava Marka.
Na przełomie maja i czerwca żołnierze, dowodzeni przez kapitana Vojtěcha Černego, wraz z gwardzistami skupili i internowali tysiące cywilnych mieszkańców, zarówno z samych Postoloprt, jak i pobliskiego Žatca. Więźniów rozdzielono – mężczyźni w wieku od 13 do 65 lat zostali umieszczeni w koszarach, natomiast kobiety, dzieci i starcy w bażanciarni, gdzie wcześniej znajdował się obóz ćwiczeń Hitlerjugend. Następnie w ciągu kilku dni co najmniej 763 osoby bez sądu rozstrzelano. Egzekucje odbywały się bezpośrednio w koszarach i bażanciarni, ale też obok miejscowej szkoły, przy torach kolejowych, w winnicy i na piaskowni. Wśród zabitych było pięciu chłopców między 12 i 15 rokiem życia, próbujących uciec z obozu, by narwać sobie owoców.
Po tych wydarzeniach obóz zamknięto przenosząc pozostałych przy życiu w inne miejsca, gdzie doczekali planowych wysiedleń do Niemiec i Austrii.
Śledztwo.
W 1947 badaniem sprawy zajęła się komisja śledcza Narodowego Zgromadzenia Ustawodawczego pod przewodnictwem posła ludowców Bohumíra Bunžy. Z jej inicjatywy w dniach 17–21 września 1947 przeprowadzona została ekshumacja ofiar. Odkryto dziewięć masowych grobów, a w nich 763 ciała (w tym pięć kobiet i jedno dziecko); 452 spośród nich znajdowało się w bażanciarni. Rzeczywista liczba ofiar może być jednak większa, jako że nie wszystkie groby musiały zostać odnalezione – komisja oszacowała ją na 2300 osób. Przesłuchano Vojtěcha Černego i Bohuslava Marka. Obaj przyznali się do popełnionych czynów, szacując przy tym liczbę zabitych na co najmniej 1000.
Tzw. dzikie wypędzenia były jednak tematem niezwykle drażliwym politycznie i dlatego, mimo dowodów i zeznań, nie wszczęto przeciw nikomu żadnego postępowania, a raport końcowy komisji został utajniony. Po przewrocie komunistycznym (luty 1948) temat Postoloprt i innych zbrodni na czeskich Niemcach stał się tematem tabu, a poseł Bunža wyemigrowawszy z kraju został zaocznie skazany na śmierć.
Sprawę masakry otwarto ponownie po roku 1989. Policja badała przypadek w sumie trzykrotnie, dochodząc początkowo do wniosku, iż do zbrodni rzeczywiście doszło, ale niebędąc w stanie wskazać sprawców. To udało się dopiero za trzecim razem – udowodniono, że Vojtěch Černý wydał rozkaz zabicia pięciu chłopców, a Bohuslav Marek był winny kolejnym trzem zabójstwom; przyznano też, że z największym prawdopodobieństwem osoby te stały za pozostałymi mordami. Zarzutów nikomu nie postawiono, bowiem obaj od dawna nie żyją, a ponadto przestępstwo zabójstwa – jak stwierdził śledczy Pavel Karas: "dziś oskarżono by ich zapewne o ludobójstwo, ale ówczesny porządek prawny takiego pojęcia nie znał" – przedawniło się.
Upamiętnienie.
W 2009 w miejscu masowego mordu odsłonięto tablicę pamiątkową z napisem w języku czeskim i niemieckim:
"„Wszystkim niewinnym ofiarom wydarzeń postoloprckich maja i czerwca 1945”".
Ze względu na duże kontrowersje i wciąż niepełne rozliczenie państwa i społeczeństwa czeskiego z epoką 1945–1948 z pierwotnej wersji tekstu brzmiącej: "Niemieckim ofiarom masakry w Postoloprtach z roku 1945" usunięto informację o niemieckiej narodowości ofiar oraz określenie "„masakra”" zastąpiono neutralnym "„wydarzenia”".

</doc>
<doc id="2789850" url="https://pl.wikipedia.org/wiki?curid=2789850" title="Nathaniel Bliss">
Nathaniel Bliss

Nathaniel Bliss (ur. 28 listopada 1700 w Bisley, w hrabstwie Gloucestershire; zm. 2 września 1764 w Oksfordzie) – angielski astronom, duchowny anglikański. Czwarty Astronom Królewski w latach 1762-1764.
Życiorys.
Studiował w Pembroke College, w Oksfordzie. Studia ukończył w 1720 uzyskawszy bakalaureat, stopień Master of Arts uzyskał w 1723. Rektor (proboszcz) kościoła St. Ebbes w Oksfordzie od 1736, następca Edmonda Halleya na stanowisku profesora geometrii na Uniwersytecie Oksfordzkim od 1742, członek Royal Society od tego samego roku. Korespondent i przez pewien czas asystent Jamesa Bradleya, uczestniczył w jego obserwacjach tranzytu Wenus w 1761.
Jako Astronom Królewski nadzorował weryfikację chronometru Johna Harrisona.
Pochowany obok Halleya na cmentarzu St. Margaret's w Lee w południowo-wschodnim Londynie.

</doc>
<doc id="2789851" url="https://pl.wikipedia.org/wiki?curid=2789851" title="Marcin Naruszczka">
Marcin Naruszczka

Marcin Naruszczka (ur. 6 kwietnia 1983 w Wyszkowie) – polski zawodnik mieszanych sztuk walki (MMA) wagi średniej (występujący też w wadze półśredniej oraz półciężkiej). Były dwukrotny mistrz organizacji Respect FC w wadze średniej oraz półciężkiej. Mistrz PLMMA w wadze średniej w latach 2015-2017. Były zawodnik KSW, FEN oraz Oktagon MMA. Aktualnie związany kontraktem z Brave CF.
Kariera MMA.
Wczesna kariera, amatorskie MMA.
Naruszczka zaczął trenować amatorsko MMA w 2005 roku i przez ponad 3 lata był związany z olsztyńskim klubem Arrachnion MMA. W 2009 roku przeprowadził się do Warszawy i rozpoczął treningi w klubie założonym przez Mirosława Oknińskiego. W latach 2009-2011 święcił największe tryumfy w amatorskim MMA m.in. wygrał trzykrotnie turniej amatorskiej ligi mieszanych sztuk walki (ALMMA), zwyciężył na mistrzostwach Polski w Toruniu oraz zajął 1. miejsce na IX edycji Polskiej Ligi Shooto.
Respect FC.
Zawodowo zadebiutował w MMA w 2010 roku pokonując na punkty Błażeja Nagórskiego. Niepokonany od swojego debiutu na zawodowym ringu Naruszczka w 2011 roku związał się z niemiecką federacją Respect FC. W swojej pierwszej walce w Niemczech stoczył pojedynek o pas mistrzowski w wadze półciężkiej z Manuelem Masuchem który ostatecznie wygrał po wyczerpującym pojedynku w 4. rundzie przez poddanie (duszenie zza pleców). Podczas pierwszej obrony mistrzowskiego pasa na gali "Respect FC 7" (21.04.2012) pokonał przez techniczny nokaut mającego ponad trzydzieści zawodowych walk Mario Stapela.
KSW i Respect FC.
W 2012 przeszedł do Konfrontacji Sztuk Walki. Zadebiutował w niej 12 maja na gali "KSW 19" przeciwko Borysowi Mańkowskiemu w kat. -77 kg. Naruszczka przegrał na punkty z Mańkowskim po 2. rundach. Była to jego pierwsza zawodowa porażka od debiutu w 2010 roku.
22 września 2012 roku na "Respect FC 8" zwyciężył Abu Azaitara, chociaż w czasie pojedynku Naruszczka był trzy razy nokdaunowany. Wygrana nad Azaitarem była również eliminatorem do walki o pas mistrzowski w wadze średniej (-84 kg).
Kolejny pojedynek w KSW stoczył 16 marca 2013 roku na "KSW 22". Zmierzył się wtedy z byłym mistrzem M-1 Global, Rafałem Moksem. Naruszczka ostatecznie uległ Moksowi przez poddanie (duszenie gilotynowe) w 1. rundzie.
Do walki o pas niemieckiej organizacji doszło 13 kwietnia. Rywalem Polaka był ówcześnie niepokonany zawodnik gospodarzy Nicolas Panzer. Naruszczka zwyciężył przez TKO w 2. rundzie i został nowym mistrzem w wadze średniej (-84 kg) oraz pierwszym któremu udało się zdobyć pas mistrzowski w dwóch kategoriach wagowych w Respect FC.
24 maja 2014 stracił pas Respect FC wagi średniej na rzecz Penzera. 23 października 2015 pokonał Greka Nikosa Sokolisa, zostając mistrzem PLMMA w wadze średniej.
Powrót do FEN.
12 marca 2022 podczas gali ogłoszono, że Naruszczka na kolejnej gali zawalczy o pas mistrzowski FEN w wadze średniej. Walkę o tytuł stoczył 18 czerwca tego samego roku, gdzie przegrał przez nokaut z Piotrem Kuberskim na 8 sekund przed zakończeniem pierwszej rundy.
Brave CF.
18 lutego 2023 w Belgradzie podczas gali "Brave CF 69" zmierzył się w konfrontacji z Serbem, Aleksandarem Iliciem. Przegrał po bliskiej walce werdyktem niejednogłośnym.
Osiągnięcia.
Mieszane sztuki walki.
Zawodowe:
Amatorskie:

</doc>
<doc id="2789852" url="https://pl.wikipedia.org/wiki?curid=2789852" title="Park im. Poległych Bohaterów w Zabrzu">
Park im. Poległych Bohaterów w Zabrzu

Park im. Poległych Bohaterów – zabytkowy park położony w dzielnicy Centrum Północ w Zabrzu.
Został zaprojektowany przez berlińskiego architekta krajobrazu prof. Gustava Allingera. Budowa parku została rozpoczęta w 1924 roku pomiędzy rzeką Bytomką a (zasypanym w latach 1953-1956) Kanałem Sztolniowym. Ówcześnie nosił nazwę "Stadt-Park" (park miejski) lub "Skagerrak-Park" (patrz bitwa jutlandzka). Po II wojnie światowej jego nazwa została zmieniona na im. Poległych Bohaterów.

</doc>
<doc id="2789854" url="https://pl.wikipedia.org/wiki?curid=2789854" title="Henicichthys">
Henicichthys



</doc>
<doc id="2789855" url="https://pl.wikipedia.org/wiki?curid=2789855" title="Australaphia">
Australaphia



</doc>
<doc id="2789856" url="https://pl.wikipedia.org/wiki?curid=2789856" title="Acanthapogon">
Acanthapogon



</doc>
<doc id="2789857" url="https://pl.wikipedia.org/wiki?curid=2789857" title="Stadion Kraj Somborske kapije">
Stadion Kraj Somborske kapije

Stadion Kraj Somborske kapije − stadion piłkarski w Suboticy, w Serbii. Obiekt może pomieścić 3000 widzów. Swoje spotkania rozgrywa na nim klub FK Bačka 1901 (najstarszy klub piłkarski w Serbii, a także wśród krajów byłej Jugosławii). Obecna główna trybuna obiektu powstała w 1926 roku w miejscu poprzedniej, zniszczonej rok wcześniej przez burzę.

</doc>
<doc id="2789858" url="https://pl.wikipedia.org/wiki?curid=2789858" title="Stadion FK Bačka">
Stadion FK Bačka



</doc>
<doc id="2789859" url="https://pl.wikipedia.org/wiki?curid=2789859" title="Nikołaj Czuchnow">
Nikołaj Czuchnow

Nikołaj Nikołajewicz Czuchnow, ros. Николай Николаевич Чухнов (ur. 1897 w Petersburgu, zm. 10 stycznia 1978 w Nowym Jorku) – rosyjski emigracyjny działacz młodzieżowy, wydawca i publicysta, wojskowy Ochotniczego Batalionu SS „Varjag”, oficer sztabowy 1 Kozackiej Dywizji Kawalerii, a następnie Samodzielnego Korpusu Kozackiego podczas II wojny światowej, działacz monarchistyczny, pisarz.
Życiorys.
Walczył z bolszewikami w stopniu korneta w wojskach białych gen. Antona I. Denikina. W poł. listopada 1920 r. wraz z wojskami białych ewakuował się z Krymu do Gallipoli. Na emigracji zamieszkał w Królestwie SHS. Zamieszkał w Belgradzie. Przewodniczył Związkowi Młodzieży Rosyjskiej. W latach 1924-1926 wydawał pismo „Наше будущее”. W 1926 r. uczestniczył w rosyjskim zjeździe zagranicznym w Paryżu. Następnie do 1927 r. pełnił funkcję redaktora tygodnika „Словен”. Pisał artykuły do prasy jugosłowiańskiej i emigracyjnej prasy rosyjskiej. Wiosną 1942 r. wstąpił do nowo formowanego Ochotniczego Batalionu SS „Varjag”. Uczestniczył w walkach z jugosłowiańską partyzantką komunistyczną. W 1944 r. przeniesiono go do sztabu 1 Kozackiej Dywizji Kawalerii. W kwietniu 1945 r. znalazł się w Salzburgu w sztabie znajdującego się w stadium formowania Samodzielnego Korpusu Kozackiego gen. Antona W. Turkula. Po zakończeniu wojny przebywał w obozach dla uchodźców cywilnych w zachodnich Niemczech. Od lata 1946 r. wydawał pismo „Огни”. W październiku 1947 r. w Monachium wszedł w skład grupy inicjatywnej odrodzenia ruchu monarchistycznego na uchodźstwie. Od końca listopada tego roku pełnił funkcję sekretarza generalnego Przedstawicielstwa Wyższej Rady Monarchistycznej na teren Niemiec i Austrii. Na pocz. czerwca 1949 r. wyemigrował do USA. Od pocz. września tego roku wydawał w Nowym Jorku polityczne pismo monarchistyczne „Знамя России”. Od listopada był członkiem Głównego Zarządu Rosyjskiej Unii Wszechmonarchistycznej. Na pocz. marca 1953 r. stanął na jej czele. Współorganizował i współkierował w dniach 22-24 marca 1958 r. zjazdem wszechmonarchistycznym w Nowym Jorku, w rezultacie którego powstał Front Wszechmonarchistyczny. Nikołaj N. Czuchnow wszedł w skład jego kierownictwa. Pozostawił po sobie wspomnienia pt. „В смятенные годы”, wydane w 1967 r.

</doc>
<doc id="2789862" url="https://pl.wikipedia.org/wiki?curid=2789862" title="Nemalycodes">
Nemalycodes



</doc>
<doc id="2789863" url="https://pl.wikipedia.org/wiki?curid=2789863" title="Gymnelichthys">
Gymnelichthys



</doc>
<doc id="2789864" url="https://pl.wikipedia.org/wiki?curid=2789864" title="Commandorella">
Commandorella



</doc>
<doc id="2789865" url="https://pl.wikipedia.org/wiki?curid=2789865" title="Cepolophis">
Cepolophis



</doc>
<doc id="2789866" url="https://pl.wikipedia.org/wiki?curid=2789866" title="Bitwa pod Manilą (1898)">
Bitwa pod Manilą (1898)

Bitwa o Manilę (ang. "Battle of Manila", hiszp. "Batalla de Manila") – starcie zbrojne, które miało miejsce w sierpniu 1898 w trakcie wojny amerykańsko-hiszpańskiej.
Po zwycięstwie floty amerykańskiej w bitwie w Zatoce Manilskiej, okręty amerykańskie pod dowództwem admirała George’a Deweya rozpoczęły blokadę Manili od strony morza, oczekując na przybycie sił lądowych, które miały zająć stanowiska pod miastem. W rejon Manili wysłano Filipiński Korpus Ekspedycyjny (Philippine Expeditionary Force) przemianowany później na VIII Korpus, na czele którego stanął generał Wesley Merritt. Dnia 27 lipca 1898 oddziały amerykańskie dotarły drogą morską do wybrzeży Filipin, gdzie miały spotkać się ze sprzymierzonymi oddziałami filipińskimi. Stojący na czele sił filipińskich Emilio Aguinaldo dysponował oddziałem w sile 10 000 ludzi, którzy zajęli stanowiska na wschód od miasta.
Siły hiszpańskie w mieście dowodzone przez generała Fermína Jáudenesa liczyły 15 000 ludzi. Hiszpanie szczególnie obawiali się ataku Filipińczyków, wiedząc że w przypadku porażki nie zaznają z ich rąk litości. Dowódcy floty amerykańskiej udało się jednak przekonać Aguinaldo do zaniechania ataku na miasto do momentu nadejścia sił Merritta. 
Pod koniec lipca, po wylądowaniu wojsk amerykańskich na Filipinach, 2 Dywizja Amerykańska pod dowództwem generała Thomasa M. Andersona oraz 1 i 2 brygada generałów Arthura MacArthura (ojca Douglasa) i Francisa Vintona Greene dostały polecenie zdobycia miasta. W tym samym czasie Aguinaldo podwoił liczebność swoich sił pod Manilą. Amerykanie rozpoczęli kopanie okopów na południe od miasta, sprzymierzeni Filipińczycy zajęli pozycję na wschód od Manili. 
Dnia 25 lipca Hiszpanie ostrzelali pozycje Amerykanów, zajętych kopaniem rowów. W wyniku ostrzału zginęło 10 żołnierzy. Amerykanie odpowiedzieli ogniem. Przez kilka najbliższych dni trwała wymiana ognia, w wyniku której padło kolejnych kilku zabitych i rannych. Admirał Dewey powiedział wówczas generałowi Greene że: „lepiej zanotować niewielkie straty w okopach, niż stracić wielu zabitych w wyniku przedwczesnego ataku na miasto”. Stanowiska hiszpańskie w mieście miały być nadal ostrzeliwane. 
Dnia 13 sierpnia dzień po podpisaniu w Waszyngtonie układu pokojowego pomiędzy USA i Hiszpanią, brygada MacArthura rozpoczęła szturm na miasto. W tym samym czasie brygada generała Greene poruszała się wzdłuż wybrzeża na zachód od oddziałów MacArthura. Wszystko odbywało się pod ostrzałem fortu San Antonio, na który ogień przypuściły kanonierki Deweya. Ostrzał umożliwił wojskom Greene zdobycie fortu. Amerykanie weszli do opuszczonej już twierdzy a flaga Stanów Zjednoczonych zawisła nad fortem. Brygada MacArthura odczekała na zakończenie bombardowania z morza, po czym zaatakowała hiszpańskie stanowiska pod miastem. 
Do tego czasu Aguinaldo i jego ludzie nie zdawali sobie sprawy o ataku Amerykanów. Dopiero gdy usłyszano strzały żołnierzy MacArthura, Filipińczycy rzucili się do walki, dostając się pod krzyżowy ogień Amerykanów z 1 Regimentu Ochotników z Minnesoty i obrońców miasta. 
Generał Greene i jego ludzie wybiegli z fortu i po pokonaniu linii barykad wkroczyli do miasta. Od pojmanego hiszpańskiego oficera Greene dowiedział się o złej sytuacji obrońców i licząc na kapitulację przeciwnika wydał rozkaz wstrzymania ognia. W towarzystwie oficerów amerykańskich Greene udał się na rozmowy kapitulacyjne. Równocześnie generał nakazał ustawienie dział po wschodniej stronie w celu uniemożliwienia ataku Filipińczyków. 
14 sierpnia doszło do spotkania Merritta i Jáudenesa, którzy omówili warunki kapitulacji. Amerykanie zapewnili sobie całkowitą kontrolę nad miastem. Omawiano też kwestię filipińskiej obecności militarnej w Manili. Po wojnie pojawiły się spekulacje, że jedną z przyczyn poddania miasta Amerykanom, była obawa Hiszpanów przed dostaniem się w ręce żołnierzy Aguinaldo a cała bitwa została dokładnie zainscenizowana przez obie strony. Ponadto nieplanowany nagły atak Filipińczyków miał stać się powodem otwarcia ognia przez Hiszpanów i Amerykanów w kierunku wojsk Aguinaldo. 
Zdobycie Manili przyśpieszyło koniec wojny amerykańsko-hiszpańskiej na Filipinach. Dnia 16 sierpnia Merritt i Dewey otrzymali wiadomość o podpisaniu pokoju w Waszyngtonie. Walki kontynuowano jeszcze na tych obszarach Pacyfiku, gdzie wiadomość nie nadeszła – między innymi na wyspach Wake. 
Mimo zakończenia walk z Hiszpanami, na Filipinach rodził się nowy konflikt. Napięcie pomiędzy Filipińczykami a Amerykanami rosło. Filipińczycy czuli się zdradzeni. Amerykanów traktowali jako wyzwolicieli, ci jednak zamierzali stworzyć tu swoją kolonię. Konflikt narastał i wkrótce miało dojść do pierwszej bitwy pomiędzy sojusznikami.

</doc>
<doc id="2789869" url="https://pl.wikipedia.org/wiki?curid=2789869" title="Charles Lecocq">
Charles Lecocq

Alexandre Charles Lecocq (ur. 3 czerwca 1832 w Paryżu, zm. 24 października 1918 tamże) – francuski kompozytor.
Życiorys.
W 1849 roku rozpoczął studia w Konserwatorium Paryskim pod kierunkiem François Bazina, Jacques’a Fromentala Halévy'ego i François Benoista, jednak z powodu trudnych warunków materialnych w 1854 roku porzucił studia i zarabiał na życie udzielając lekcji gry na fortepianie. W 1856 roku w konkursie ogłoszonym przez Jacques’a Offenbacha zdobył (współdzieloną z Georges’em Bizetem) I nagrodę za operetkę "Le docteur Miracle" (wyst. Paryż 1857). W ciągu następnych lat zdobył popularność jako twórca operetkowy, uznawany był za następcę Offenbacha. Od 1870 roku przez pewien czas mieszkał w Brukseli, także odnosząc sukcesy. Jego operetki cechują się lekką, pełną dowcipu i temperamentu muzyką i intrygą. Odznaczony został orderem kawalera (1900) i oficera (1910) Legii Honorowej.

</doc>
<doc id="2789872" url="https://pl.wikipedia.org/wiki?curid=2789872" title="Sclerocottus">
Sclerocottus



</doc>
<doc id="2789873" url="https://pl.wikipedia.org/wiki?curid=2789873" title="Elaphocottus">
Elaphocottus



</doc>
<doc id="2789878" url="https://pl.wikipedia.org/wiki?curid=2789878" title="Szelki do przenoszenia oporządzenia wz. 988/MON">
Szelki do przenoszenia oporządzenia wz. 988/MON

Szelki do przenoszenia oporządzenia wz. 988/MON (tzw. "Lubawka") – kamizelka taktyczna wprowadzona do Wojska Polskiego w połowie lat 90. Krojem wzorowana na kamizelce systemu IIFS.
Historia.
Od lat 60. podstawowe oporządzenie żołnierzy Wojska Polskiego stanowiły pasoszelki wykonane z taśm parcianych będące uproszczoną kopią niemieckiego oporządzenia z czasów II wojny światowej. W czasach, kiedy szykowano się do wojny totalnej, gdzie liczyła się przede wszystkim liczba żołnierzy ceniono zalety stosowania takich pasoszelek – łatwość produkcji oraz niska cena. Wraz z transformacją ustrojową doktryna wojenna uległa zmianie, postanowiono więc wprowadzić nowsze rozwiązania. 
W latach 90. Zakłady Konfekcji Technicznej „Lubawa” sp. z o.o. skonstruowały kamizelkę wzorowaną na kamizelce ITLBV z amerykańskiego systemu IIFS. Kamizelka w stosunku do pierwowzoru była uproszczona, zastosowano też materiały gorszej jakości. W późniejszym czasie kamizelkę nieco zmodyfikowano i pod oznaczeniem "Szelki do przenoszenia oporządzenia wz. 988/MON" wprowadzono w połowie lat 90. na wyposażenie części jednostek Wojska Polskiego.
Konstrukcja.
Kamizelka składa się z trzech panelów: dwóch przednich i tylnego. Wykonana jest z tkaniny poliestrowej w kamuflażu wz. 93, całość wykończono czarnymi taśmami. Na panelach naszyto cztery ładownice na magazynki do kbk AKM/Beryl. Ponadto kamizelka posiada cztery kieszonki na pasie. Całość zapinana jest za pomocą zamka błyskawicznego krytego listwą na rzep.
Opracowano także wersję w kamuflażu "Pantera pustynna" (wz. 988P/MON).

</doc>
<doc id="2789879" url="https://pl.wikipedia.org/wiki?curid=2789879" title="Medalistki mistrzostw Polski seniorów w rzucie oszczepem">
Medalistki mistrzostw Polski seniorów w rzucie oszczepem

Medalistki mistrzostw Polski seniorów w rzucie oszczepem – zdobywczynie medali seniorskich mistrzostw Polski w konkurencji rzutu oszczepem.
Rzut oszczepem kobiet rozgrywany jest na mistrzostwach kraju od mistrzostw w 1923 r., które odbyły się w Warszawie. Pierwszą w historii mistrzynią Polski została zawodniczka Pogoni Lwów Stefania Ditczuk, która uzyskała wynik 21,20 m. Zawody mistrzowskie w latach 1923-1926 były rozgrywane oszczepem o ciężarze 800 g. Dopiero od 1927 używany jest oszczep o ciężarze 600 g. Od 1999 używa się nowego typu oszczepu, który ma przesunięty w stosunku do poprzedniego środek ciężkości.
Najwięcej medali mistrzostw Polski (dziewiętnaście) zdobyła Genowefa Patla, która również zdobyła najwięcej złotych (czternaście).
Aktualny rekord mistrzostw Polski seniorów w rzucie oszczepem wynosi 62,66 m i został ustanowiony przez Marię Andrejczyk podczas mistrzostw w 2020 we Włoclawku. Rekord mistrzostw w rzucie oszczepem starego typu wynosi 62,76 m i należy do Bernadetty Blechacz od mistrzostw w 1979 w Poznaniu.
Klasyfikacja medalowa.
W historii mistrzostw Polski seniorów na podium tej imprezy stanęły w sumie 84 oszczepniczki. Najwięcej medali – 19 – wywalczyła Genowefa Patla, która zdobyła również najwięcej złotych medali – (14). W tabeli kolorem wyróżniono zawodniczki, którzy wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2789880" url="https://pl.wikipedia.org/wiki?curid=2789880" title="Leptoperca">
Leptoperca



</doc>
<doc id="2789881" url="https://pl.wikipedia.org/wiki?curid=2789881" title="Gremilla">
Gremilla



</doc>
<doc id="2789882" url="https://pl.wikipedia.org/wiki?curid=2789882" title="Cephimnus">
Cephimnus



</doc>
<doc id="2789883" url="https://pl.wikipedia.org/wiki?curid=2789883" title="Acerina">
Acerina



</doc>
<doc id="2789885" url="https://pl.wikipedia.org/wiki?curid=2789885" title="Hermann Zapf">
Hermann Zapf

Hermann Zapf (ur. 8 listopada 1918 w Norymberdze, zm. 4 czerwca 2015 w Darmstadt) – niemiecki projektant czcionek, nauczyciel typografii, kaligraf, introligator i autor.
Najbardziej znane czcionki zaprojektowane przez Zapfa to: Palatino (1948), Optima (1952), Aldus (1954), Zapf Book (1976), Zapf Dingbats (1978), Zapf Chancery (1979) oraz Zapfino (1998).
Zapf w swojej długiej karierze typografa pracował na kilku etapach rozwoju technologii drukarskich. Od stalorytu przez typooffset do druku cyfrowego składanego na komputerach przy pomocy programów DTP.
W 1977 roku Zapf objął profesurę pierwszej na świecie katedry Typografii Komputerowej na Rochester Institute of Technology w Rochester w stanie Nowy Jork. Mieszkając na stałe w Darmstadt przez kolejne 10 lat był zaangażowany w prace na uczelni w Rochester i Szkoły Grafiki i Fotografii w Darmstadt.
W tym samym roku założył w Nowym Jorku firmę Design Processing International zajmującą się rozwijaniem oprogramowania związanego z typografią komputerową.
W 1993 Zapf wystąpił z Międzynarodowego Stowarzyszenia Typograficznego, w proteście po tym jak Microsoft rozpoczął sprzedaż swojego pakietu biurowego Microsoft Office wyposażonego w czcionkę Monotype Book Antiqua – będącą bliską kopią Palatino.
Herman Zapf wystąpił w filmie dokumentalnym „Helvetica” poświęconym krojowi pisma o tej nazwie.

</doc>
<doc id="2789887" url="https://pl.wikipedia.org/wiki?curid=2789887" title="World Series Most Valuable Player Award">
World Series Most Valuable Player Award

World Series Most Valuable Player Award – nagroda nadawana corocznie w Major League Baseball najlepszemu zawodnikowi World Series. Po raz pierwszy przyznana w 1955 roku przez magazyn SPORT. Po zamknięciu czasopisma w 2000 najbardziej wartościowy zawodnik wybierany jest przez media, członków zarządu Major League Baseball oraz głosowanie kibiców
World Series rozgrywane są w formacie best-of-seven (do czterech zwycięstw) i poprzedzone są Divisionial Series oraz League Championship Series, w których ostatecznie mierzą się zwycięzca National League Championship Series oraz American League Championship Series. Ostatnim zwycięzcą World Series jest zespół San Francisco Giants, a nagrodę MVP otrzymał Madison Bumgarner.

</doc>
<doc id="2789891" url="https://pl.wikipedia.org/wiki?curid=2789891" title="Czarne (powiat włocławski)">
Czarne (powiat włocławski)

Czarne – wieś w Polsce, położona w województwie kujawsko-pomorskim, w powiecie włocławskim, w gminie Baruchowo.
Siedziba gromady Czarne w latach jej istnienia 1954–1959. W latach 1975–1998 Czarne należało administracyjnie do województwa włocławskiego.
Przed 2023 r. miejscowość była częścią wsi Okna.
Majątek w Czarnem należał do rodziny Kretkowskich, a pod koniec XIX wieku trafił do braci Bronisława i Zygmunta Mirosławskich. Zlecili oni wybudowanie drewnianego dworu, którego pierwsza część powstała ok. 1870 roku, a kolejne dobudówki pod koniec XIX wieku i w latach 20. XX wieku. Roślinność i ukształtowanie terenu wykorzystano do założenia parku krajobrazowego. 
Po II wojnie światowej majątek (700 ha lasów sosnowo–brzozowych oraz 60 ha gruntów ornych) rozparcelowano, zespół dworski przejęło Leśnictwo Czarne. 
W 1984 roku zespół dworski w Czarnem, obejmujący drewniany dwór i pozostałości parku (luźne skupiska starodrzewu z grupą modrzewi, a także jawory i brzozy), wpisano do rejestru zabytków (nr 160/A z 17.09.1984 roku).

</doc>
<doc id="2789893" url="https://pl.wikipedia.org/wiki?curid=2789893" title="Stadion Rossijanka w Krasnoarmiejsku">
Stadion Rossijanka w Krasnoarmiejsku

Stadion Rossijanka – stadion piłkarski w Krasnoarmiejsku, w Rosji. Obiekt może pomieścić 5050 widzów. Został otwarty w 1929 roku, a w roku 2005 przeszedł rekonstrukcję. Swoje spotkania rozgrywa na nim klub kobiecej piłki nożnej, Rossijanka Krasnoarmiejsk.

</doc>
<doc id="2789895" url="https://pl.wikipedia.org/wiki?curid=2789895" title="Herb gminy Dzierzkowice">
Herb gminy Dzierzkowice

Herb gminy Dzierzkowice przedstawia w zielonej tarczy herbowej konnego posłańca z dokumentem królewskim w dłoni. Koń, strój posłańca i dokument srebrne, uprząż konia, czapka posłańca, buty z ostrogami i pieczęć na dokumencie złote.
Herb nawiązuje do położenia Dzierzkowic na trasie przejazdu posłańców królewskich, którym wieś miała obowiązek dostarczać podwodów.
Herb ustanowiono uchwałą Rady Gminy Dzierzkowice nr XXIII/152/2005 z 29 września 2005. Autorem koncepcji heraldycznej jest prof. dr hab. Krzysztof Skupieński.

</doc>
<doc id="2789898" url="https://pl.wikipedia.org/wiki?curid=2789898" title="Rusheen McDonald">
Rusheen McDonald

Rusheen McDonald (ur. 17 sierpnia 1992) – jamajski lekkoatleta, sprinter specjalizujący się w biegu na 400 metrów.
W 2011 zdobył srebrny medal CARIFTA Games. Rok później został wicemistrzem kraju w biegu na 400 metrów, dzięki czemu pojechał na igrzyska olimpijskie w Londynie. W biegu eliminacyjnym igrzysk olimpijskich zajął 4. miejsce i nie awansował do półfinału. Srebrny medalista mistrzostw świata w sztafecie 4 × 400 metrów (2013). Srebrny medalista w biegu rozstawnym podczas igrzysk olimpijskich w Rio de Janeiro (2016).
Medalista mistrzostw Jamajki.
Rekord życiowy w biegu na 400 metrów: 43,93 (23 sierpnia 2015, Pekin) rekord Jamajki.

</doc>
<doc id="2789900" url="https://pl.wikipedia.org/wiki?curid=2789900" title="Ekstremalnie Głębokie Pole Hubble’a">
Ekstremalnie Głębokie Pole Hubble’a

Ekstremalnie Głębokie Pole Hubble’a (eXtreme Deep Field, XDF) – obraz niewielkiego obszaru nieba w gwiazdozbiorze Pieca stanowiącego centralną część Ultragłębokiego Pola Hubble’a.
Sfotografowany obszar ma wymiary 2' × 2,3' i współrzędne: rektascensja , deklinacja (J2000).
Obraz powstał na podstawie ponad 2 tysięcy zdjęć wykonanych przez Kosmiczny Teleskop Hubble’a w okresie od czerwca 2002 do marca 2012 za pomocą urządzeń Advanced Camera for Surveys i Wide Field Camera 3 w zakresie światła widzialnego i bliskiej podczerwieni. Łączny czas ekspozycji wyniósł ponad 2 miliony sekund (ok. 23 dni).
Na zdjęciu widocznych jest ok. 5,5 tys. galaktyk, z których najodleglejsze znajdują się w odległości 13,2 mld lat świetlnych.
Zdjęcie opublikowano 25 września 2012 roku w serwisie hubblesite.org. Jest to najdalej sięgające zdjęcie astronomiczne, jakie do tej pory wykonano w świetle widzialnym.

</doc>
<doc id="2789905" url="https://pl.wikipedia.org/wiki?curid=2789905" title="Complete game">
Complete game

Complete game (w skrócie CG) – w baseballu następuje wówczas gdy starting pitcher rozegra pełny mecz bez zejścia z boiska i zmiany przez relief pitchera. Pełny mecz składa się najczęściej z dziewięciu inningów.
Complete game ma miejsce również gdy:

</doc>
<doc id="2789908" url="https://pl.wikipedia.org/wiki?curid=2789908" title="Man Walking Around a Corner">
Man Walking Around a Corner

Man Walking Around a Corner – brytyjski film niemy z 1887 roku wykonany przez Louisa Le Prince’a. Właściwie było to 16 zdjęć wykonanych bardzo szybko jedno po drugim przy pomocy skonstruowanej przez Le Prince’a szesnastosoczewkowej kamery LPCC Type-16.
Część źródeł podaje, że film powstał w roku 1888 jednak Jacques Pfend, francuski historyk filmu, uważa, że zdjęcia wykonane zostały w Paryżu (zbieg ul. Rue Bochart-de-Saron gdzie Le Prince mieszkał z ul. Trudaine) przed 18 sierpnia 1887 roku (data nadania listu do żony przebywającej w Stanach Zjednoczonych, do której film został wysłany).

</doc>
<doc id="2789910" url="https://pl.wikipedia.org/wiki?curid=2789910" title="Gymnocephalus acerina">
Gymnocephalus acerina



</doc>
<doc id="2789912" url="https://pl.wikipedia.org/wiki?curid=2789912" title="Alan Lee (piłkarz)">
Alan Lee (piłkarz)

Alan Desmond Lee (ur. 21 sierpnia 1978 w Galway, Irlandia) – irlandzki piłkarz występujący na pozycji napastnika. W latach 2003–2006 rozegrał 10 spotkań w reprezentacji Irlandii.
Kariera klubowa.
Alan Lee jest wychowankiem Aston Villi. W 1995 roku Lee podpisał profesjonalny kontrakt z zespołem, którego zawodnikiem był do 1999 roku, nie zagrał jednak w tym czasie w żadnym oficjalnym spotkaniu. 27 listopada 1998 roku przez dwa miesiące przebywał na wypożyczeniu w występującym w Football League Third Division – Torquay United, dla którego w 4 meczach ligowych zdobył 2 bramki. 2 marca 1999 roku został wypożyczony do Port Vale, który występował w Football League First Division. Lee zdobył 2 bramki w 11 spotkaniach, pomagając drużynie utrzymać się w lidze.
7 lipca 1999 roku Lee przeszedł za 200 tysięcy funtów do zespołu Burnley, który występował w Football League Second Division. Burnley zajęło 2. miejsce, wywalczając awans na zaplecze Premiership. Lee rozegrał jednak tylko 15 spotkań, nie strzelając ani jednej bramki.
W następnym sezonie Lee został wypożyczony z powrotem do Football League Division 2, do zespołu Rotherham United. Podczas wypożyczenia zdobył 2 gole w 10 spotkaniach, co skłoniło Rotherham do wykupienia go z Burnley za 150 tysięcy funtów. Sezon 2000/01 zakończył łącznie z 15 bramkami dla Rotherham, pomagając drużynie wywalczyć awans. W Football Legue First Division Lee zdobył 9 bramek w 38 spotkaniach, a zespół Rotherham zajął ostatnie bezpieczne, 21. miejsce. Kolejny sezon był jeszcze lepszy i dla zawodnika i dla Rotherham, który zajął 15. miejsce w lidze. Lee natomiast zagrał w 42 meczach, w których 15 razy wpisywał się na listę strzelców.
Dobra postawa w Rotherham zaowocowała transferem do Cardiff City, które wyłożyło za napastnika 850 tysięcy funtów. W czasie 2,5-letniego pobytu w stolicy Walii, Lee zaliczył 86 meczów ligowych, w których zdobył 10 bramek.
10 stycznia 2006 roku przeszedł za około 100 tysięcy funtów do Ipswich Town, z którym podpisał 2,5-letni kontrakt. Podczas pobytu w Ipswich, Lee zagrał w 103 meczach, strzelając 31 bramek.
29 sierpnia 2008 roku Lee za 600 tysięcy funtów wzmocnił Crystal Palace. Dla drużyny z południowego Londynu zagrał w 61 spotkaniach, zdobywając 10 bramek. Swoją najważniejszą bramkę dla Palace strzelił w ostatniej kolejce sezonu 2009/10, w zremisowanym 2-2 meczu z Sheffield Wednesday, dzięki któremu Palace utrzymali się w Championship. Będąc zawodnikiem Crystal Palace, Lee był w 2009 roku wypożyczony na trzy i pół miesiąca do Norwich City, dla którego zdobył 2 gole w 7 meczach.
25 sierpnia 2010 roku Lee przeniósł się do Huddersfield Town, który występował w League One. W sezonie 2011/12 pomógł Huddersfield w wywalczeniu awansu do Championship.
Kariera reprezentacyjna.
30 kwietnia 2003 roku Lee zadebiutował w reprezentacji Irlandii w wygranym 1-0 spotkaniu z Norwegią. W latach 2003–2006 rozegrał w niej 10 meczów.

</doc>
<doc id="2789916" url="https://pl.wikipedia.org/wiki?curid=2789916" title="Robot Wsparcia Inżynieryjnego &quot;MAREK&quot;">
Robot Wsparcia Inżynieryjnego &quot;MAREK&quot;

Robot Wsparcia Inżynieryjnego MAREK – polski robot o wysokiej mobilności, przeznaczony do wykonywania misji IED/EOD. Został zaprojektowany przez Zespół Maszyn Inżynieryjnych i Robotów Katedry Budowy Maszyn Wojskowej Akademii Technicznej w ramach projektu badawczo-rozwojowego OR 00 0012 05 dofinansowanego kwotą 1,9 mln zł ze środków Ministerstwa Nauki i Szkolnictwa Wyższego. Projekt powstał w latach 2008–2011; kierował nim dr inż. Marian Janusz Łopatka.
Robot Wsparcia Inżynieryjnego MAREK powstał w ramach działania konsorcjum złożonego z:

</doc>
<doc id="2789918" url="https://pl.wikipedia.org/wiki?curid=2789918" title="Krzyżak (żeglarstwo)">
Krzyżak (żeglarstwo)

Podpórka bomu pot. krzyżak – element wyposażenia jachtu żaglowego składający się z dwóch obrotowo połączonych, drewnianych listew bądź metalowych profili lub rur. Służy do podpierania noku bomu po zrzuceniu żagla lub przy jego refowaniu.
Na małych jednostkach śródlądowych zazwyczaj stosuje się krzyżaki ruchome, składane na czas żeglugi i wykorzystywane jedynie w portach lub podczas refowania. Na jednostkach morskich można spotkać konstrukcje stałe dodatkowo chroniące sternika przed uderzeniem bomem bądź elementami olinowania. 
Na większych jednostkach spotkać można dodatkową podpórkę, która służy do podtrzymywania masztu po jego złożeniu.

</doc>
<doc id="2789919" url="https://pl.wikipedia.org/wiki?curid=2789919" title="Wydział Budownictwa i Inżynierii Środowiska Politechniki Koszalińskiej">
Wydział Budownictwa i Inżynierii Środowiska Politechniki Koszalińskiej



</doc>
<doc id="2789920" url="https://pl.wikipedia.org/wiki?curid=2789920" title="Hossein Kazerani">
Hossein Kazerani

Hossein Kazerani (ur. 4 kwietnia 1948 w Andimeshku) – irański piłkarz występujący podczas kariery na pozycji obrońcy.
Kariera klubowa.
Hossein Kazerani karierę rozpoczynał w latach 60. w drużynie Afsar Sharbani. W latach 1972-1979 był zawodnikiem PAS Teheran. Z PAS dwukrotnie zdobył Puchar Tacht Dżamszid, który był wówczas odpowiednikiem ligi w 1977 i 1978.
Kariera reprezentacyjna.
W reprezentacji Iranu Kazerani zadebiutował w 1973 roku.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Kazerani wystąpił na turnieju w Argentynie we wszystkich trzech meczach z Holandią, Szkocją i Peru. Ogółem w latach 1973-1978 rozegrał w reprezentacji 26 meczów, w których zdobył 2 bramki.

</doc>
<doc id="2789924" url="https://pl.wikipedia.org/wiki?curid=2789924" title="British Comedy Awards 1995">
British Comedy Awards 1995

British Comedy Awards 1995 – szósta edycja nagród British Comedy Awards, zorganizowana w 1995 roku. Ceremonię rozdania nagród poprowadził Jonathan Ross. 

</doc>
<doc id="2789927" url="https://pl.wikipedia.org/wiki?curid=2789927" title="Åby">
Åby

Åby – miejscowość ("tätort") w Szwecji, w regionie administracyjnym ("län") Östergötland (gmina Norrköping).
Miejscowość położona jest w prowincji historycznej Östergötland u południowego podnóża Kolmården, ok. 7 km na północ od Norrköping przy linii kolejowej Katrineholm – Malmö (Södra stambanan) oraz otwartej w 1915 r. linii Åby (Norrköping) – Nyköping – Järna (Nyköpingsbanan). Na wschód od Åby przebiega droga E4.
Według Arthura Nordéna, badacza związanego z Norrköping, w rejonie Åby rozegrać miała się legendarna bitwa pod Bråvalla. W 1918 r. zamieścił on artykuł na ten temat w gazecie "Norrköpings Tidningar" ("Några bidrag till Bråvalla-slagets bygdegeografi").
W 2010 r. Åby liczyło 4980 mieszkańców.

</doc>
<doc id="2789928" url="https://pl.wikipedia.org/wiki?curid=2789928" title="Força (singel)">
Força (singel)



</doc>
<doc id="2789929" url="https://pl.wikipedia.org/wiki?curid=2789929" title="Explode (singel)">
Explode (singel)



</doc>
<doc id="2789931" url="https://pl.wikipedia.org/wiki?curid=2789931" title="Nasrollah Abdollahi">
Nasrollah Abdollahi

Nasrollah Abdollahi (; ur. 2 września 1951 w Ahwazie) – irański piłkarz występujący podczas kariery na pozycji obrońcy.
Kariera klubowa.
Nasrollah Abdollahi karierę rozpoczynał w 1965 roku w drużynie Guard. W 1970 roku przeszedł do zespołu Taj. Z Taj zdobył mistrzostwo Teheranu w 1971. W 1974 przeszedł do Rah Ahan F.C. W 1976 został zawodnikiem Shahin F.C., w którym występował do końca swojej kariery, którą zakończył w 1985. Z Persepolis zdobył Puchar Tehran Hazfi w 1982 oraz wygrał Ligę Teherańską w 1983.
Kariera reprezentacyjna.
W reprezentacji Iranu Abdollahi zadebiutował w 1976 roku. W tym samym roku wraz z zespołem wygrał Puchar Azji.
W tym samym roku znalazł się w drużynie na Letnie Igrzyska Olimpijskie, które piłkarze Iranu zakończyli na ćwierćfinale. Na turnieju w Kanadzie wystąpił w dwóch meczach z Kubą i Polską.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Abdollahi na turnieju w Argentynie wystąpił we wszystkich trzech meczach z Holandią, Szkocją i Peru.
W 1980 roku wraz z zespołem zajął trzecie miejsce w Pucharze Azji.
W latach 1976–1980 w drużynie narodowej Abdollahi rozegrał łącznie 39 spotkań.

</doc>
<doc id="2789935" url="https://pl.wikipedia.org/wiki?curid=2789935" title="British Comedy Awards 1996">
British Comedy Awards 1996

British Comedy Awards 1996 – siódma edycja nagród British Comedy Awards, zorganizowana w 1996 roku. Tradycyjnie już ceremonię wręczenia nagród poprowadził Jonathan Ross. W obu głównych kategoriach aktorskich nagrody otrzymały gwiazdy serialu "Ojciec Ted", który został również uznany za najlepszy sitcom emitowany przez telewizję Channel 4.

</doc>
<doc id="2789937" url="https://pl.wikipedia.org/wiki?curid=2789937" title="Rozanda Lupu">
Rozanda Lupu

Rozanda Lupu (ur. 1630, zm. ok. 1686) – córka hospodara mołdawskiego Bazylego Lupu.
Życiorys.
Rozanda słynęła z wyjątkowej urody. Jej starsza siostra Maria Lupu była żoną księcia Janusza Radziwiłła.
Rozanda Lupu od 31 VIII 1652 r. była żoną Tymoszki Chmielnickiego (1632–1653), syna Bohdana Chmielnickiego. Po jego śmierci, tuż przed pogrzebem męża, który odbył się 27 grudnia 1653 w Czehrynie, Rozanda urodziła synów bliźniaków. Razem z nimi mieszkała jakiś czas w Subotowie, gdzie odwiedził ją patriarcha Antiochii Makary. Później przeniosła się do podarowanego Bohdanowi Chmielnickiemu majątku Zinków w rejonie Połtawy.
Dalsze losy Rozandy.
Ukraińska wersja.
Krążyły pogłoski, że po śmierci Tymoszki w 1661 r. jego młodszy brat Jerzy Chmielnicki wydał ją za mąż za francuskiego szlachcica, Henry de Boa, który był pierwotnie w służbie króla polskiego, a później dołączył do zaporoskiej armii, przeszedł na prawosławie i odtąd nazywał się Andriej Antonow. Z małżeństwa z Antonowem Rozanda miała syna Piotra. Przez pewien czas mieszkali nad Dniestrem, w miejscowości Raszków (na pewno do 1671, kiedy listownie wspominał o niej hetman Sobieski: "pani teraźniejsza jego zowie Dumna, bo jest hospodarówna, co była za synem Chmielnickiego"). Kiedy władze w Mołdawii przejął brat Rozandy Stefan Lupu, próbował ściągnąć do Mołdawii siostrę, nawet przysłał na Ukrainę specjalną eskortę. Jednak Kozacy przepędzili tę eskortę z Raszkowa i Rozanda pozostała na Ukrainie.
Wersja mołdawska.
Historyczne źródła pochodzenia mołdawskiego, poinformowały, że od 1666 roku, dwadzieścia lat swego życia Rozanda mieszkała w Mołdawii – do czasu, kiedy podczas jednego z konfliktów polsko-mołdawskich, dostała się do niewoli polskich żołnierzy, którzy zdobyli twierdzę Neamț i w 1686 (według innych danych 1687) została zamordowana, jako synowa znienawidzonego przez Polaków Bohdana Chmielnickiego.

</doc>
<doc id="2789938" url="https://pl.wikipedia.org/wiki?curid=2789938" title="Alain Paul Lebeaupin">
Alain Paul Lebeaupin



</doc>
<doc id="2789942" url="https://pl.wikipedia.org/wiki?curid=2789942" title="Kusokrywka wiązowa">
Kusokrywka wiązowa

Kusokrywka wiązowa ("Necydalis ulmi") – gatunek chrząszcza z rodziny kózkowatych. 

</doc>
<doc id="2789944" url="https://pl.wikipedia.org/wiki?curid=2789944" title="Kurtek mniejszy">
Kurtek mniejszy

Kurtek mniejszy ("Molorchus minor") – gatunek chrząszcza z rodziny kózkowatych. 

</doc>
<doc id="2789949" url="https://pl.wikipedia.org/wiki?curid=2789949" title="Luis Bolaños">
Luis Bolaños

Luis Alberto "Chucho" Bolaños León (ur. 27 marca 1985 w Quito) – ekwadorski piłkarz występujący na pozycji skrzydłowego, obecnie zawodnik LDU Quito.
Kariera klubowa.
Bolaños pochodzi ze stołecznego miasta Quito i jest wychowankiem tamtejszego klubu LDU Quito, w którego zespołach juniorskich zaczął trenować jako dwunastolatek. Do seniorskiej drużyny został włączony w wieku dziewiętnastu lat i w ekwadorskiej Serie A zadebiutował w 2004 roku. Nie mogąc wywalczyć sobie miejsca w pierwszym składzie, odszedł na dwuletnie wypożyczenie do drugoligowego Deportivo Macará. Tam od razu stał się podstawowym piłkarzem ekipy i już kilka miesięcy później, po jesiennym sezonie Clausura 2005, awansował z ekipą do najwyższej klasy rozgrywkowej. Premierowego gola w pierwszej lidze zdobył właśnie w barwach Macary, 1 lutego 2006 w wygranym 2:1 spotkaniu z Barceloną SC i niebawem wyrobił sobie dobrą markę w lidze ekwadorskiej. Po powrocie do LDU natychmiast otrzymał zagwarantowane miejsce w wyjściowej jedenastce; w rozgrywkach 2007 zdobył pierwsze w karierze mistrzostwo Ekwadoru, pełniąc rolę kluczowego zawodnika zespołu.
W 2008 roku Bolaños odniósł z LDU największy sukces podczas swojej gry w piłkę, triumfując w najbardziej prestiżowych rozgrywkach południowoamerykańskiego kontynentu – Copa Libertadores. W drugim spotkaniu dwumeczu finałowego z brazylijskim Fluminense FC wpisał się na listę strzelców, otwierając wynik przegranego 1:3 meczu, a jego klub triumfował ostatecznie po serii rzutów karnych. W tym samym sezonie wywalczył tytuł wicemistrza Ekwadoru, zanotował także udany występ na Klubowych Mistrzostwach Świata, gdzie zespół prowadzony przez Edgardo Bauzę dotarł do finału, przegrywając w nim 0:1 z Manchesterem United. W styczniu 2009 jego świetna forma zaowocowała transferem do jednego z najpopularniejszych klubów w Brazylii, Santos FC. Tam spędził tylko niecałe pół roku w roli rezerwowego, dochodząc do finału ligi stanowej Campeonato Paulista i zdecydował się rozwiązać kontrakt z zespołem.
Latem 2009 Bolaños odszedł do innego brazylijskiego klubu, SC Internacional z miasta Porto Alegre, w którego barwach zadebiutował w Campeonato Brasileiro Série A; 21 czerwca w przegranym 0:4 meczu z CR Flamengo. Premierowe gole w lidze strzelił siedem dni później w wygranej 3:0 konfrontacji z Coritibą, kiedy to trzykrotnie wpisał się na listę strzelców. Mimo udanego początku także w Internacionalu pozostawał przeważnie rezerwowym, a na koniec sezonu zdobył z nim wicemistrzostwo Brazylii. W styczniu 2010 powrócił do ojczyzny, na zasadzie rocznego wypożyczenia zasilając drużynę Barcelona SC z miasta Guayaquil, gdzie mimo regularnej gry nie odniósł żadnego drużynowego sukcesu. Na początku 2011 roku na zasadzie wolnego transferu powrócił do swojego macierzystego LDU Quito, z którym jeszcze w tym samym roku dotarł do finału rozgrywek Copa Sudamericana, w którym jego zespół uległ jednak Universidadowi de Chile.
W lipcu 2012 Bolaños został wypożyczony do meksykańskiej ekipy Club Atlas z siedzibą w mieście Guadalajara. W tamtejszej Liga MX zadebiutował 21 lipca 2012 w zremisowanym 1:1 pojedynku z Pumas UNAM, a ogółem barwy Atlasu reprezentował bez większych osiągnięć przez pół roku, pełniąc głównie rolę rezerwowego. Na początku 2013 roku, również na zasadzie półrocznego wypożyczenia, przeniósł się do walczącego o utrzymanie w najwyższej klasie rozgrywkowej argentyńskiego klubu San Martín San Juan. W nowym zespole zadebiutował 4 marca 2013 w przegranym 0:3 ligowym spotkaniu z Vélezem Sársfield, a na koniec rozgrywek 2012/2013 spadł ze swoją drużyną do drugiej ligi argentyńskiej.
Kariera reprezentacyjna.
W 2001 roku Bolaños został powołany przez szkoleniowca Ricardo Armendáriza do reprezentacji Ekwadoru U-17 na Młodzieżowe Mistrzostwa Ameryki Południowej. Tam jego drużyna zanotowała bilans zwycięstwa, remisu i dwóch porażek, zajmując ostatnie miejsce w pierwszej rundzie i nie kwalifikując się na Mistrzostwa Świata U-17 w Trynidadzie i Tobago. Dwa lata później znalazł się w składzie reprezentacji Ekwadoru U-20 na kolejne Młodzieżowe Mistrzostwa Ameryki Południowej. Na urugwajskich boiskach pełnił rolę jednego z ważniejszych graczy swojej kadry, rozgrywając pięć z ośmiu spotkań i zdobywając bramkę z rzutu karnego w spotkaniu z Paragwajem (2:3), natomiast Ekwadorczycy zdołali awansować do rundy finałowej, lecz uplasowali się w niej na ostatniej pozycji i nie zdołali awansować na Mistrzostwa Świata U-20 w Zjednoczonych Emiratach Arabskich. W 2005 roku, reprezentując barwy tej samej kategorii wiekowej, wziął udział w swoich trzecich Młodzieżowych Mistrzostwach Ameryki Południowej, gdzie miał niepodważalne miejsce w wyjściowym składzie i wystąpił we wszystkich czterech meczach od pierwszej minuty, a jego zespół przegrał swój komplet spotkań i odpadł z kontynentalnego turnieju w pierwszej rundzie, przez co nie dostał się na Mistrzostwa Świata U-20 w Holandii.
W seniorskiej reprezentacji Ekwadoru Bolaños zadebiutował za kadencji kolumbijskiego selekcjonera Luisa Fernando Suáreza, 3 czerwca 2007 w przegranym 1:2 meczu towarzyskim z Peru. Wystąpił w pięciu spotkaniach wchodzących w skład eliminacji do Mistrzostw Świata 2010, jednak jego drużyna nie zdołała ostatecznie zakwalifikować się na mundial.

</doc>
<doc id="2789957" url="https://pl.wikipedia.org/wiki?curid=2789957" title="Loty międzyplanetarne 1959-1980">
Loty międzyplanetarne 1959-1980



</doc>
<doc id="2789958" url="https://pl.wikipedia.org/wiki?curid=2789958" title="Paradentex">
Paradentex



</doc>
<doc id="2789960" url="https://pl.wikipedia.org/wiki?curid=2789960" title="Szeryf z Randado">
Szeryf z Randado

Szeryf z Randado (ang. "The Law at Randado") – amerykański western z 1989 roku w reżyserii Chrisa McIntyre'a.
Fabuła.
Szeryf John Danaher wyjeżdża z Arizony, aby eskortować niebezpiecznego przestępcę do więzienia. W tym czasie jego obowiązki przejmuje Kirby Frye (Cody Glenn). Gdy przestępcy dowiadują się, że nieugięty stróż prawa opuścił okolicę, czują się bezkarni. Niedoświadczony Frye nie radzi sobie z obowiązkami.

</doc>
<doc id="2789968" url="https://pl.wikipedia.org/wiki?curid=2789968" title="1887 w filmie">
1887 w filmie



</doc>
<doc id="2789970" url="https://pl.wikipedia.org/wiki?curid=2789970" title="World Series MVP">
World Series MVP



</doc>
<doc id="2789971" url="https://pl.wikipedia.org/wiki?curid=2789971" title="Liván Hernández">
Liván Hernández

Eisler Liván Hernández Carrera (ur. 20 lutego 1975) – kubański baseballista, który występował na pozycji miotacza. Jest bratem przyrodnim Orlando Hernándeza.
Przebieg kariery.
W 1996 roku podpisał kontrakt jako wolny agent z Florida Marlins. W sezonie 1997 w głosowaniu na najlepszego debiutanta zajął drugie miejsce za Scottem Rolenem z Philadelphia Phillies. W tym samym roku wystąpił w dwóch spotkaniach World Series, gdzie Marlins pokonali Cleveland Indians w siedmiu meczach i został wybrany najbardziej wartościowym zawodnikiem finałów.
W późniejszym okresie Hernández występował jeszcze w San Francisco Giants, Montreal Expos, Washington Nationals, Arizona Diamondbacks, Minnesota Twins, Colorado Rockies, New York Mets i Atlanta Braves. Będąc zawodnikiem Expos, a po likwidacji tego klubu zawodnikiem Nationals, w ciągu trzech sezonów (2003–2005) rozegrał najwięcej inningów w National League (odpowiednio 233⅓, 255, 246⅓), a także dwukrotnie wystąpił w Meczu Gwiazd. W Atlanta Braves występował również na pozycji relief pitchera, a w swoim 485. występie w karierze (474 mecze rozegrał jako starter) zaliczył pierwszego save'a.
W czerwcu 2012 podpisał roczny kontrakt z Milwaukee Brewers, który został rozwiązany po sezonie.
W marcu 2014 oficjalnie zakończył karierę zawodniczą.

</doc>
<doc id="2789974" url="https://pl.wikipedia.org/wiki?curid=2789974" title="Wilk chodnikowy">
Wilk chodnikowy

Wilk chodnikowy – pierwszy album solowy polskiego rapera Jarosława Jaruszewskiego występującego pod pseudonimem Bisz. Wydawnictwo ukazało się 20 września 2012 roku nakładem wytwórni muzycznej Fandango Records. W ramach promocji do utworów „Jestem bestią”, „Banicja” i „Pollock” zostały zrealizowane teledyski.
Nagrania zadebiutowały na 4. miejscu zestawienia OLiS. Pochodzący z albumu utwór pt. „Pollock” znalazł się na liście „120 najważniejszych polskich utworów hip-hopowych” według serwisu T-Mobile Music. 
Według samego rapera, jak i wydawcy Fandango Records, w lutym 2013 roku płyta uzyskała status złotej.
W 2020 roku album otrzymał nagrodę "Popkillera" w kategorii „Album Dekady”.
Lista utworów.
Opracowano na podstawie materiału źródłowego.

</doc>
<doc id="2789976" url="https://pl.wikipedia.org/wiki?curid=2789976" title="Uzdrowisko Mateczny">
Uzdrowisko Mateczny



</doc>
<doc id="2789977" url="https://pl.wikipedia.org/wiki?curid=2789977" title="Uzdrowisko Swoszowice">
Uzdrowisko Swoszowice



</doc>
<doc id="2789983" url="https://pl.wikipedia.org/wiki?curid=2789983" title="Taranetziola">
Taranetziola



</doc>
<doc id="2789984" url="https://pl.wikipedia.org/wiki?curid=2789984" title="Rhodoniichthys">
Rhodoniichthys



</doc>
<doc id="2789985" url="https://pl.wikipedia.org/wiki?curid=2789985" title="Paleatogobius">
Paleatogobius



</doc>
<doc id="2789986" url="https://pl.wikipedia.org/wiki?curid=2789986" title="Lindbergiana">
Lindbergiana



</doc>
<doc id="2789987" url="https://pl.wikipedia.org/wiki?curid=2789987" title="Chloeichthys">
Chloeichthys



</doc>
<doc id="2789988" url="https://pl.wikipedia.org/wiki?curid=2789988" title="Chloea">
Chloea



</doc>
<doc id="2789992" url="https://pl.wikipedia.org/wiki?curid=2789992" title="Tadeusz Kęcik">
Tadeusz Kęcik

Tadeusz Bolesław Kęcik (ur. 26 kwietnia 1933 w Rogowie, zm. 8 lipca 2018 w Warszawie) – polski lekarz, okulista, profesor nauk medycznych.
Życiorys.
Syn Stefana i Janiny. Po ukończeniu studiów medycznych uzyskiwał specjalizacje z zakresu okulistyki – I stopnia w 1963 i II stopnia w 1968. W 1969 na Akademii Medycznej w Warszawie obronił doktorat, habilitował się na tej samej uczelni w 1975. W 1983 uzyskał tytuł naukowy profesora i objął stanowisko profesora nadzwyczajnego. W 1992 został profesorem zwyczajnym. Zawodowo związany z Akademią Medyczną w Warszawie, pełnił na tej uczelni funkcję kierownika Katedry i Kliniki Okulistyki (1976–2003).
Był członkiem korespondentem Wydziału V Nauk Medycznych Towarzystwa Naukowego Warszawskiego, a także prezesem zarządu Fundacji Walki ze Ślepotą i Rehabilitacji Słabowidzących.
Odznaczenia.
Odznaczony Krzyżem Oficerskim (2001) oraz Krzyżem Komandorskim (2011) Orderu Odrodzenia Polski.

</doc>
<doc id="2789994" url="https://pl.wikipedia.org/wiki?curid=2789994" title="Cerkiew Opieki Matki Bożej w Moskwie (Fili)">
Cerkiew Opieki Matki Bożej w Moskwie (Fili)

Cerkiew Opieki Matki Bożej – prawosławna cerkiew w Moskwie, w dzielnicy Fili, wzniesiona w latach 1690–1694. 
Fundatorem świątyni był Lew Naryszkin, brat carycy Natalii, drugiej żony cara Aleksego I Romanowa. Budynek został wzniesiony w latach 1690–1694 na miejscu starszej drewnianej cerkwi powstałej w 1619. Nie zachowały się dokumenty, dzięki którym możliwe byłoby dokładne ustalenie architekta, prawdopodobnie jednak o wyglądzie budowli decydował sam Naryszkin. Część historyków sztuki przypisuje autorstwo projektu cerkwi Opieki Matki Bożej Jakowowi Buchwostowi, inni autorzy wskazują na Piotra Potapowa. Budowę świątyni wsparł finansowo Piotr I, on też w 1703, po zdobyciu Narwy, ufundował witraże dla cerkwi. Widocznym znakiem bliskich relacji Naryszkina z carem Piotrem było umieszczenie na dwóch kopułach cerkiewnych koron i dwugłowych orłów. 
W obrębie jednej budowli znajdują się zarówno elementy pełniący funkcję dzwonnicy, jak i główna cerkiew. Na pierwszej kondygnacji ("podklet") znajduje się cerkiew Opieki Matki Bożej, na wyższej – cerkiew Obrazu Chrystusa Nie Ludzką Ręką Uczynionego. Lew Naryszkin wybrał to właśnie wezwanie dla świątyni, chcąc upamiętnić swoje ocalenie w czasie buntu strzelców, gdy modlił się o zachowanie życia właśnie przed taką ikoną. Pracami dekoracyjnymi we wnętrzu cerkwi kierował Karp Zołotariow, który też wykonał ikonostas. Pierwotne wyposażenie świątyni nie przetrwało jednak wojny francusko-rosyjskiej roku 1812 – w czasie działań wojennych żołnierze francuscy zamienili obiekt na szwalnię i stajnie. W XIX w. do cerkwi Opieki Matki Bożej wstawiono nowy ikonostas i inne elementy wystroju wnętrza. 
Cerkiew pozostawała czynna do lipca 1941. W wymienionym roku została zamknięta, a niektóre elementy jej konstrukcji (kopuły, najwyższa kondygnacja na planie ośmiokąta) rozebrane, by obiekt nie stał się celem i punktem orientacyjnym dla wojsk niemieckich. Mimo to świątynia została uszkodzona przez bomby zapalające. Do 1943 w dolnej świątyni mieścił się szpital polowy. Po zakończeniu II wojny światowej w cerkwi urządzono magazyn. Prace konserwatorskie w cerkwi podjęto w 1955 i ukończono w połowie lat 80. XX wieku, jednak odnowiony obiekt nie został zwrócony wiernym, lecz zaadaptowany na filię muzeum im. Andrieja Rublowa, otwartego w 1980 przed Igrzyskami Olimpijskimi w Moskwie. 
W 1990 obiekt na nowo zaczął pełnić funkcje liturgiczne, jednak wiernym udostępniono jedynie dolną cerkiew, podczas gdy w świątyni górnej nadal znajduje się ekspozycja muzealna. Po kilkuletnim sporze między muzeum a parafią, prowadzonym także na drodze sądowej, w 2000 roku rząd rosyjski zdecydował o współużytkowaniu obiektu przez obydwie instytucje. Nabożeństwa odbywają się w dolnej cerkwi w dni świąteczne.

</doc>
<doc id="2789995" url="https://pl.wikipedia.org/wiki?curid=2789995" title="Jezioro Rosnowskie Duże">
Jezioro Rosnowskie Duże

 
Jezioro Rosnowskie Duże (także: "Chomęcicko-Rosnowskie") – jezioro zlokalizowane w gminie Komorniki, na Pojezierzu Poznańskim, częściowo na terenie Wielkopolskiego Parku Narodowego. Powierzchnia jeziora wynosi 34,2 ha, a powierzchnia zlewni - 675,8 ha. Długość linii brzegowej to 6580 m. 
Morfometria.
Najdalej na północny zachód wysunięte jezioro Wielkopolskiego Parku Narodowego. Bardzo wydłużone i, z uwagi na niski stan wód, podzielone na kilka plos, a nawet osobnych akwenów. W południowej części dno opadające gwałtownie, w północnej - łagodnie. Brzegi muliste. Brak odpływów, woda prawie zupełnie stagnuje. Otoczenie w większości stanowią pola uprawne, w mniejszej części lasy. Północną część niekiedy wyróżnia się jako osobne jezioro - Chomęcickie. 
Otoczenie.
Przy jeziorze Chomęcickim zlokalizowano pole campingowe. Na całym akwenie znajdują się łowiska wędkarskie. 
Wsie nadbrzeżne to od północy: Wypalanki i Rosnówko. W pobliżu południowego skraju przechodzi droga krajowa nr 5 i linia kolejowa nr 357 z Lubonia k/Poznania do Sulechowa. Zlokalizowano tu przystanek Trzebaw Rosnówko. 
W pobliżu jeziora przebiega szlak turystyczny zielony ze Szreniawy do Stęszewa.

</doc>
<doc id="2789998" url="https://pl.wikipedia.org/wiki?curid=2789998" title="Jezioro Rosnowskie Małe">
Jezioro Rosnowskie Małe

 
Jezioro Rosnowskie Małe – jezioro zlokalizowane w gminie Komorniki, na Pojezierzu Poznańskim, na terenie Wielkopolskiego Parku Narodowego. Powierzchnia jeziora wynosi 9,8 ha, a powierzchnia zlewni - 44 ha. Długość linii brzegowej to 2140 m. Akwen bezodpływowy.
Należy do najpłytszych i najmniejszych jezior Wielkopolskiego Parku Narodowego. Największa głębia zlokalizowana jest w części północnej. Brzegi są podmokłe i niskie, a nawet bagniste, w części zadrzewione. Na wodę nasuwają się zbiorowiska roślinne (wyróżniono tu siedem zespołów roślinności wodnej). Na dnie zalegają półpłynne osady, w tym nierozłożone szczątki roślin. Najważniejsze gatunki flory występujące w okolicy jeziora to: pałka wąskolistna, trzcina pospolita, zachylnik błotny, wierzba szara i olsza czarna. Wbrew protestom przyrodników, w latach 70. XX wieku, na północnym brzegu akwenu powstało ogrodzone osiedle ogrodów działkowych.
W pobliżu północnego skraju przechodzi droga krajowa nr 5 i linia kolejowa nr 357 z Poznania do Wolsztyna. W pobliżu jeziora przebiega szlak turystyczny zielony ze Szreniawy do Stęszewa.

</doc>
<doc id="2789999" url="https://pl.wikipedia.org/wiki?curid=2789999" title="Jezioro Chomęcicko-Rosnowskie">
Jezioro Chomęcicko-Rosnowskie



</doc>
<doc id="2790002" url="https://pl.wikipedia.org/wiki?curid=2790002" title="Jezioro Tomickie">
Jezioro Tomickie

 
Jezioro Tomickie – jezioro zlokalizowane w gminie Stęszew, na Pojezierzu Poznańskim, na terenie otuliny Wielkopolskiego Parku Narodowego (granica Parku na krótkim odcinku opiera się o linię brzegową). Powierzchnia jeziora wynosi 47,2 ha, a powierzchnia zlewni - 1440,5 ha. Długość linii brzegowej to 3550 m. Akwen zasilany przez Samicę Stęszewską.
Zlewnia w przeważającym charakterze rolnicza. Akwen należy do najpłytszych w Wielkopolskim Parku Narodowym wraz z otuliną i jest najpłytszy w rynnie Witobelsko-Dymaczewskiej. Jezioro ma dobrze rozwiniętą strefę fitolitoralu - pełną sekwencję stref roślinnych z łąkami ramienicowymi włącznie.
Na jeziorze łowisko wędkarskie. W pobliżu jeziora przebiega szlak turystyczny niebieski ze Stęszewa do Otusza.

</doc>
<doc id="2790004" url="https://pl.wikipedia.org/wiki?curid=2790004" title="Angelita Detudamo">
Angelita Detudamo

Angelita Detudamo (ur. 31 stycznia 1986 w Denigomodu) – nauruańska tenisistka, reprezentantka Oceanii w Pucharze Federacji.
Kariera zawodowa.
Detudamo nigdy nie uczestniczyła w rozgrywkach ITF oraz WTA. W kwietniu 2004 roku razem z drużyną łączącą kraje zamieszkujące Oceanię brała udział w trzech deblowych konfrontacjach w ramach Pucharu Federacji. Z partnerką przegrały pierwszy mecz z reprezentantkami Kazachstanu, natomiast pozostałe dwa spotkania (z Turkmenistanem i Syrią) kończyły zwycięsko.
Osiągnięcia juniorskie.
Jako juniorka brała udział w latach 2001–2004 w turniejach mistrzowskich otwartych i zamkniętych zarówno w deblu jak i w singlu, lecz nigdy nie osiągała wyniku lepszego niż druga runda. W rankingach gry pojedynczej i podwójnej klasyfikowana była w dziewiątej setce.

</doc>
<doc id="2790006" url="https://pl.wikipedia.org/wiki?curid=2790006" title="Alfabet staropermski">
Alfabet staropermski

Alfabet staropermski, alfabet aburski lub abur (kom.: "анбур" lub "абур") – najstarsze pismo używane do zapisu języka komiackiego.
Historia.
Pismo aburskie stworzył na potrzeby pracy misjonarskiej święty mnich Stefan z Permu (ros. Стефан Пермский, Степан Храп) pod koniec XIV wieku. Powstało na podstawie cyrylicy oraz pisma greckiego, jak również komiackich znaków plemiennych. Nazwa "anbur" pochodzi od nazw dwóch pierwszych liter alfabetu czyli "an" i "bur".
Pismo stopniowo traciło na znaczeniu, by w XVII wieku jego miejsce zajęła cyrylica. 
26 maja w dzień św. Stefana Permskiego, obchodzone jest święto tego alfabetu.

</doc>
<doc id="2790008" url="https://pl.wikipedia.org/wiki?curid=2790008" title="Nestor Łakoba">
Nestor Łakoba

Nestor Apołłonowicz Łakoba, ros. "Не́стор Аполло́нович Лако́ба" (ur. 1 maja 1893 w Łychnach, zm. 28 grudnia 1936 w Tyflisie) – działacz bolszewicki, w latach 1922–1936 przewodniczący Rady Komisarzy Ludowych (rządu) Abchaskiej Socjalistycznej Republiki Radzieckiej, od 1931 wchodzącej w skład Gruzińskiej Republiki Radzieckiej jako Abchaska Autonomiczna Socjalistyczna Republika Radziecka.
Życiorys.
Urodzony w chłopskiej rodzinie w miejscowości Łychny w Abchazji. Uczył się, podobnie jak Stalin, w seminarium duchownym w Tyflisie, skąd w 1911 został usunięty. W następnym roku wstąpił do Socjaldemokratycznej Partii Robotniczej Rosji (frakcja bolszewików), działał w Abchazji, Adżarii i na północnym Kaukazie. W 1917 został delegatem na I Krajowy Zjazd Rad Kaukazu. Gdy po upadku caratu, w 1918, Gruzini powołali własną niezależną republikę, Łakoba został dowódcą bolszewickiego oddziału partyzanckiego, zwalczającego gruzińskie władze. Łakoba i jego podwładni działali m.in. w Abchazji, w Suchumi, a także w gruzińskim Batumi. Po zajęciu Gruzji przez wojska bolszewików (1921) został zastępcą przewodniczącego komitetu rewolucyjnego, a w lutym 1922 przewodniczącym Rady Komisarzy Ludowych Abchaskiej Republiki Radzieckiej. Od 1931 pełnił funkcję przewodniczącego Centralnego Komitetu Wykonawczego Abchaskiej Autonomicznej Socjalistycznej Republiki Radzieckiej. Był też członkiem Biura Komitetu Centralnego Komunistycznej Partii Gruzji.
Będąc faktycznym przywódcą Abchazji, Łakoba na początku lat 30. starał się chronić tamtejszą ludność chłopską przed represjami skierowanymi przeciwko kułakom, przez co popadł w konflikt z władzami Gruzińskiej Partii Komunistycznej. Jednak mając poparcie moskiewskiego kierownictwa partii, w tym Józefa Stalina i Sergo Ordżonikidze, nie wycofywał się ze swej polityki, zwłaszcza, że w budowanych przez siebie ośrodkach wypoczynkowych gościł na urlopach całą wierchuszkę bolszewickiego Kremla.
Sytuacja zmieniła się, gdy na Zakaukaziu coraz mocniejszą pozycję zyskiwał Ławrientij Beria, który od 1926 pełnił funkcję szefa tamtejszego OGPU, od 1931 był I sekretarzem Komitetu Centralnego Komunistycznej Partii Gruzji, a rok później został I sekretarzem Zakaukaskiego Komitetu Krajowego, zachowując stanowisko szefa gruzińskich bolszewików. Beria poznał Stalina dzięki swemu protektorowi, Gruzinowi Ordżonikidze, a gdy ten przeniósł się w 1926 do Moskwy, jego rolę przejął Łakoba. Jednak już w 1932, po spotkaniu ze Stalinem w Soczi, Beria uzyskał bezpośredni dostęp do Stalina, co stało się przyczyną upadku Łakoby.
Gdy Beria przejął rządy w Gruzji, zaczęła się między nim a Łakobą rywalizacja o względy Stalina, zaogniona decyzją Stalina o likwidacji odrębnej radzieckiej republiki abchaskiej i podporządkowaniu jej radzieckiej republice gruzińskiej (1931). W 1934 Łakoba opublikował książkę "„Stalin i Haszim”", będącą pochlebną historią przedrewolucyjnej działalności Stalina. W odpowiedzi Beria, z pomocą usłużnych historyków, wydał pod swoim nazwiskiem książkę "„Z dziejów organizacji bolszewickich na Zakaukaziu”", którą zadedykował „swojemu ukochanemu mistrzowi – Wielkiemu Stalinowi”. Zasługi Berii w sterroryzowaniu Gruzji oraz sfałszowana książka, umacniająca kult Stalina sprawiły, że Beria doczekał się kolejnego awansu, zostając członkiem Komitetu Centralnego WKP(b).
Gdy Stalin postanowił usunąć Jagodę ze stanowiska szefa NKWD (wrzesień 1936), jego następcą miał zostać, wedle pomysłu Stalina, Nestor Łakoba. Nie chciał on jednak przenosić się do Moskwy, miał bowiem plan ponownego przekształcenia Abchazji w pełnoprawną republikę radziecką. Te plany zaniepokoiły Stalina, który widział w tym niebezpieczeństwo dla swojej narodowościowej polityki wewnątrz ZSRR, a także zwróciły uwagę podejrzliwego dyktatora na wyjątkową pozycję Łakoby, którego krewni obsadzili w Abchazji wszelkie możliwe stanowiska.
Po powrocie z Moskwy Łakoba został zaproszony przez Berię na kolację do Tyflisu. Niechętnie pojechał do gruzińskiej stolicy, gdzie 27 grudnia 1936 był gościem Berii. Następnie w jego towarzystwie udał się do teatru, gdzie doznał mdłości. Następnego dnia rano, o godz. 4:20 Łakoba zmarł, przeświadczony, że został otruty przez Berię. Prasa poinformowała o ataku serca, co było wątpliwe, jednak Beria nie zezwolił na sekcję zwłok, a narządy wewnętrzne rozkazał spalić. Łakoba był pierwszym człowiekiem z bliskiego kręgu Stalina zamordowanym na jego rozkaz.
Po śmierci Łakoba został ogłoszony wrogiem ludu i trockistą. Beria wnet rozpoczął czystki wśród najwyższych funkcjonariuszy zakaukaskiej organizacji partyjnej, nie zapominając również o osobistych wrogach. Sam torturował członków rodziny Łakoby, jego dzieci i żonę, która przed śmiercią w wyniku tortur dostała pomieszania zmysłów.

</doc>
<doc id="2790010" url="https://pl.wikipedia.org/wiki?curid=2790010" title="Ewa Kucharska">
Ewa Kucharska

Ewa Kucharska (ur. 2 czerwca 1981) – polska lekkoatletka, biegaczka długodystansowa.
Trzykrotna brązowa medalistka mistrzostw Polski w maratonie (2012, 2013 i 2015).

</doc>
<doc id="2790013" url="https://pl.wikipedia.org/wiki?curid=2790013" title="Jegor Ligaczow">
Jegor Ligaczow

Jegor Ligaczow (ros. "Егор Кузьмич Лигачёв") (ur. 29 listopada 1920 w Dubinkino k. Nowosybirska, zm. 7 maja 2021 w Moskwie) – radziecki polityk, sekretarz KC KPZR ds. organizacyjnych i członek Politbiura KC KPZR, szef Sekretariatu KC KPZR w latach 1985–1988, działacz Komunistycznej Partii Federacji Rosyjskiej (KPFR), deputowany do Rady najwyższej ZSRR w latach 1966–1989.
Absolwent Instytutu Lotnictwa im. Sergo Ordżonikidze w Moskwie (1943), inżynier technik. Od 1944 członek WKP(b), w 1951 skończył Wyższą Szkołę Partyjną w Moskwie. W latach 1959–1961 był I sekretarzem Komitetu Obwodowego Komsomołu w Nowosybirsku. W 1961 przeszedł do pracy w partii, w latach 1962–1964 zastępca szefa Wydziału Partyjnych Organów KC KPZR ds. Przemysłu Rosyjskiej FSRR, w latach 1964–1965 zastępca kierownika Wydziału Propagandy i Agitacji KC KPZR ds. Rosyjskiej FSRR. Od 26 listopada 1965 do 29 kwietnia 1983 I sekretarz Komitetu Obwodowego KPZR w Tomsku, 8 kwietnia 1966 został kandydatem na członka, a 5 marca 1976 członkiem KC KPZR (do 2 lipca 1990). Od 26 grudnia 1983 do 2 lipca 1990 sekretarz KC KPZR.
Stał się bliskim współpracownikiem Michaiła Gorbaczowa i w lutym 1984 po śmierci szefa partii Jurija Andropowa poparł kandydaturę Gorbaczowa na nowego szefa KPZR, choć bez rezultatu – następcą Andropowa został Konstantin Czernienko. Po objęciu przez Gorbaczowa funkcji sekretarza generalnego KC KPZR w marcu 1985 Ligaczow początkowo wspierał gorbaczowowskie reformy, jednak gdy pieriestrojka i głasnost zaczęły przypominać model socjaldemokratyczny, zdystansował się od tej polityki. Stał się jednym z głównych krytyków Gorbaczowa, któremu zarzucał odchodzenie od wzorców leninowskich. W latach 1985–1988 był "de facto" drugą osobą w partii i państwie. W latach 1985–1990 był członkiem Biura Politycznego (Politbiura) KC KPZR, a do 1988 szefem Sekretariatu KC. Podczas XXVIII zjazdu KPZR w lipcu 1990 otwarcie krytykował Gorbaczowa i opowiedział się za pozbawieniem go funkcji sekretarza generalnego, jednak został przegłosowany. Po tym zjeździe opuścił Politbiuro i przeszedł na emeryturę. Po powstaniu w 1993 KPFR włączył się w jej działalność i wszedł w skład KC. Trzykrotnie z listy tej partii był wybierany do Dumy Państwowej.
20 listopada 2000 otrzymał honorowe obywatelstwo obwodu tomskiego.
Ligaczow wspierał Kaszpirowskiego.
Został pochowany na Cmentarzu Trojekurowskim.

</doc>
<doc id="2790015" url="https://pl.wikipedia.org/wiki?curid=2790015" title="Język muromski">
Język muromski

Język muromski – wymarły język należący do ugrofińskiej grupy językowej. Używany przez lud Muromców, zamieszkujący w Średniowieczu okolice dzisiejszego Muromia. Niewiele o nim wiadomo, ale zakłada się, że był blisko spokrewniony z językami Mordwy, tj. mokszańskim i erzjańskim. Wyszedł z użycia najprawdopodobniej między XII a XVI wiekiem, wraz z asymilacją Muromców przez słowiańskich Wiatyczów. 

</doc>
<doc id="2790016" url="https://pl.wikipedia.org/wiki?curid=2790016" title="Język mieszczerski">
Język mieszczerski

Język mieszczerski – wymarły język należący do ugrofińskiej grupy językowej. Używany przez lud Mieszczeran, zamieszkujący w Średniowieczu nad brzegami średniego biegu Oki. Do dnia dzisiejszego przetrwały jedynie toponimy. Przyjmuje się, że był blisko spokrewniony z językami Mordwy, tj. mokszańskim i erzjańskim. 

</doc>
<doc id="2790018" url="https://pl.wikipedia.org/wiki?curid=2790018" title="Verdithorax">
Verdithorax



</doc>
<doc id="2790019" url="https://pl.wikipedia.org/wiki?curid=2790019" title="Thyrsoidea">
Thyrsoidea



</doc>
<doc id="2790020" url="https://pl.wikipedia.org/wiki?curid=2790020" title="Thaerodontis">
Thaerodontis



</doc>
<doc id="2790021" url="https://pl.wikipedia.org/wiki?curid=2790021" title="Taeniophis">
Taeniophis



</doc>
<doc id="2790022" url="https://pl.wikipedia.org/wiki?curid=2790022" title="Siderea">
Siderea



</doc>
<doc id="2790023" url="https://pl.wikipedia.org/wiki?curid=2790023" title="Serranguilla">
Serranguilla



</doc>
<doc id="2790024" url="https://pl.wikipedia.org/wiki?curid=2790024" title="Rabula">
Rabula



</doc>
<doc id="2790025" url="https://pl.wikipedia.org/wiki?curid=2790025" title="Pseudomuraena">
Pseudomuraena



</doc>
<doc id="2790026" url="https://pl.wikipedia.org/wiki?curid=2790026" title="Priodonophis">
Priodonophis



</doc>
<doc id="2790027" url="https://pl.wikipedia.org/wiki?curid=2790027" title="Polyuranodon">
Polyuranodon



</doc>
<doc id="2790028" url="https://pl.wikipedia.org/wiki?curid=2790028" title="Notorabula">
Notorabula



</doc>
<doc id="2790029" url="https://pl.wikipedia.org/wiki?curid=2790029" title="Neomuraena">
Neomuraena



</doc>
<doc id="2790030" url="https://pl.wikipedia.org/wiki?curid=2790030" title="Lycodontis">
Lycodontis



</doc>
<doc id="2790031" url="https://pl.wikipedia.org/wiki?curid=2790031" title="Heteromyrus">
Heteromyrus



</doc>
<doc id="2790032" url="https://pl.wikipedia.org/wiki?curid=2790032" title="Chasmenchelys">
Chasmenchelys



</doc>
<doc id="2790033" url="https://pl.wikipedia.org/wiki?curid=2790033" title="Ahynnodontophis">
Ahynnodontophis



</doc>
<doc id="2790035" url="https://pl.wikipedia.org/wiki?curid=2790035" title="Gyrinocheilops">
Gyrinocheilops



</doc>
<doc id="2790036" url="https://pl.wikipedia.org/wiki?curid=2790036" title="Język meria">
Język meria

Język meria lub meryjski – wymarły język należący do ugrofińskiej grupy językowej. Używany przez lud Meria, którego siedziby – na podstawie dawnych kronik oraz źródeł archeologicznych – umieszcza się go wokół jezior Rostowskiego oraz Pleszczejewskiego. Niewiele o nim wiadomo; do naszych czasów przetrwały jedynie nieliczne toponimy (przy czym ich meryjskie pochodzenie nie jest zupełnie pewne). Ostatni raz lud ten wymieniany jest w latopisie z 907 roku; upadek ich struktury plemiennej przypada na lata panowania Jarosława Mądrego.
Badania i klasyfikacja.
Istnieją dwie hipotezy dotyczące umiejscowienia języka meryjskiego w ugrofińskiej rodzinie językowej. Według jednej z nich, najbliższym krewniakiem meryjskiego miał być język maryjski (por. bliskość etnonimów Merii i Maryjczyków; jej zwolennikiem był Max Vasmer; przeprowadzono również analizę meryjskiej toponimii w oparciu o analogie z maryjskim).
Znany etnograf uralista S.K. Kuzniecow pisał, że wraz z przesunięciem na wschód endoetnonim "Meria" przechodzi w "Mari", a przy wyjaśnianiu nazw geograficznych ziemi Meryjczyków ucieka się do języka maryjskiego, ponieważ inne nie wydają się być do tego zdatne.
Zgodnie z drugą hipotezą język meryjski był bardziej zbliżony do języków bałtycko-fińskich. Zwolennikiem tej hipotezy był E. A. Chielimski. Według niego, obecność analogii z maryjskim nie stanowi kryterium przynależności meryjskiego do grupy maryjskiej, ponieważ można to dobrze wytłumaczyć przez sąsiedztwo obu ludów. Na przykład, w języku wepskim istnieje mała liczba słów, wspólnych dla wepskiego i maryjskiego, аle nieistniejących w językach bałtycko-fińskich i mordwińskich.
Jako cechę charakterystyczną języka meryjskiego niektórzy badacze podają tworzenie liczby mnogiej poprzez dodawanie zrostka -k, co zbliża go do węgierskiego (w odróżnieniu od -t w pozostałych językach ugrofińskich).

</doc>
<doc id="2790040" url="https://pl.wikipedia.org/wiki?curid=2790040" title="Piotr Maszyński">
Piotr Maszyński

Piotr Maszyński (ur. 31 lipca 1855 w Warszawie, zm. 1 sierpnia 1934 tamże) – polski kompozytor, dyrygent (chórmistrz) i pedagog; a także tłumacz publikacji muzycznych z języka niemieckiego.
Życiorys.
Gry na fortepianie uczył się w klasie Aleksandra Michałowskiego, a harmonii u Gustawa Roguskiego w warszawskim Instytucie Muzycznym. W latach 1876–1880 studiował kompozycję pod kierunkiem Zygmunta Noskowskiego w Konstancji, w Szwajcarii (Noskowski piastował wtedy stanowisko dyrygenta chóru męskiego Towarzystwa Śpiewaczego „Bodan”). W latach 1878–1880 zaczynał również karierę dyrygenta, jako zastępca Noskowskiego.
Po powrocie do Polski związany był z Warszawskim Towarzystwem Muzycznym. Pełnił funkcję korepetytora chóru, a także prowadził klasę śpiewu chóralnego w szkole muzycznej działającej przy Towarzystwie. W latach 1884–1886 był sprawozdawcą muzycznym „Gazety Polskiej”.
Był założycielem i głównym prowadzącym Warszawskiego Towarzystwa Śpiewaczego „Lutnia”, powstałego w 1886 r. W ramach Towarzystwa powstały chóry męski i chór żeński, którym Maszyński kierował do końca życia. Pierwszy koncert zespołu miał miejsce 26 marca 1887 r., w warszawskiej Sali Resursy Obywatelskiej. W późniejszym okresie zespół występował w wielu miastach Polski, a także w Pradze w 1911 r. W pracy dyrygenckiej Maszyńskiemu pomagał Stanisław Niedzielski, a następnie Władysław Rzepko.
Dla zaspokojenia potrzeb rozwijającego się w Polsce ruchu chóralnego, doprowadził do publikacji w latach 1888–1905 sześciu zeszytów zawierających zbiory kompozycji chóralnych polskich i zagranicznych sygnowanych tytułem "Lutnia".
Poza działalnością w „Lutni”, był wykładowcą Instytutu Muzycznego w Warszawie, gdzie prowadził zajęcia z gry na fortepianie (1892–1915), śpiewu chóralnego (1901–1929) oraz solfeż (1905–1915). W latach 1893–1915 piastował funkcję dyrygenta chóru w Katedrze św. Jana. W latach 1893–1895 i 1898–1901 pełnił funkcję kierownika Szkoły Chórów przy teatrach warszawskich, a od 1921 r. pełnił także funkcję kierownika artystycznego oraz dyrygenta w założonym przez siebie chórze mieszanym Akademickiego Koła Muzycznego.
Napisał polski tekst kolędy pt. Cicha noc.
Członek honorowy 32 stowarzyszeń i instytucji muzycznych.
Pochowany na Starych Powązkach w Warszawie (23-III-25/26). W dzielnicy Śródmieście znajduje się ulica jego imienia.

</doc>
<doc id="2790046" url="https://pl.wikipedia.org/wiki?curid=2790046" title="Październik 2012">
Październik 2012



</doc>
<doc id="2790047" url="https://pl.wikipedia.org/wiki?curid=2790047" title="Głos Plastyków">
Głos Plastyków

Głos Plastyków – ilustrowany miesięcznik poświęcony sztukom plastycznym.
Czasopismo było wydawane przez Związek Zawodowy Polskich Artystów Plastyków w Krakowie od roku 1930 do II wojny światowej, a po wojnie wznowione w Warszawie, gdzie wychodziło do 1948. Od 1938 roku było wydawane jako półrocznik. 
Pierwszy numer pisma nosił tytuł: "Halo-halo. Plastycy mówią", kolejne numery: "Halo. Głos Plastyków", a począwszy od numeru piątego "Głos Plastyków" z podtytułem "Organ Związku Plastyków w Krakowie". 
Początkowo pismo redagowane było przez Tadeusza Cybulskiego, a od roku 1932 przez komitet redakcyjny, w którego skład wchodzili m.in. Jan Cybis, Henryk Gotlib, Józef Jarema, Zbigniew Pronaszko, Tadeusz Seweryn, Adolf Szyszko-Bohusz. Zakres tematyczny publikowanych w nim artykułów obejmował sztukę współczesną; na łamach pojawiały się także polemiki, krytyki, biografie i porady.

</doc>
<doc id="2790054" url="https://pl.wikipedia.org/wiki?curid=2790054" title="Królewscy synowie">
Królewscy synowie

Królewscy synowie: Powieść z czasów Władysława Hermana i Krzywoustego – powieść historyczna Józefa Ignacego Kraszewskiego wydana po raz pierwszy w 1877 roku, należąca do cyklu "Dzieje Polski".
Głównym źródłem historycznym, z którego Kraszewski czerpał materiał była "Kronika" Galla Anonima.
Treść.
Tytułowymi bohaterami są dwaj przyrodni bracia, synowie księcia Władysława Hermana - Zbigniew i Bolesław. Autor ukazał ich rywalizację na tle panoramy dziejów Polski przełomu XI i XII wieku.
Zbigniew, najstarszy syn Władysława, był owocem nieformalengo związku z kobietą niskiego stanu.
Kiedy Władysław po wygnaniu brata Bolesława Szczodrego nieoczekiwanie zostaje władcą państwa, jest zmuszony odprawić swoją konkubinę, a potomka uznanego za "nieprawego" odesłać do klasztoru, gdzie miał spędzić resztę życia. Zbigniew nie chce się pogodzić ze swym losem i korzystając z niechęci panów polskich do wojewody Sieciecha staje na czele rebelii przeciwko niemu, ale tym samym przeciwko własnemu ojcu.
Postać Zbigniewa, autor ukazuje jako postać negatywną. Jest on ukazany jako człowiek gnuśny i nieudolny, a jednocześnie ambitny i małostkowy, nie wahający się przed żadną podłością, by objąć władzę. Przeciwieństwem Zbigniewa czyni Kraszewski jego przyrodniego brata Bolesława, opisując go jako wzór władcy i rycerza.

</doc>
<doc id="2790056" url="https://pl.wikipedia.org/wiki?curid=2790056" title="Historia prawdziwa o Petrku Właście palatynie, którego zwano Duninem">
Historia prawdziwa o Petrku Właście palatynie, którego zwano Duninem

Historia prawdziwa o Petrku Właście palatynie, którego zwano Duninem: Opowiadanie historyczne z XII wieku – powieść historyczna Józefa Ignacego Kraszewskiego wydana po raz pierwszy w 1878 roku, należąca do cyklu "Dzieje Polski".
Treść.
Druga połowa XII wieku. Państwo polskie jest podzielone na dzielnice rządzone przez czterech książąt - synów Bolesława Krzywoustego. Najstarszy z nich, Władysław jest zarazem księciem zwierzchnim, czyli seniorem. Jego ambitna żona Agnieszka namawia go by wystąpił przeciwko braciom i przejął całkowitą władzę nad całym krajem.
Przeciw jego zamiarom występuje możnowładztwo, na którego czele staje wojewoda Piotr Włast. Pragnie on utrzymania postanowień ustawy sukcesyjnej Krzywoustego. Jednak za wystąpienie przeciwko Władysławowi przyjdzie mu zapłacić wysoką cenę.

</doc>
<doc id="2790057" url="https://pl.wikipedia.org/wiki?curid=2790057" title="Stach z Konar">
Stach z Konar

Stach z Konar: Powieść historyczna z czasów Kazimierza Sprawiedliwego – powieść historyczna Józefa Ignacego Kraszewskiego wydana po raz pierwszy w 1878 roku, należąca do cyklu "Dzieje Polski".
Treść.
Akcja toczy się w okresie rozbicia dzielnicowego Polski, a dokładnie w latach 1177-1194. Trwa rywalizacja pomiędzy dwoma synami Krzywoustego - starszym księciem Mieszkiem oraz Kazimierzem. Mieszko rządzi Wielkopolską oraz Ziemią Krakowską (dzielnicą senioralną) w sposób twardy i bezwzględny. Możni krakowscy buntują się przeciw niemu, chcąc go obalić i wprowadzić na tron Kazimierza. Wkrótce Kazimierz zostaje panem Krakowa.
Na tle tej wielkiej polityki, toczą się losy tytułowego Stacha z Konar - wiernego sługi księcia Kazimierza, który w młodości był towarzyszem zabaw Kazimierza, a jednocześnie znanym hulaką i utracjuszem. Pewnego dnia przegrał w kości z księciem, a będąc pod wpływem alkoholu, spoliczkował władcę. Książę darował mu życie jednak Stach został z kraju wygnany. Po wielu latach powraca już jako człowiek ustatkowany, by zmazać winy, służąc z ukrycia księciu Kazimierzowi. Pod przybranym nazwiskiem Zabora z Przegaju, nierozpoznany przez nikogo staje się wywiadowcą. Zbiera informacje i chroni księcia przed wszelkimi niebezpieczeństwami.

</doc>
<doc id="2790060" url="https://pl.wikipedia.org/wiki?curid=2790060" title="Lipowski Wierch">
Lipowski Wierch

Lipowski Wierch (ok. 1325 m n.p.m.) – szczyt w Grupie Lipowskiego Wierchu i Romanki w Beskidzie Żywieckim. Większość map i przewodników podaje wysokość 1324, co może wiązać się z umieszczeniem punktu pomiarowego na wysokości 1323,3, kilkadziesiąt metrów od najwyższego punktu. Nazwa pochodzi od lip, które dawniej zapewne na jego stokach rosły. Znajduje się w grzbiecie, który od Rysianki ciągnie się w północno-zachodnim kierunku do Redykalnego Wierchu i jest najwyższym szczytem tego grzbietu. Jest to boczny grzbiet Beskidu Żywieckiego, oddzielający dolinę potoku Żabniczanka od doliny potoku Bystra. 
Lipowski Wierch jest niemal całkowicie zalesiony, ale nieco pod jego wierzchołkiem, na południowo-wschodnich stokach znajduje się duża widokowa Hala Lipowska, a na niej schronisko PTTK na Hali Lipowskiej i wyciąg narciarski. Istnieją tutaj też różnorodne formacje skalne. W grzbietowych partiach znajduje się pochodzenia osuwiskowego rów grzbietowy i wały zapadliskowe. Jego ściany mają wysokość do 4 m, a dno rowu zawalone jest głazami piaskowcowymi. Poniżej w stokach znajdują się nisze osuwiskowe, z których wypływają liczne źródła. Na południowych, opadających do doliny Bystrej stokach są duże i małe głazy i szczeliny skalne.
Lipowski Wierch jako pierwsi penetrowali Wołosi, którzy metodą cyrhlenia wykonali tutaj Halę Lipowską, na której wypasali swoje owce. Turyści zaczęli odwiedzać go pod koniec XIX wieku. W latach 1894-1899 niemiecka organizacja turystyczna Beskidenverein (Związek Beskidzki) wyznakowała szlak turystyczny. W 1936 opiekę nad tym szlakiem przejęło Polskie Towarzystwo Tatrzańskie. W 1931 Beskidenverein bezprawnie, łamiąc polsko-niemieckie porozumienie w sprawie zagospodarowania Beskidów wybudowała tutaj schronisko turystyczne.
Lipowski Wierch jest jednym z najwyższych szczytów Beskidu Żywieckiego. Jego masyw wyróżnia się w panoramach z wielu stron, sam jednak wierzchołek jest niepozorny i mało wybitny. Rośnie na nim skarlały górnoreglowy las świerkowy, w którym jest sporo uschniętych świerków. Wzdłuż grzbietu ciągną się torfowiska i młaki z oczkami wodnymi, chronione w rezerwacie przyrody Lipowska. Szlaki turystyczne omijają wierzchołek, prowadząc po jego południowej stronie.

</doc>
<doc id="2790080" url="https://pl.wikipedia.org/wiki?curid=2790080" title="Młodzieżowy Dom Kultury „Pod Akacją” w Lublinie">
Młodzieżowy Dom Kultury „Pod Akacją” w Lublinie

Młodzieżowy Dom Kultury „Pod Akacją” w Lublinie – miejska placówka oświatowa w Lublinie.
W placówce działa 150 zespołów zainteresowań, które skupiają ok. 1,5 tys. stałych uczestników. Jej wychowankami są m.in. reżyser i aktor Janusz Józefowicz, scenograf Katarzyna Pol czy reżyser Łukasz Witt-Michałowski. Placówka jest organizatorem ponad 80 imprez o zasięgu miejskim, wojewódzkim, ogólnopolskim i międzynarodowym, w których bierze udział ponad 50 tysięcy osób.
Historia.
Jesienią 1956 w Wojewódzkim Ośrodku Kultury, który miał swą siedzibę na Zamku Lubelskim, utworzono Młodzieżowy Dom Kultury. W ramach WOK działał wówczas Miejski Dom Kultury dla starszej młodzieży i dorosłych, który przekształcono w Międzyszkolny Ośrodek Kultury Dzieci i Młodzieży pod dyrekcją Ireny Szczepowskiej-Szych. Była to placówka wychowania pozaszkolnego przynależna Wydziałowi Oświaty i Wychowania w Lublinie.
Międzyszkolny Ośrodek Kultury Dzieci i Młodzieży przekształcił się i zmienił nazwę na Młodzieżowy Dom Kultury. MDK na Zamku Lubelskim korzystał z sześciu wydzielonych sal dydaktycznych. Władze oświatowe 1 października 1970 przekazały w użytkowanie MDK zabytkową staromiejską siedemnastowieczną kamienicę przy ul. Grodzkiej 11, dawną plebanię przynależną do najstarszego kościoła pw. Michała Archanioła. Jedyną pozostałością po kościele były fundamenty oraz zabytkowy plac po Farze, na którym rosła akacja, od której Młodzieżowy Dom Kultury wziął nazwę „Pod Akacją”. Usytuowanie kamienicy w sercu Starego Miasta i samodzielność lokalowa wpłynęły na popularność MDK „Pod Akacją” wśród dzieci i młodzieży szkolnej.
Po kilku latach, zgodnie z planami konserwatorskimi, zabytkowy budynek przekazano do generalnego remontu, a działalność placówki uległa rozproszeniu po lubelskich szkołach. Sytuację poprawiło przekazanie MDK w użytkowanie budynku przy ul. Skierki 12.
W roku 1985 po kilkunastu latach remontu przekazano MDK ponownie kamienicę przy Grodzkiej 11, jednak od tego czasu w nazwie placówki nie było już wyrażenia „Pod Akacją” w związku z wycięciem drzew na placu po Farze. Odtąd MDK posiadał dwa budynki, które pozwoliły na rozszerzenie oferty edukacyjnej.
W roku 1999 władze miejskie przejęły obiekt przy ul. Skierki, w zamian przekazując budynek po byłej szkole przy ul. Chrobrego 18. Po przeprowadzeniu remontu i adaptacji wnętrz zespoły MDK pracujące przy ul. Skierki przeniosły się do nowej siedziby, która nie posiadała sali widowiskowej, potrzebnej do działalności imprezowej. W roku 2006 MDK obchodził 50-lecie swojej pracy. Z tej okazji przywrócono placówce pierwotną nazwę: Młodzieżowy Dom Kultury „Pod Akacją” w Lublinie. Drzewa akacji wróciły przed budynek od strony placu Po Farze, gałązka akacji pojawiła się również w nowo opracowanym logotypie placówki, zaprojektowanym przez artystę plastyka Jakuba Nastaja.
Pracownie.
W Młodzieżowym Domu Kultury „Pod Akacją” w Lublinie w dwu budynkach prowadzone są zajęcia: malarstwo, rysunek, witraż, grafika warsztatowa i komputerowa, fotografia tradycyjna i cyfrowa, tkanina artystyczna, makrama, artystyczne techniki cyfrowe, moda młodzieżowa, sztuka kulinarna, teatr dziecięcy i młodzieżowy, teatr poezji, zespół recytatorski, zabawy logopedyczne, poezja śpiewana, śpiew, taniec, nauka gry na gitarze i pianinie, zespół muzyki rockowej i bluesowej, wiedza o filmie, historia sztuki, język niemiecki, szachy.
Stale działają w placówce zespoły: młodzieżowy Teatr Panopticum, Teatr „Drugie Piętro”, Teatr „Supełki”, Zespół wokalny „Sine Nomine”, Zespół tańca „Arabeska”, Zespół tańca „Idea”, Zespół wokalno-taneczny „Gaduły”, Zespół taneczny „Gaduły XL”, Studio Piosenki „Akacja”, Zespół gitarowy „Milonga”, Zespół rockowy „Implode”.
Formy pracy.
Plastyka.
Zajęcia plastyczne, obok kół artystyczno-użytkowych wprowadzonych przez Danutę Tramecourt były podstawowymi i pierwszymi formami, które kształtowały charakter powstającej placówki wychowania pozaszkolnego. Eugeniusz Baranowski nadał zajęciom plastycznym indywidualny wyraz. W latach 1967–1974 koło plastyczne dla dzieci młodszych prowadziła Ewa Walikowska. Na krótko pojawiły się w placówce Michalina Tkaczyk oraz Halina Fietka-Szcześniewska, kontynuując zajęcia plastyczne do roku 1977. Od tej daty pracownię plastyczną objęła Iwonna Jedlińska, a po kilku latach dołączyła do niej Ewa Misztal, która pracowała w MDK do roku 2008. W latach 90. XX wieku zespoły plastyczne pozostawały również pod kierunkiem Zofii Braneckiej. Ewę Misztal przy boku I. Jedlińskiej zastąpiła dawna uczestniczka zajęć w MDK, Agata Fijewska-Pajdowska. Wniosła do pracowni plastycznej, m.in. elementy witrażu i sztuki użytkowej.
W roku 1992 pracownia plastyczna rozszerzyła się o nowe zespoły prowadzone przez Ewę Dziekońską-Sarlińską: malarstwo, a w 1995 przez Magdalenę Ciężak: rysunek, malarstwo, grafika (zajęcia z grafiki warsztatowej z wykorzystaniem tradycyjnej prasy graficznej). Pod koniec lat 90. XX wieku zajęcia plastyczne rozszerzyły się o grafikę i poklatkową animację komputerową. Zajęcia te poprowadził Mariusz Stryjecki, który powołał również do istnienia "Galerię Pixeloza" promującą w Internecie dokonania młodych grafików komputerowych.
W 2010 roku MDK zyskał kolejną nauczycielkę plastyki, Katarzynę Niedźwiadek, a od roku 2015 Pracownię Tkaniny Artystycznej prowadzi w MDK Natalia Prokopiak-Latosińska.
Poza zajęciami programowymi pracownia plastyczna wychodzi często na ulicę – organizuje akcje plastyczne i happeningi.
Długą tradycję zainicjowaną w 1978 przez Iwonnę Jedlińską mają plenery plastyczne, początkowo organizowane w kraju, a od 1990 w całej Europie.
Fotografia.
Pierwszą ciemnię na Zamku przekazano młodym fotografikom na początku lat 60. XX wieku, wcześniej koło fotograficzne MDK pracowało poza placówką. Kiedy Foto-Klub WDK zorganizował i udostępnił na Zamku drugą ciemnię dla młodzieży MDK, opiekę nad kołem fotograficznym objął Stanisław Dobrowolski – fotograf z zawodu. Młodzież uczyła się głównie obsługi aparatu fotograficznego i wywoływania zdjęć. W latach 1967–1974 koło prowadził Stanisław Butrym. W pracy z młodzieżą kładł nacisk na obróbkę laboratoryjną oraz na kompozycję kadru oraz wprowadził technikę luksografii. Fotograficy ściśle współpracowali z Kołem Miłośników Lublina Hanny Wyszkowskiej. Wyjeżdżali na wspólne plenery w okolice Lublina, rajdy i obozy wędrowne w różne regiony Polski, uczyli się fotografowania architektury i krajobrazu, dokumentowali życie MDK. Z pracowni Stanisława Butryma wywodzą się znani obecnie fotograficy jak Lucjan Demidowski czy Czesław Herda.
Podczas remontu kamienicy przy ul. Grodzkiej pracownię fotograficzną przeniesiono do Osiedlowego Domu Kultury LSM, później do Szkoły Podstawowej nr 42, wreszcie kolejno do budynku przy ul. Skierki, Grodzkiej i B. Chrobrego. Do 1978 zajęcia fotograficzne prowadzili Mieczysław Sahadyn i Bogdan Kocot a później Anna Chowaniec wspólnie z Krzysztofem Kukierem – wychowankiem Bogdana Kocota. Zespoły fotograficzne były nastawione wtedy na dokumentowanie działalności MDK; rejestrowały zajęcia w pracowniach, wykonywały zdjęcia do kronik, realizowały reportaże z imprez i wycieczek.
Anna Chowaniec prowadziła zajęcia fotograficzne nieprzerwanie do roku 2012.
W 1995 pracownia wzbogaciła się o nowe zespoły i nowych nauczycieli: Annę Asyngier-Kozieł i Annę Borowską.
Sztuka użytkowa.
Pierwsza Danuta Tramecourt założyła w MDK koło zabawkarskie, które przetrwało do czasów stanu wojennego. Danuta Tramecourt systematycznie wprowadzała w życie placówki koło sprawnych rąk, w którym dzieci uczyły się haftu i szydełkowania, koło dziewiarstwa ręcznego. Utworzone przez Danutę Tramecourt Koło Młodych Gospodyń dało początek bogatej działalności kulinarnej. Koło gospodyń jeszcze na Zamku przejęła Małgorzata Mianowana (po mężu Szczotkowska) i prowadziła je jeszcze w latach 80. w budynku przy ul. Skierki 12 w specjalnie urządzonej kuchni. W placówce zmianę nazwy "koła gospodyń" na "zespoły sztuki kulinarnej" dokonano w roku 1990. Zajęcia od 1991 roku prowadziły: Anna Patyra i Jolanta Palusińska, ta pierwsza do roku 2012.
Znana już z lat 50. XX wieku pracownia dziewcząt stała się podstawą późniejszego zespołu dziewiarstwa maszynowego prowadzonego latach 70. XX w. przez Krystynę Baran. Później zespoły objęła Renata Małyska. Wówczas zespoły krawiectwa i kroju przekształciły się w zespoły mody młodzieżowej. Współpracują one z zespołami tanecznymi i teatralnymi, dla których dziewczęta przygotowują kostiumy oraz elementy scenografii.
Działalność pracowni dziewcząt znalazła po roku 1978 częściową kontynuację w zespołach pracowni sztuki dekoracyjno-użytkowej utworzonej przez Marię Świstek-Dudę. W jej pracowni dzieci uczyły się haftu artystycznego, szydełkowania, wykonywania biżuterii dziecięcej i tkania na ramach tkackich, a także wiązania makram – techniki artystycznej rzadko stosowanej. Makrama jako nowa technika dość szybko wyparła pozostałe tradycyjne formy dekoracyjne. Uczestnicy zajęć sami wówczas zmienili nazwę pracowni na „pracownię makramy”.
Teatr.
Teatr powstał już w pierwszych latach istnienia placówki jako koło miłośników teatru, w ramach którego wyodrębnił się "Teatrzyk Młodego Widza". Zajęcia teatralne prowadziła Alina Synowska. Ta forma teatru dziecięco-młodzieżowego przetrwała do 1968. Z chwilą otrzymania siedziby przy ul. Grodzkiej rozwijały się nowe formy teatralne, by w latach 80. XX wieku i 90. XX wieku osiągnąć swoje apogeum i największą różnorodność. Najpierw powstał teatrzyk dziecięcy "Gaworek" założony przez Narcyzę Gumieniak. W latach 80. XX wieku narodziła się inna forma teatru dziecięcego związana z lalką – był to teatrzyk lalkowy "Bajduś" prowadzony przez Halinę Dados, działający równolegle z "Gaworkiem" "Bajduś" grał lalkami wykonanymi przez same dzieci, a w jego repertuarze były mniej lub bardziej znane bajki. Nieco później Joanna Franaszczuk-Nowak założyła dziecięcy teatr lalki pod nazwą "Supełki". Na przełomie lat 80. i 90. XX wieku przez kilka lat działał dziecięcy teatr "Drops" prowadzony przez Mieczysława Wojtasa. Mimo krótkiej żywotności "Drops" odniósł wiele sukcesów artystycznych. Rozdział teatru dziecięcego zamyka teatrzyk żywego planu "Tęczowy Krokodylek" założony w 1995 przez Annę Asyngier-Kozieł, który istniał do 2010 roku.
Obok nurtu dziecięcego od połowy lat siedemdziesiątych zajęcia rozszerzyły się także na młodzież licealną. Najpierw był to "Teatr Młodych" prowadzony przez Halinę Kobylarz i Adama Sielanko. Później powstał klub teatralno-literacki. Założyła go Elżbieta Rojek. Teatr poezji Elżbiety Rojek zaliczany był do najlepszych w Polsce w tej kategorii. Uzupełnieniem zajęć teatralnych, literackich i recytatorskich była w tamtym okresie opieka Młodzieżowego Domu Kultury nad szkolnymi kołami miłośników teatru w województwie lubelskim.
W roku 1985 Mieczysław Wojtas założył nowy teatr młodzieżowy pod nazwą "Panopticum".
Tak jak kontynuatorem teatru młodzieżowego był Mieczysław Wojtas, tak w dziedzinie recytacji zadanie przejęła Agata Czarnowska-Kazimierczak. Wypracowała własny kierunek interpretacji poezji. W miejsce po Agacie Czarnowskiej-Kazimierczak pracę w MDK podjęła Monika Wesołowska.
Teatr ruchu w MDK zainicjował w drugiej połowie lat 80. XX wieku Jacek Kasprzak, a kontynuowali go później już jako teatr pantomimy: Grzegorz Bielak i Sławomir Furtak. Pantomimiczne formy teatru prowadzone były równolegle z działalnością dramatyczną teatru "Panopticum." Po zmianie nauczyciela w 1995 teatr pantomimy zmienił się zasadniczo. Sławomir Furtak, który tak jak jego poprzednik był aktorem-mimem stworzył zespół typowo pantomimiczny pod nazwą "Mimika." Teatr "Mimika" był często nagradzany za profesjonalizm, czasami współpracował z teatrem "Panopticum". Swoją działalność zakończył w 2002 r.
W roku 2011 krótko funkcjonował w placówce teatr młodzieżowy "Grodzka 11" pod kierunkiem Joanny Wawiórki-Kamienieckiej.
Muzyka, taniec i śpiew.
Pierwsze formy muzyczne rozwinęły się na Zamku: dzieci i młodzież pod opieką muzyczną Bogumiła Chrapońskiego grały na gitarach klasycznych, mandolinach i akordeonach. Tę samą grupę instrumentów wprowadził później w kamienicy przy ul. Grodzkiej Jan Ciechański do swoich zespołów muzycznych. Od 1976 r. w MDK dodatkowo działał zespół big-beatowy. Na początku lat 80. XX wieku w placówce powstały zespoły muzyki młodzieżowej, prowadzone były przez Janusza Ćwika w budynku przy ul. Skierki. Pod koniec lat 80. XX wieku pracę z muzycznymi zespołami młodzieżowymi podjął Tadeusz Krukowski, zmieniając styl muzyki i wprowadzając solistów. Jego zespoły pracowały do 2000 roku. Rockowy instrumentalno-wokalny charakter zespołów Tadeusza Krukowskiego kontynuuje od roku 2000 Mariusz Kukuryk.
W roku 1997 za sprawą Piotra Tesarowicza powróciły gitary klasyczne. Wśród jego podopiecznych pojawili się pierwsi soliści, duety i tria gitarowe. Ich sukcesy skłoniły nauczyciela do założenia w roku 2000 większego zespołu gitarowego pod nazwą "Milonga". Działalność Piotra Tesarowicza to również współpraca z zespołami teatralnymi MDK – komponowanie i wykonywanie muzyki do spektakli, praca z młodzieżą nad wokalistyką i śpiewem.
W latach 90. XX wieku wprowadzono dodatkowo indywidualne zajęcia gry na instrumentach. Naukę gry na pianinie i gitarze klasycznej (dawniej również na keyboardzie) zaczęły prowadzić: Katarzyna Mądra, Agnieszka Kępka i Piotr Tesarowicz.
Formy taneczne i wokalno-chóralne powstały w MDK w drugiej połowie lat 70. XX wieku. Pierwszy zespół taneczny pojawił się w 1976 roku a prowadziła go Janina Jarzyna. Był to taniec towarzyski kontynuowany później i doskonalony przez Mariana Błaszczyka w klubie tańca towarzyskiego "Skierki". Marian Błaszczyk zainicjował w MDK organizację ogólnopolskich turniejów tańca towarzyskiego. Od 1982 roku Jerzy Oleszczyński prowadził kursy tańca towarzyskiego I i II stopnia przy współpracy Ośrodka Sztuki Tanecznej oraz uczył tańca w klubie "Skierki". W początkach lat 90. XX wieku kontynuował organizację turniejów tanecznych, a pary taneczne "Skierki" odnosiły w nich sukcesy. Ta forma taneczna nie przetrwała; ostatnia para zatańczyła na parkiecie MDK w 1995 roku.
Zasługi w tworzeniu zespołów taneczno-wokalnych i mieszanego chóru dziecięcego miała Elżbieta Jaszak, powołała w roku 1978 dziecięcy zespół ludowy, wprowadziła w MDK rytmikę dla dzieci, na bazie której założyła 30 osobowy zespół wokalno-taneczny o charakterze estradowym "Wesołe Nutki", które bawiły publiczność przez dekadę.
W tym samym czasie rozwinął się czteroosobowy, mieszany zespół dziecięcy "Pelasie", który założył i prowadził Tadeusz Nóżka, powstał również młodzieżowy, żeński zespół wokalny "Kałamarze" Janusza Krasickiego.
Połączenie piosenki z ruchem u "Wesołych Nutek" stało się podstawą stworzenia w 1995 roku zespołu "Gaduły", założonego i kierowanego przez Agnieszkę Walkiewicz-Pułę i Ewę Małecką. W roku 2002 z formy wokalno-tanecznej wyodrębniły się "Gaduły XL" jako zespół wyłącznie taneczny oraz dziecięcy zespół wokalny "Gaduły". W roku 1997 powstała bliźniacza, dziecięca forma taneczna "Arabeska" pod kierunkiem Agnieszki Kępki.
Pierwszą grupę tańca nowoczesnego utworzyła w latach 80. XX wieku Danuta Chmielewska, następnie Ewa Zagórska (Zespół Tańca "Idea").
W roku 1978 powstał w MDK mieszany chór dziecięcy "Skowronki" pod kierownictwem Barbary Pazur. W roku 2001 pod kierunkiem Izabeli Urban i Katarzyny Mądrej chór "Skowronki" został reaktywowany w zupełnie nowym składzie i z sukcesami pracował do 2013 roku.
Dzięki Izabeli Urban w roku 1999 powstał zespół wokalny "Sine Nomine," który wykonuje głównie muzykę a’ cappella z różnych epok – od muzyki dawnej po kompozycje współczesne.
Nauka i technika.
Do najstarszych form tej dziedziny: hobbystyczne koło filatelistów (Władysław Hobot), pracownia krótkofalarstwa i radiotechniki (Wiesław Wolski, Edward Kawczyński, Tadeusz Krzęciewski, Jacek Sieroń, Krzysztof Mickiewicz), szkutnictwo i żeglarstwo (Zbigniew Orzeł, Jerzy Popkowski, Wiesław Kądzielski), modelarstwo (Roman Dubiski, Mieczysław Opaliński, Anna Chowaniec, Waldemar Wargulak). Jedynie modelarstwo przetrwało do 2015.
W latach 90. powstała pracownia grafiki komputerowej i obróbki zdjęć cyfrowych. Najdłużej z pracownią związany był Mieczysław Szafrański.
W MDK obecne było również wychowanie komunikacyjne. Działalność tę prowadziła Mirosława Cybulska, a od roku 1978 kursy szkoleniowe przejął Waldemar Żak i prowadził je do 2012 roku.
W połowie lat 90. rozpoczęły działalność pracownie pozwalające na pogłębianie wiedzy teoretycznej i praktycznej o filmie oraz wiedzę z teorii i historii sztuki. Wzmianki na temat koła filmowego odnotowane są w już kronikach z lat 60. XX wieku. W latach 70. XX wieku Jerzy Krupa założył klub filmowy. Po roku 1980, kiedy funkcjonował już budynek przy ul. Skierki, w ramach zajęć klubu młodzieżowego powstał "Dyskusyjny Klub Filmowy" zainicjowany i prowadzony przez Jolantę Palusińską. Po wieloletniej przerwie, w roku 1998 Anna Borowska wznowiła w MDK zajęcia filmowe.
Najnowszą formą naukową w MDK jest historia sztuki wprowadzona w 1995 przez Barbarę Niścior. W zorganizowanej przez nią pracowni od 1999 r. zajęcia kontynuuje Kamila Śpiewla-Kasperek. Bardzo cenną inicjatywą pracowni historii sztuki było powołanie przez młodzież w 2002 r. "Klubu Młodych Miłośników Lublina".
Języki obce.
W latach 60. XX wieku w placówce pracowało koło języka francuskiego utworzone przez Danutę Tramecourt, później koło esperantystów założyła Kazimiera Koter. Kiedy MDK opuścił kamienice przy ul. Grodzkiej i działał w trzynastu szkołach Lublina, powstało koło języka niemieckiego prowadzone przez Bożennę Makowską. Ta była kierownikiem działu, w którym języka angielskiego uczył Andrzej Szpunar, rosyjskiego – Krystyna Mężyńska, francuskiego – Wojciech Wojdat, a po nim – Danuta Buczek. W roku 1984 zajęcia języka niemieckiego zaczęła prowadzić Wanda Szymanek, uczennica  Bożenny Makowskiej.
Turystyka i sport.
Na przełomie lat 50. XX wieku i 60. XX wieku Włodzimierz Greszczenko – ówczesny dyrektor – zainicjował wyjazdy na wczasy wypoczynkowe do Poronina (później kontynuował je dyr. Mieczysław Ciesielski).
Hanna Wyszkowska prowadziła swoje koło turystyczne głównie pod kątem historycznym. Anna Żak, która objęła po niej tę działalność w roku 1973 skupiła się na turystyce i krajoznawstwie; organizowała wycieczki po Lublinie i okolicach, później po Europie – od Sycylii i Hiszpanii po kraje skandynawskie.
W latach 80. XX wieku MDK posiadał przez pewien czas sekcję koszykarską i piłki ręcznej. Najwyraźniej zapisała się jednak gimnastyka artystyczna i sportowa dziewcząt i chłopców (Józef Wierzyński). Tę samą dyscyplinę kontynuowała jeszcze w latach 90. XX wieku Sabina Kudyba.
Koło szachowe, jakie powstało jeszcze w Międzyszkolnym Ośrodku Kultury Dzieci i Młodzieży było jednym z pierwszych w rodzącej się placówce. Prowadził je Andrzej Sydor.
W latach 1974–1983 w ramach klubu młodzieżowego istniał zespół warcabowo-szachowy. W latach 80. XX wieku zespoły szachowe prowadził Jarosław Grocholski. Od 1990 roku zespołami szachowymi opiekowała się wicemistrzyni Polski Irena Kasprzyk i kolejno: Zofia Ciechocińska-Miecko, Międzynarodowy Mistrz Szachowy Zbigniew Księski oraz Tymoteusz Modrzejewski.
Imprezy.
W okresie „zamkowym” D. Tramecourt wymyśliła imprezę "Czy znasz siebie?" i zapoczątkowała akcję "Senior". W klubie narodziły się niedzielne poranki muzyczne, poetyckie i filmowe – śpiewała tutaj Violetta Villas i grała pianistka Czerny Stefańska. Gośćmi klubu bywali znani i ciekawi ludzie, między innymi ilustratorzy książek; Józef  Wilkoń, Adam Kilian, Zbigniew Lengren. Dzień Dziecka stwarzał okazję do organizowania zabaw i festynów w plenerze pod nazwą "Uśmiech dla każdego dziecka", tym samym śladem poszły: klub turystyczny, koło plastyczne i fotograficzne, które organizowały imprezy wyjazdowe poza miasto "Zielony MDK". Uzupełnieniem tych działań były plenery plastyczne "Piękno mojego miasta" organizowane przez Blankę Olszewską.
W latach 60. XX wieku powstał "Klub Młodych Entuzjastów – Zamek" dla młodzieży o nietypowych zainteresowaniach np. zbieranie minerałów, czy "Klub dobrej płyty." Kiedy na Grodzkiej zajęcia klubowe prowadziła Elżbieta Zdanowicz klub "Plastykon" zmienił nazwę na "Klub Dziecięco-Młodzieżowy", w ramach którego powstał "Klub młodego rowerzysty" i "Sekcja tenisa stołowego".
W 1971 r. nowo utworzona Biblioteka MDK wspólnie z Miejską Biblioteką Publiczną im. H. Łopacińskiego w Lublinie organizowała konkursy czytelnicze dla dzieci i kiermasze książek. MDK włączał się do imprez organizowanych wspólnie z lubelską prasą, np. "Karnawał młodości", "Gwiazdka dla każdego dziecka", "Jarmark Radości".
W latach 70. najciekawsze imprezy organizował "Klub Dziecięco-Młodzieżowy." W 1973 r. pracę w klubie objęła Agnieszka Depta, wprowadzając szereg ciekawych działań cyklicznych. Utrzymywana przez wiele lat współpraca z seniorami jeszcze bardziej się zacieśniła za sprawą ówczesnego prezesa "Klubu Złotego Wieku" i byłym dyrektorem placówki – Ireną Szczepowską-Szych. Seniorzy darzyli sympatią aktorów Teatru im. J. Osterwy i Operetki Lubelskiej, którzy prezentowali w klubie monodramy i małe formy teatralne, a soliści raz w miesiącu śpiewali arie operetkowe. Systematycznie odbywały się spotkania dla młodzieży z cyklu "Zawód, praca, sukces".
Organizowano spotkania z żeglarzem Krzysztofem Baranowskim, aktorką Elżbietą Barszczewską, dziennikarzami i ludźmi telewizji. W 1976 r. imprezy klubowe przejął utworzony dział imprez masowych, którym kierowała Agnieszka Depta. Po oddzieleniu imprez od klubu, pozostały w nim zajęcia świetlicowe prowadzone kolejno przez Jolantę Palusińską, Krystynę Karwat i Jadwigę Koziej.
W 1968 r. z pomysłu Narcyzy Gumieniak powstała najstarsza impreza konkursowa "Turniej Poezji Dziecięcej", która na początku nosiła imię Jana Brzechwy. Po dziesięciu latach liczba występujących teatrów dziecięcych i recytatorów indywidualnych była tak duża, że organizatorzy wyodrębnili konkurs teatrów jako osobną imprezę o nazwie "Inscenizacje".
Drugą najstarszą imprezą teatralną dla młodzieży były "Wojewódzkie Prezentacje Teatrów Szkolnych". Autorką pomysłu była Elżbieta Rojek, a pierwsza edycja prezentacji odbyła się w 1977 r. Niezależnie od pojawienia się nowych przeglądów teatralnych, "Prezentacje..." zyskały miano najpoważniejszej imprezy tego typu w regionie.
"Wojewódzki Konkurs Recytatorski im. Józefa Czechowicza" został zainaugurowany w 1982 r. Powstał z inicjatywy Romany Kowalczyk-Piech  – kustosza Muzeum Literackiego im. Józefa Czechowicza w Lublinie we współpracy z Młodzieżowym Domem Kultury.
Od lat 80. XX wieku MDK organizował imprezy pod patronatem Lubelskiego Kuratora Oświaty oraz Wydziału Oświaty i Wychowania.
W latach 90. XX wieku wiosną każdego roku MDK organizował koncerty laureatów w Chatce Żaka. Wzrastająca liczba zespołów i form skłoniła Kuratorium w roku 2000 do zmiany regulaminu i wyodrębnienia kategorii artystycznych, z których powstały oddzielnie imprezy realizowane w różnych miastach województwa.
W latach 80. XX wieku po raz pierwszy przeprowadzono eliminacje wojewódzkie "Ogólnopolskiego Konkursu Chórów a’Cappella Dzieci i Młodzieży". Impreza rozszerzyła później swój zasięg na region Polski południowo-wschodniej aż do połowy lat 90.
Obok działań artystycznych dobrą sławą cieszyły się także imprezy o innym charakterze, między innymi "Turniej Wiedzy o Bezpieczeństwie w Ruchu Drogowym", prowadzony przez Waldemara Żaka.
Przez ponad dwadzieścia lat w placówce odbywała się wystawa modelarska organizowana przy współpracy z Ligą Obrony Kraju. "Ogólnopolski Konkurs – Wystawa Modeli klasy „C” typ „Nawiga”" przekształcił się w imprezę międzynarodową. Wkład w rozwój i wieloletnie prowadzenie wystawy miał Waldemar Wargulak.
W tym samym czasie w placówce rozwinęła się forma współpracy z ambasadami obcych państw za pośrednictwem fundacji "Sztuka Dziecka", inspirowana ogólnopolskim konkursem plastycznym "Krajobraz Polski". Współpraca polegała na organizowaniu wystaw plastycznych dzieci z różnych państw. Przy tej okazji gościli w MDK między innymi Tony Halik oraz Elżbieta Dzikowska.
Do lat 90. XX wieku organizacją imprez kierowała Agnieszka Depta, do chwili objęcia urzędu dyrektora placówki. W roku 2003 zainicjowała prezentację dorobku placówki w plenerze – działania uliczne MDK z czasem rozwinęły się w kilkudniową imprezę plenerową pod nazwą "Scholaria" tzw. "Małe Dni Lublina." W kolejnych latach kierownictwo i opiekę nad imprezami przejęła Halina Kobylarz.
Placówka przeprowadza każdego roku aukcje, loterie i koncerty charytatywne, z których dochód przeznaczony jest na potrzeby hospicjów oraz szpitali dziecięcych. Organizuje i przeprowadza liczne konkursy miejskie, wojewódzkie i ogólnopolskie: m.in. Wojewódzki Konkurs Plastyczny i Literacki "Moje Boże Narodzenie," Konkurs plastyczny, fotograficzny i Literacki "Klasztor w sercu miasta" dla uczniów szkół lubelskich (we współpracy z Klasztorem oo. Dominikanów w Lublinie)"," konkurs krajoznawczy "Oblicza małej ojczyzny" (wymyślony przez Renatę Adamczewską i Annę Żak), Ogólnopolski Konkurs Plastyczny "Grafika", Wojewódzki Konkurs Piosenki "Jesienne Nutki" i wiele innych.
MDK posiada dwie galerie: "Pod Akacją" i "Na Poddaszu". Obie znajdują się w budynku przy ul. Grodzkiej 11. Pierwszą wystawę w galerii "Pod Akacją" zorganizowano w maju 1971. Komisarzami wszystkich wystaw są Renata Adamczewska, Edyta Madej i Jakub Nastaj z Pracowni Imprez MDK. W galeriach odbywają się wystawy przeglądowe twórczości uczniów innych placówek, wystawy pokonkursowe; galerie są również gospodarzami uroczystości podsumowań konkursów.
Szeroka działalność imprezowa wymagała odpowiedniej oprawy plastycznej, scenografii, profesjonalnie zaprojektowanych dyplomów, afiszy, zaproszeń, okolicznościowych znaczków i innych gadżetów. Te właśnie potrzeby zdecydowały o konieczności zorganizowania w placówce ogólnej pracowni plastycznej, która powstała w 1978 r. Pierwszym plastykiem pracowni był Tomasz Ludziński. Jedne z najciekawszych śladów swojej pracy pozostawili Paweł Sarliński i Jerzy Sobota. Obecnie ogólną pracownię plastyczną MDK prowadzi Jakub Nastaj. Plastyk ściśle współpracuje z Pracownią Imprez, wspomaga działalność wystawienniczą aranżując wystawy w galeriach. W 2000 zaprojektował, stworzył i prowadzi stronę internetową placówki.

</doc>
<doc id="2790082" url="https://pl.wikipedia.org/wiki?curid=2790082" title="Syn Jazdona">
Syn Jazdona

Syn Jazdona: powieść historyczna z czasów Bolesława Wstydliwego i Leszka Czarnego – powieść historyczna Józefa Ignacego Kraszewskiego wydana po raz pierwszy w 1880 roku, należąca do cyklu "Dzieje Polski".
Treść.
Akcja rozpoczyna się w 1241 roku, w chwili kiedy tytułowy bohater imieniem Pawlik, syn możnowładcy - Jazdona herbu Półkoza, ma 19 lat. Autor ukazuje go jako lekkoducha i okrutnika trawiącego czas na zabawach i pijaństwie, dotkliwie dający się we znaki okolicznej ludności, przez budzące grozę wybryki. Kiedy na ziemie polskie najeżdżają Tatarzy, Pawlik bierze udział w walce, mężnie walcząc w bitwie pod Legnicą, gdzie cudem unika śmierci. Jednakże te przeżycia nie zmieniają jego charakteru.
Następnie jest rok 1266. Ponownie widzimy Pawlika, który wykorzystując podstęp, intrygi, przekupstwo na olbrzymią skalę, zostaje przez kapitułę wybrany biskupem krakowskim. Charakteru Pawła z Przemankowa bynajmniej fakt ów nie zmienia na lepsze. Jest człowiekiem pełnym pychy, butnym, aroganckim i bezwzględnym. Nie istnieją dla niego żadne wartości moralne, nie waha się popełnić żadnej zbrodni.

</doc>
<doc id="2790084" url="https://pl.wikipedia.org/wiki?curid=2790084" title="Jan Klaassens">
Jan Klaassens

Jean "Jan" Anna Klaassens (ur. 4 września 1931 w Venlo - zm. 12 lutego 1983) – holenderski piłkarz grający na pozycji pomocnika. W swojej karierze rozegrał 57 meczów w reprezentacji Holandii i strzelił w nich 1 gola.
Kariera klubowa.
Swoją karierę piłkarską Klaassens rozpoczął w klubie Venlose Boys. Następnie został zawodnikiem VVV Venlo. W 1948 roku zadebiutował w jego barwach. W VVV występował do końca sezonu 1958/1959.
Latem 1959 roku Klaassens przeszedł z VVV Venlo do Feyenoordu. W zespole Feyenoordu w Eredivisie zadebiutował 23 sierpnia 1959 w przegranym 0:1 domowym meczu ze Spartą Roterdam. W sezonach 1960/1961 i 1961/1962 wywalczył z Feyenoordem dwa tytuły mistrza Holandii. W Feyenoordzie grał do zakończenia sezonu 1963/1964. Rozegrał w nim 140 ligowych meczów i strzelił 6 goli.
Latem 1964 roku Klaassens wrócił do VVV Venlo. Grał w nim do końca swojej kariery, czyli do 1967 roku.
Kariera reprezentacyjna.
W reprezentacji Holandii Klaassens zadebiutował 7 marca 1953 roku w przegranym 1:2 towarzyskim meczu z Danią, rozegranym w Rotterdamie. W swojej karierze grał w: eliminacjach do MŚ 1958, do MŚ 1962 i do ME 1964. Od 1953 do 1963 roku rozegrał w kadrze narodowej 57 meczów, w których strzelił 1 bramkę.

</doc>
<doc id="2790087" url="https://pl.wikipedia.org/wiki?curid=2790087" title="Gmina Pojezerje">
Gmina Pojezerje

Gmina Pojezerje () – gmina w Chorwacji, w żupanii dubrownicko-neretwiańskiej. W 2011 roku liczyła 991 mieszkańców.
Miejscowości.
Gmina składa się z następujących miejscowości:

</doc>
<doc id="2790088" url="https://pl.wikipedia.org/wiki?curid=2790088" title="Gmina Slivno">
Gmina Slivno

Gmina Slivno () – gmina w Chorwacji, w żupanii dubrownicko-neretwiańskiej. W 2011 roku liczyła 1999 mieszkańców.
Miejscowości.
Gmina składa się z następujących miejscowości:

</doc>
<doc id="2790091" url="https://pl.wikipedia.org/wiki?curid=2790091" title="Orthostoechus">
Orthostoechus



</doc>
<doc id="2790092" url="https://pl.wikipedia.org/wiki?curid=2790092" title="Lythrulon">
Lythrulon



</doc>
<doc id="2790094" url="https://pl.wikipedia.org/wiki?curid=2790094" title="Isaciops">
Isaciops



</doc>
<doc id="2790095" url="https://pl.wikipedia.org/wiki?curid=2790095" title="Inermia">
Inermia



</doc>
<doc id="2790096" url="https://pl.wikipedia.org/wiki?curid=2790096" title="Brachygenys">
Brachygenys



</doc>
<doc id="2790097" url="https://pl.wikipedia.org/wiki?curid=2790097" title="Bathystoma">
Bathystoma



</doc>
<doc id="2790098" url="https://pl.wikipedia.org/wiki?curid=2790098" title="Anarmostus">
Anarmostus



</doc>
<doc id="2790105" url="https://pl.wikipedia.org/wiki?curid=2790105" title="Archidiecezja Neapolu">
Archidiecezja Neapolu

Archidiecezja Neapolu (łac. "Archidioecesis Neapolitana") – archidiecezja Kościoła rzymskokatolickiego we Włoszech, w Kampanii. Wchodzi w skład regionu kościelnego Kampania.
Została erygowana w I wieku. W X wieku została podniesiona do rangi metropolii.

</doc>
<doc id="2790109" url="https://pl.wikipedia.org/wiki?curid=2790109" title="Zmarli w październiku 2012">
Zmarli w październiku 2012



</doc>
<doc id="2790110" url="https://pl.wikipedia.org/wiki?curid=2790110" title="Bidzina Iwaniszwili">
Bidzina Iwaniszwili

Bidzina Iwaniszwili (gruz. ბიძინა ივანიშვილი, używał imienia Boris, ur. 18 lutego 1956 w Czorwili) – gruziński miliarder i polityk. Przywódca koalicji Gruzińskie Marzenie, która wygrała wybory parlamentarne w październiku 2012. Premier Gruzji od 25 października 2012 do 20 listopada 2013.
Edukacja i działalność gospodarcza.
Bidzina Iwaniszwili urodził się w miejscowości Czorwila w regionie Imeretia jako najmłodszy z pięciorga rodzeństwa. Jego rodzina była stosunkowo uboga; ojciec był górnikiem w kopalni rud manganu w pobliskiej miejscowości Cziatura. Ukończył szkołę średnią w Saczchere, a następnie inżynierię i ekonomię na Państwowym Uniwersytecie w Tbilisi. Po jego zakończeniu wyjechał do Moskwy, gdzie doktoryzował się w zakresie ekonomii na Moskiewskim Państwowym Uniwersytecie Transportu Szynowego.
Przebywając w Moskwie rozpoczął działalność gospodarczą, której początek przypadł na czas rozpadu ZSRR i okres prywatyzacji państwowych przedsiębiorstw. Rozpoczynał od sektora usług, handlując elektroniką, w tym częściami komputerowymi oraz telefonami z klawiaturą. W 1990 założył Rossijski Kredit Bank, który w późniejszych latach stał się jednym z największych banków w Rosji. Obok sektora bankowego prowadził interesy w branży przemysłowej, rolniczej, budowlanej i na rynku nieruchomości. Został właścicielem sieci aptek „Doktor Stoletow” oraz dwóch pięciogwiazdkowych hoteli w Moskwie. Uzyskał udziały w takich firmach, jak Gazprom i Łukoil. Część swego majątku inwestował również w dzieła sztuki. Znany był z kolekcjonowania obrazów, w tym dzieł Pabla Picassa. W 2006 za 95 mln USD zakupił obraz tego malarza, "Dora Maar z kotem".
Według magazynu Forbes, wartość jego majątku w 2009 wyniosła 3,2 mld USD i systematycznie wzrastała w ciągu kolejnych trzech lat. W marcu 2012, jako najbogatszy mieszkaniec Gruzji, zajął 153. miejsce na liście najbogatszych ludzi magazynu Forbes z majątkiem wartym 6,4 mld USD. Jego majątek stanowił połowę rocznego gruzińskiego budżetu.
W 2002 powrócił wraz z rodziną, żoną i czworgiem dzieci, do Gruzji. Zamieszkał w rodzinnej Czorwili. Po dojściu do władzy prezydenta Micheila Saakaszwilego w czasie rewolucji róż w 2003, wspierał finansowo krajowe instytucje społeczne i publiczne oraz Gruzińską Cerkiew Prawosławną; prowadził działalność filantropijną. Współfinansował odbudowę szkół, szpitali, kościołów i instytucji kulturalnych. Finansował Fundusz Obrony, zajmując się odbudową infrastruktury policyjnej. Według własnych szacunków na działalność publiczną przeznaczył w ciągu kilku lat ok. 1,5 mld USD.
Kariera polityczna.
W październiku 2011 Iwaniszwili ogłosił decyzję o zaangażowaniu się w życie polityczne i o udziale w nadchodzących wyborach parlamentarnych w październiku 2012. Decyzję tę uzasadniał potrzebą zmian w kraju. Choć w pierwszych latach popierał rząd prezydenta Saakaszwilego, z biegiem czasu coraz bardziej dystansował się od władz, a zwłaszcza po przegranej przez Gruzję wojnie pięciodniowej z Rosją w 2008. Administrację prezydenta oskarżał o podejmowanie złych decyzji politycznych w czasie i po zakończeniu konfliktu, budowanie autorytarnych rządów, łamanie i ograniczenie wolności oraz swobód obywatelskich, w tym działalności mediów i przedsiębiorstw.
W tym samym miesiącu został pozbawiony przez władze gruzińskiego obywatelstwa; nastąpiło to na mocy prawa o przyjęciu obywatelstwa państwa trzeciego, oznaczającego w takiej sytuacji pozbawienie obywatelstwa państwa ojczystego. Iwaniszwili w 2010, posiadając już obywatelstwo gruzińskie i rosyjskie, przyjął dodatkowo obywatelstwo francuskie. Pozbawienie go obywatelstwa miało, jego zdaniem, uniemożliwić mu udział w wyborach. Na początku 2012 sam dobrowolnie zrzekł się obywatelstwa rosyjskiego. W maju 2012 parlament gruziński przyjął przejściową nowelizację konstytucji, umożliwiającą start w wyborach parlamentarnych i prezydenckich kandydatowi posiadającemu obywatelstwo jednego z krajów Unii Europejskiej i zamieszkującemu w Gruzji co najmniej pięć lat. Nowe prawo, które miało obowiązywać do 2014 roku, stwarzało możliwość startu Iwaniszwilemu w wyborach parlamentarnych w 2012 i prezydenckich w 2013. Ten jednakże, bezskutecznie starając się o odzyskanie gruzińskiego obywatelstwa, nie zdecydował się na start na mocy nowo uchwalonych przepisów, uznając je dodatkowo za motywowane politycznie i wobec tego niekorzystne dla krajowego porządku prawnego.
W grudniu 2011 założył ruch społeczny Gruzińskie Marzenie, który 21 kwietnia 2012 przybrał formę koalicji wyborczej pod tą samą nazwą. Oprócz partii Iwaniszwilego (Gruzińskie Marzenie-Demokratyczna Gruzja) w jej skład weszło kilka największych partii opozycyjnych, w tym Partia Republikańska, Nasza Gruzja-Wolni Demokraci, Partia Konserwatywna, Forum Narodowe oraz partia Przemysł Zbawi Gruzję.
Ogłaszając w 2011 decyzję o zaangażowaniu się w działalność polityczną, Iwaniszwili zapowiedział sprzedaż swojego majątku w Rosji. Powodem decyzji miało być ukrócenie spekulacji i pomówień o reprezentowanie zagranicznych interesów i rosyjskich władz, o co oskarżali go przeciwnicy polityczni. W maju 2012 sprzedał aktywa Rossijskiego Kredit Banku, a we wrześniu 2012 – ostatnie z posiadanych udziałów w rosyjskich przedsiębiorstwach.
W czasie kampanii sondaże przedwyborcze wskazywały na zwycięstwo rządzącego Zjednoczonego Ruchu Narodowego. Iwaniszwili zapowiadał odbudowę gospodarki kraju po wojnie z 2008 oraz zerwanie z polityką administracji Saakaszwilego, łamiącej jego zdaniem standardy demokratyczne. W polityce zagranicznej opowiadał się za kontynuacją współpracy z państwami zachodnimi, NATO i Unią Europejską, lecz równocześnie wskazywał potrzebę normalizacji i poprawy relacji z Rosją. Przełomowym momentem w kampanii wyborczej była publikacja 18 września 2012 przez opozycyjne stacje telewizyjne nagrań ze stołecznego więzienia, w którym służba więzienna poniżała i torturowała osadzonych, co miało stanowić dowód na postępującą degradację wartości i łamania praw demokratycznych w kraju. Upublicznienie nagrań doprowadziło do masowych demonstracji antyrządowych oraz dymisji w szeregach rządu.
Po ogłoszeniu wstępnych wyników prezydent Saakaszwili uznał zwycięstwo rywala i zapowiedział przejście Zjednoczonego Ruchu Narodowego do opozycji. 5 października 2012 Centralna Administracja Wyborcza Gruzji ogłosiła, że w wyborach parlamentarnych z 1 października 2012 koalicja Gruzińskie Marzenie zdobyła 54,9% głosów. Organizacja Bezpieczeństwa i Współpracy w Europie uznała wybory za wolne i demokratyczne, zauważając jednak istnienie pewnych niedociągnięć. Stanowiły one jednocześnie pierwszy demokratyczny i pokojowy transfer władzy w historii Gruzji.
W nowym parlamencie koalicja Gruzińska Marzenie objęła 85 mandatów, a Zjednoczony Ruch Narodowy pozostałe 65 miejsc. 8 października 2012 Iwaniszwili podał wstępny zarys swojego przyszłego gabinetu. 17 października 2012 został desygnowany przez prezydenta na stanowisko premiera i rozpoczął misję formowania gabinetu. 25 października 2012 przedstawił ostateczny skład rządu, który tego samego dnia uzyskał wotum zaufania ze strony parlamentu głosami 88 za do 54 przeciw. W jego 19-osobowym gabinecie stanowisko wicepremiera i ministra obrony objął Irakli Alasania, a stanowisko ministra energii były piłkarz Kacha Kaladze. Premierem Gruzji przestał być 20 listopada 2013 r.

</doc>
<doc id="2790115" url="https://pl.wikipedia.org/wiki?curid=2790115" title="Południowy Kamerun">
Południowy Kamerun



</doc>
<doc id="2790117" url="https://pl.wikipedia.org/wiki?curid=2790117" title="Krzysztof Wętkowski">
Krzysztof Wętkowski

Krzysztof Jakub Wętkowski (ur. 12 sierpnia 1963 w Gnieźnie) – polski duchowny rzymskokatolicki, doktor nauk prawnych, biskup pomocniczy gnieźnieński w latach 2012–2021, biskup diecezjalny włocławski od 2021.
Życiorys.
Urodził się 12 sierpnia 1963 w Gnieźnie. Ukończył tamtejsze II Liceum Ogólnokształcące. Następnie studiował w Prymasowskim Wyższym Seminarium Duchownym w Gnieźnie. Wyświęcony na prezbitera został 4 czerwca 1988 w bazylice gnieźnieńskiej przez kardynała Józefa Glempa, prymasa Polski. Od 1989 kontynuował studia na Katolickim Uniwersytecie Lubelskim, uzyskując w 1995 doktorat z nauk prawnych w zakresie prawa kanonicznego.
W latach 1988–1989 był wikariuszem w parafii farnej św. Marcina i Mikołaja w Bydgoszczy, jednocześnie pełniąc funkcję kapelana i sekretarza Jana Wiktora Nowaka, biskupa pomocniczego gnieźnieńskiego i wikariusza biskupiego prymasa Polski dla miasta Bydgoszczy. W latach 1994–1995 pracował jako rzecznik prasowy i referent ds. środków społecznego przekazu w kurii metropolitalnej w Gnieźnie. Był sekretarzem komisji organizującej jubileusz 1000-lecia śmierci św. Wojciecha oraz komitetu przygotowującego wizytę papieża w archidiecezji w 1997. W latach 1995–2012 zajmował stanowisko kanclerza kurii. W latach 2000–2012 pełnił funkcję sędziego trybunału metropolitalnego w Gnieźnie, zaś w latach 2001–2012 delegata arcybiskupa gnieźnieńskiego do wizytowania parafii dziekańskich. Od 1995 do 2008 był ceremoniarzem archikatedry gnieźnieńskiej. W 2011 został moderatorem kurii, a we wrześniu 2012 wikariuszem generalnym archidiecezji. Należał do kolegium konsultorów, rady kapłańskiej, rady duszpasterskiej archidiecezji, komisji liturgicznej, a także rady programowej gazety diecezjalnej i radia diecezjalnego. W latach 2007–2011 był przewodniczącym Rady Nadzorczej Prymasowskiego Wydawnictwa „Gaudentinum”, a w latach 2009–2012 zasiadał w Radzie Programowej Instytutu Prymasa Józefa Glempa. Pełnił funkcję przewodniczącego komisji historycznej archidiecezji gnieźnieńskiej i diecezji bydgoskiej. W 2000 otrzymał godność kanonika honorowego, a w 2004 kanonika gremialnego kapituły prymasowskiej.
W Prymasowskim Instytucie Teologicznym w Gnieźnie pełnił funkcję ojca duchownego. W 1997 został wykładowcą prawa kanonicznego w Prymasowskim Instytucie Teologicznym w Gnieźnie i Prymasowskim Wyższym Seminarium Duchownym w Gnieźnie. W 2008 otrzymał stanowisko adiunkta na Wydziale Teologicznym Uniwersytetu im. Adama Mickiewicza. Wszedł w skład Stowarzyszenia Kanonistów Polskich.
24 listopada 2012 papież Benedykt XVI mianował go biskupem pomocniczym archidiecezji gnieźnieńskiej ze stolicą tytularną Glavinizza. Święcenia biskupie otrzymał 22 grudnia 2012 w archikatedrze gnieźnieńskiej. Głównym konsekratorem był Józef Kowalczyk, arcybiskup metropolita gnieźnieński, zaś współkonsekratorami arcybiskup Celestino Migliore, nuncjusz apostolski w Polsce, oraz Henryk Muszyński, arcybiskup senior gnieźnieński. Jako zawołanie biskupie przyjął słowa „"State in fide"” ("Trwajcie mocno w wierze").
27 kwietnia 2021 papież Franciszek przeniósł go na urząd biskupa diecezjalnego diecezji włocławskiej. Diecezję kanonicznie objął 7 czerwca 2021, zaś ingres do katedry we Włocławku odbył 19 czerwca 2021.
W strukturach Konferencji Episkopatu Polski objął funkcję przewodniczącego Zespołu Roboczego ds. Nowelizacji Statutu i Regulaminu KEP, a także został członkiem Kościelnej Komisji Konkordatowej i Rady Prawnej. W 2022 był współkonsekratorem podczas sakry biskupa pomocniczego gnieźnieńskiego Radosława Orchowicza.

</doc>
<doc id="2790120" url="https://pl.wikipedia.org/wiki?curid=2790120" title="Chrystus na krzyżu (obraz Goi)">
Chrystus na krzyżu (obraz Goi)

Chrystus na krzyżu (hiszp. "Cristo Crucificado") – obraz olejny hiszpańskiego malarza Francisco Goi, dzięki któremu artysta został członkiem Królewskiej Akademii Sztuk Pięknych św. Ferdynanda w Madrycie.
Okoliczności powstania.
Goya namalował "Chrystusa na krzyżu" w 1780 roku. Pracował wtedy na królewskim dworze od kilku lat malując "kartony do tapiserii" dla warsztatów tkackich Królewskiej Manufaktury Tapiserii Santa Bárbara w Madrycie. Ta praca pozwalała Goi na wygodne życie, ale pochodzący z prowincji artysta szukał w stolicy większego uznania. W 1779 roku zmarł Anton Raphael Mengs zwalniając prestiżowe stanowisko nadwornego malarza, o które ubiegali się Goya i Mariano Salvador Maella. Ostatecznie otrzymał je Maella, który posiadał już tytuł "królewskiego malarza" i miał przy awansie pierwszeństwo. To niepowodzenie, które Goya odebrał jako poniżenie, zostało mu wynagrodzone, kiedy jednogłośnie wybrano go na członka Akademii Św. Ferdynanda. Na inauguracji 5 maja 1780 roku Goya przedstawił członkom komisji kwalifikacyjnej namalowanego według kanonów akademii neoklasycznego "Chrystusa na krzyżu".
Analiza.
Malując "Chrystusa na krzyżu" Goya sięgnął do tradycyjnej hiszpańskiej ikonografii inspirując się pracami Velazqueza i Antona Rafaela Mengsa. Goya podziwiał Velázqueza, a dzięki pracy na dworze mógł studiować jego dzieła, znał zatem doskonale jego obraz "Chrystus ukrzyżowany". Obraz Velázqueza został namalowany według kanonów barokowych. Postać Chrystusa widnieje na ciemnym, jednolitym tle, został przybity do krzyża czterema gwoździami, jego stopy opierają się drewnianej podpórce, a nad głową widnieje napis w trzech językach: "Iesus Nazarenus Rex Iudaeorum". Goya zastosował wszystkie te elementy w swojej pracy jednocześnie ujmując scenie dramatyzmu – niemal idealne ciało Chrystusa nie nosi śladów męki, krew wokół ran jest ledwie widoczna. Skupił się na oddaniu piękna nagiego ciała, doskonałego, szlachetnego i pełnego spokoju. Postać jest skąpana w świetle, które podkreśla jej boski wymiar. Głowa Chrystusa, namalowana swobodnymi i energicznymi pociągnięciami pędzla, jest przechylona w lewą stronę i uniesiona lekko do góry. Wydaje się, że zwracający wzrok ku górze Chrystus wypowiada słowa "Boże mój, Boże, czemuś mnie opuścił?" (Mt 27, 46).
Goya wiedział, że takie przedstawienie ukrzyżowania odpowiadało gustom członków akademii, ukształtowanym m.in. przez niedawno zmarłego Mengsa. Była to jedna z najtrudniejszych, klasycznych kompozycji, przy której artysta musiał się wykazać doskonałą znajomością anatomii i malarskich tradycji. Dzieło spełniło swoje zadanie, Goya został przyjęty na członka akademii.
Krytyk sztuki Robert Hughes uważa "Chrystusa na krzyżu" za "bez wątpienia najgorszy" z obrazów Goi, namalowany wbrew własnemu stylowi, którego jedynym przeznaczeniem było zapewnienie artyście akademickiego tytułu. Inny krytycy nie są wobec dzieła tak surowi. Wprawdzie Goya otwarcie czerpie z pracy Velazqueza przedstawiając wyidealizowaną sylwetkę Chrystusa, jednak osobisty styl artysty odnajdujemy w wyrazie twarzy ukrzyżowanego. U Goi Chrystus jest pełen trwogi, jego cierpiąca twarz zwrócona jest pytająco ku niebiosom – co ujawnia skłonność Goi do ekspresjonizmu.
Proweniencja.
Po inauguracji w 1780 roku obraz automatycznie stał się własnością Akademii św. Ferdynanda, która w 1785 roku (z inicjatywy hrabiego Floridablanca) przekazała go do madryckiej Bazyliki San Francisco el Grande. W 1835 roku w wyniku kasacji dóbr kościelnych obraz znalazł się w zbiorach Muzeum Trójcy Świętej. To muzeum zostało połączone z Prado, gdzie obraz znajduje się od 1872 roku.

</doc>
<doc id="2790131" url="https://pl.wikipedia.org/wiki?curid=2790131" title="Robert Vonnoh">
Robert Vonnoh

Robert William Vonnoh (ur. 17 września 1858 w Hartford, zm. 28 grudnia 1933 w Nicei) – amerykański malarz, jeden z promotorów impresjonizmu w USA, członek National Academy of Design.
Życiorys.
Robert William Vonnoh urodził się w Hartford, w stanie Connecticut, ale później przeniósł się do Bostonu, gdzie zaczął swoją karierę jako artysta. W 1875 rozpoczął naukę w szkole artystycznej Massachusetts Normal Art School, a w 1880, podobnie jak wielu amerykańskich artystów, wyjechał do Francji na studia w Académie Julian. Studiował pod kierunkiem Lefebvre'a i Boulangera. W 1883 wrócił na krótko do Bostonu by wykładać w Cowles School (w 1884) i School of the Museum of Fine Arts (w 1885)
W 1886 ożenił się z Grace D. Farrell. Miesiąc miodowy spędzili w Grez-sur-Loing we Francji. W 1887 Vonnoh ponownie przyjechał do Francji by kontynuować studia w "Académie Julien", ale począwszy od jesieni przez następne trzy lub cztery lata większość czasu spędzał w Grez.
W 1889 Vonnoh wziął udział w Wystawie Światowej w Paryżu, gdzie odznaczono go brązowym medalem, i w paryskim Salonie. Jego obrazy, malowane pod wpływem impresjonizmu francuskiego i amerykańskiego, odznaczały się ulotną świetlistością, nastrojowością pleneru i wyrazistą techniką, stosowaną dla oddania intymnych pejzaży i portretów. Wiosną 1891 Vonnoh powrócił do Ameryki, by kontynuować nauczanie, tym razem w Pennsylvania Academy of the Fine Arts, gdzie wśród jego uczniów byli m.in. Robert Henri, William Glackens i Maxfield Parrish. 
Po śmierci pierwszej żony w 1896 Vonnoh często zmieniał miejsce zamieszkania dzieląc czas między Amerykę i Francję. W 1899 ożenił się ze znaną rzeźbiarką Bessie Potter, którą później często portretował. Para przeniosła się do Nowego Jorku i pracowała przez wiele lat w letnich koloniach artystycznych Cos Cob i Old Lyme w Connecticut, miejscach ważnych dla rozwoju amerykańskiego impresjonizmu w pierwszych latach XX wieku.
W 1906 Vonnoh został członkiem National Academy of Design
W 1907 roku oboje z Bessie powrócili do Grez, gdzie Vonnoh pozostał do 1911. Miał zwyczaj corocznie spędzać tam czas, aż do wybuchu I wojny światowej. W 1922 roku powrócił ponownie do Grez mieszkając od tego czasu na stałe przeważnie we Francji, gdzie w 1933 zmarł.
Za życia ceniono jego prace za „pomysłową technikę i dobry smak”. Dziś jego obrazy można oglądać m.in. w Metropolitan Museum of Art, Museum of Fine Arts w Bostonie i Art Institute of Chicago.
Twórczość.
W rozwoju amerykańskiego impresjonizmu Robert Vonnoh odegrał istotną rolę zarówno jako malarz, jak i nauczyciel (Boston, Filadelfia). Był jednym z pierwszych malarzy, którzy wprowadzili europejski impresjonizm do Ameryki. Jego płótna, wyważone kompozycyjnie, odznaczały się chłodnymi tonami, światłem i nastrojowością. 
W wielu figuralnych płótnach Vonnoha z lat 80. XIX wieku widoczne jest jego przywiązanie do silnego, tonalnego naturalizmu, ale począwszy od 1888 zaczął pracować w plenerze tworząc jasne, kolorowe pejzaże i studia kwiatów z natury, odzwierciedlające jego zainteresowanie estetyką impresjonizmu. Przykładem tych dwóch różnych tendencji są powstałe w tym samym 1888 roku obrazy "Towarzysz z pracowni (Companion of the Studio)" (Pennsylvania Academy of the Fine Arts) i namalowane w kilku wersjach kolorowe "Maki" (Indianapolis Museum of Art i Terra Foundation for American Art w Chicago). Zainteresowanie impresjonizmem przypisywane jest wpływowi irlandzkiego malarza Roderica O'Conora, który sam w 1886 zaadaptował jasne, czyste barwy i gruby impast, być może podczas pobytu w Grez w tym samym roku. Innym źródłem impresjonistycznych inspiracji Vonnoha mógł też być Alfred Sisley, pracujący w pobliżu, w Moret-sur-Loing.
"Maki" okazały się studiami przygotowawczymi do namalowanego w 1890 obrazu "Na flandryjskim polu, gdzie śpią żołnierze i rosną maki"; obecnie w zbiorach Butler Institute of American Art) – największego i najbardziej ambitnego dzieła w karierze artysty. Temat maków był rozpowszechniony w malarstwie francuskim i impresjonistycznym. Claude Monet w 1885 namalował "Pole maków w Giverny". Płótno zwróciło na siebie uwagę, gdy znalazło się na pierwszej wielkiej amerykańskiej wystawie dzieł francuskiego impresjonizmu, zorganizowanej w kwietniu 1886 w nowojorskiej siedzibie American Art Association. W 1885 maki malowali w Grez również szwedzki malarz, Karl Nordström (Malmö konstmuseum, Szwecja) i Amerykanin, Theodore Robinson. 
Oprócz pejzaży Vonnoh namalował również ponad 500 portretów.

</doc>
<doc id="2790133" url="https://pl.wikipedia.org/wiki?curid=2790133" title="'Polen-Jugendverwahrlager der Sicherheitspolizei in Litzmannstadt'">
'Polen-Jugendverwahrlager der Sicherheitspolizei in Litzmannstadt'



</doc>
<doc id="2790136" url="https://pl.wikipedia.org/wiki?curid=2790136" title="Archidiecezja Ravenna-Cervia">
Archidiecezja Ravenna-Cervia

Archidiecezja Ravenna-Cervia – łac. "Archidioecesis Ravennatensis-Cerviensis" – archidiecezja Kościoła rzymskokatolickiego we Włoszech. Wchodzi w skład regionu kościelnego Emilia-Romania.
Została erygowana w I wieku. W V wieku została podniesiona do rangi metropolii. 22 lutego 1947 została połączona z diecezją Cervia unią "aeque principaliter". Obecną nazwę uzyskała 30 września 1986.

</doc>
<doc id="2790138" url="https://pl.wikipedia.org/wiki?curid=2790138" title="Pseudojulis">
Pseudojulis



</doc>
<doc id="2790139" url="https://pl.wikipedia.org/wiki?curid=2790139" title="Platyglossus">
Platyglossus



</doc>
<doc id="2790140" url="https://pl.wikipedia.org/wiki?curid=2790140" title="Octocynodon">
Octocynodon



</doc>
<doc id="2790141" url="https://pl.wikipedia.org/wiki?curid=2790141" title="Julidio">
Julidio



</doc>
<doc id="2790142" url="https://pl.wikipedia.org/wiki?curid=2790142" title="Iridio">
Iridio



</doc>
<doc id="2790143" url="https://pl.wikipedia.org/wiki?curid=2790143" title="Hemiulis">
Hemiulis



</doc>
<doc id="2790144" url="https://pl.wikipedia.org/wiki?curid=2790144" title="Hemitautoga">
Hemitautoga



</doc>
<doc id="2790145" url="https://pl.wikipedia.org/wiki?curid=2790145" title="Hemijulis">
Hemijulis



</doc>
<doc id="2790146" url="https://pl.wikipedia.org/wiki?curid=2790146" title="Halinanodes">
Halinanodes



</doc>
<doc id="2790147" url="https://pl.wikipedia.org/wiki?curid=2790147" title="Guentheria">
Guentheria



</doc>
<doc id="2790148" url="https://pl.wikipedia.org/wiki?curid=2790148" title="Emmeekia">
Emmeekia



</doc>
<doc id="2790149" url="https://pl.wikipedia.org/wiki?curid=2790149" title="Choerojulis">
Choerojulis



</doc>
<doc id="2790150" url="https://pl.wikipedia.org/wiki?curid=2790150" title="Artisia">
Artisia



</doc>
<doc id="2790151" url="https://pl.wikipedia.org/wiki?curid=2790151" title="Paweł Adamajtis">
Paweł Adamajtis

Paweł Adamajtis (ur. 30 sierpnia 1990) – polski siatkarz, grający na pozycji atakującego.
Kariera.
Kariera klubowa.
Pierwszym klubem Adamajtisa był Energetyk Jaworzno, w którym grał przez trzy lata (do 2012 roku). Reprezentując barwy tego klubu został uznany w sezonie 2011/2012 za jednego z najbardziej wartościowych zawodników I ligi na pozycji atakującego.

</doc>
<doc id="2790152" url="https://pl.wikipedia.org/wiki?curid=2790152" title="Archidiecezja Katanii">
Archidiecezja Katanii

Archidiecezja Katanii – łac. "Archidioecesis Catanensis" – archidiecezja Kościoła rzymskokatolickiego we Włoszech, w regionie kościelnym Sycylia. Jest główną diecezją metropolii Katanii. Została erygowana w I wieku. W 1859 papież Pius IX podniósł ją do rangi archidiecezji. 2 grudnia 2000 została podniesiona do rangi metropolii.

</doc>
<doc id="2790156" url="https://pl.wikipedia.org/wiki?curid=2790156" title="Olympique Lyon (piłka nożna kobiet)">
Olympique Lyon (piłka nożna kobiet)

Olympique Lyon – kobieca sekcja piłkarska klubu Olympique Lyon z Lyonu, we Francji. Drużyna została założona w 1970 roku jako sekcja klubu FC Lyon, od 2004 roku zespół jest częścią klubu Olympique Lyon.
Do największych sukcesów klubu należą mistrzostwa Francji zdobywane w latach 1991, 1993, 1995, 1998, 2007, 2008, 2009, 2010, 2011, 2012 i 2019, Puchar Francji wygrywany w latach 2003, 2004, 2008, 2012 i 2019 oraz zwycięstwo w Lidze Mistrzyń w roku 2011 i 2012. Drużyna swoje spotkania rozgrywa na stadionie Grupama Stadium. Najważniejsze spotkania grane są jednak na samym Garupama Stadium.
Obecny skład.
"Stan na 1 września 2018"

</doc>
<doc id="2790157" url="https://pl.wikipedia.org/wiki?curid=2790157" title="Kościół Zjednoczony w Australii">
Kościół Zjednoczony w Australii

Kościół Zjednoczony w Australii (UCA) – został utworzony 22 czerwca 1977 z połączenia wielu australijskich zborów metodystycznych, Kościoła Prezbiteriańskiego Australii i Unii Kongregacjonalnej Australii.
Jest trzecią co do wielkości denominacją chrześcijańską w Australii (po katolicyzmie i anglikanizmie). Kościół Zjednoczony ma około 243 000 członków w 2500 zborach. Według Narodowego Spisu Powszechnego w 2006 roku, 1 135 427 osób identyfikuje się z Kościołem Zjednoczonym.

</doc>
<doc id="2790159" url="https://pl.wikipedia.org/wiki?curid=2790159" title="Nathan Outteridge">
Nathan Outteridge

Nathan Outteridge(ur. 28 stycznia 1986) – australijski żeglarz startujący w klasie 49er. Mistrz olimpijski z Londynu.
Karierę rozpoczynał startując w klasie 29er. W 2001 w Kingston (Ontario) wystartował w pierwszych zawodach międzynarodowych. W 2002 w Sydney w parze z Grantem Rosem zdobył srebrnym medal Mistrzostw Świata w tej klasie. W 2003 i 2004 wybierany najlepszym młodym żeglarzem Australii. W 2005 doznał kontuzji i nie startował przez 9 miesięcy. W 2007 na Mistrzostwach Świata w Cascais w parze z Benem Austinem zdobył brązowy medal w klasie 49er. W 2008 w Melbourne również z Austinem został mistrzem świata. Kolejne tytuły mistrzowskie zdobywał startując z Iainem Jensenem: w 2009 w Riva del Garda i w 2011 w Perth. W 2012 zostali mistrzami olimpijskimi. Jest kapitanem Team Korea na Regaty o Puchar Ameryki 2013.

</doc>
<doc id="2790160" url="https://pl.wikipedia.org/wiki?curid=2790160" title="Europejskie Forum Nowych Idei">
Europejskie Forum Nowych Idei

Europejskie Forum Nowych Idei (EFNI) – międzynarodowy kongres środowisk biznesowych, który od roku 2011 odbywa się w Sopocie z udziałem wybitnych ekonomistów i innych ekspertów, a także przedstawicieli świata nauki, kultury i polityki. Forum jest organizowane przez Polską Konfederację Pracodawców Prywatnych Lewiatan we współpracy z BUSINESSEUROPE miastem Sopot oraz wiodącymi firmami i instytucjami.
Uczestnikami Forum byli już między innymi: nobliści Michaił Gorbaczow, Oliver E. Williamson, Lech Wałęsa, ekonomista Nouriel Roubini, a także Günter Verheugen, Zbigniew Brzeziński, Norman Davies, Jerzy Buzek, Leszek Balcerowicz, Michał Boni, Jan Krzysztof Bielecki, Danuta Hübner oraz Michał Kleiber.
Atrakcją dla mieszkańców Sopotu jest możliwości spotkania się z gośćmi Forum podczas otwartych debat, tzw. „Zatok dialogu” .
Tematy forum.
Każdego roku forum prowadzone jest pod szczególnym hasłem przewodnim.

</doc>
<doc id="2790161" url="https://pl.wikipedia.org/wiki?curid=2790161" title="EFNI">
EFNI



</doc>
<doc id="2790163" url="https://pl.wikipedia.org/wiki?curid=2790163" title="Dawid Dryja">
Dawid Dryja

Dawid Dryja (ur. 21 lipca 1992 w Jaśle) – polski siatkarz, grający na pozycji środkowego. 
Sukcesy klubowe.
Liga Mistrzów:
Mistrzostwo Polski:
Superpuchar Polski:
Sukcesy reprezentacyjne.
Europejski Festiwal Olimpijski Młodzieży:
Liga Europejska:

</doc>
<doc id="2790164" url="https://pl.wikipedia.org/wiki?curid=2790164" title="Kamohelo Mokotjo">
Kamohelo Mokotjo

Kamohelo Mokotjo (ur. 11 marca 1991 w Odendaalsrusie) – południowoafrykański piłkarz grający na pozycji defensywnego pomocnika. Od 2014 roku jest zawodnikiem klubu FC Twente.
Kariera klubowa.
Swoją karierę piłkarską Mokotjo rozpoczął w klubie Supersport United. W sezonie 2008/2009 zadebiutował w jego barwach w lidze RPA i był to jego jedyny mecz w zespole Supersportu w lidze.
Latem 2009 roku Mokotjo przeszedł do Feyenoordu. Tuż po podpisaniu kontraktu z Feyenoordem został wypożyczony do drugoligowego Excelsioru Rotterdam. 16 października 2009 zadebiutował w nim w wygranym 3:0 domowym meczu z FC Zwolle. W Excelsiorze grał przez rok.
W 2010 roku Mokotjo wrócił do Feyenoordu. Swój debiut w nim zanotował 26 września 2010 w przegranym 0:3 wyjazdowym meczu z NEC Nijmegen. W sezonie 2011/2012 wywalczył z Feyenoordem wicemistrzostwo Holandii. Dwa lata później, w letnim okienku transferowym, odszedł do PEC Zwolle. W 2014 roku został zawodnikiem FC Twente.
Kariera reprezentacyjna.
W reprezentacji Republiki Południowej Afryki Mokotjo zadebiutował 11 września 2012 roku w wygranym 2:0 towarzyskim meczu z Mozambikiem, rozegranym w Nelspruicie.

</doc>
<doc id="2790170" url="https://pl.wikipedia.org/wiki?curid=2790170" title="Gerazym I (patriarcha Konstantynopola)">
Gerazym I (patriarcha Konstantynopola)

Gerazym I, gr. Γεράσιμος Α΄, "Gerasimos I" (zm. 20 kwietnia 1321 w Konstantynopolu) – patriarcha Konstantynopola od 21 marca 1320 do 20 kwietnia 1321.
Życiorys.
Gerazym był mnichem, igumenem klasztoru w Sosandre, a następnie klasztoru świętego Jerzego, w położonej we wschodniej części Konstantynopola dzielnicy Mangana. Został wybrany na stolicę patriarszą 21 marca 1320 r. z woli cesarza Andronika II Paleologa. Był ceniony jako asceta, nie wyróżniał się natomiast ani uczonością, ani doświadczeniem w prowadzeniu państwa. W konflikcie między cesarzem Andronikiem II a jego wnukiem Andronikiem III stanął prawdopodobnie po stronie tego ostatniego, po synodzie zwołanym przez Andronika II, który ekskomunikował Andronika III z powodu buntu przeciwko cesarzowi. Patriarcha ostrzegł, młodego Andronika, że dziadek ma zamiar go uwięzić, co pozwoliło mu wraz ze swymi zwolennikami opuścić Konstantynopol. Gerazym zmarł w Wielkanoc, w nocy 20 kwietnia 1321 r. i został pochowany w klasztorze mangańskim.

</doc>
<doc id="2790171" url="https://pl.wikipedia.org/wiki?curid=2790171" title="Macadelic">
Macadelic

Macadelic to siódmy mixtape amerykańskiego rapera Maca Millera. Album został udostępniony do darmowego ściągnięcia.
Opis.
Miller na tej kompilacji odbiega od tematów, które poruszał w poprzednim tak dużym wydaniu, jakim był mixtape Best Day Ever. Jak sam twierdzi, przestał myśleć o tym, jaką muzykę powinien nagrywać, a zaczął mówić to co chciał powiedzieć.
W piosence "Loud" został użyty sampel z piosenki The Beatles - "Lucy in the Sky with Diamonds", a "1 Threw 8" z piosenki "Fantasy", zespołu The xx. Instrumentalista Warm Speakers, pozwał również Millera za użycie jego melodii w piosence "Fuck 'Em All".

</doc>
<doc id="2790172" url="https://pl.wikipedia.org/wiki?curid=2790172" title="Syryjska Armia Wyzwoleńcza">
Syryjska Armia Wyzwoleńcza

Syryjska Armia Wyzwoleńcza – uzbrojona grupa operacyjna syryjskiej opozycji walczącej w wojnie domowej, głównie w prowincji Idlib. W dużej mierze jest to koalicja miejscowych grup zbrojnych składających się przeważnie z uzbrojonych cywilów.
Syryjska Armia Wyzwoleńcza była gorzej wyszkolona i uzbrojona od głównej formacji rebelianckiej, Wolnej Armii Syrii, składającej się z dezerterów z armii narodowej. Do Syryjskiej Armii Wyzwoleńczej zaciągali się przede wszystkim młodzi ludzie, chcące przystąpić do ruchu oporu mający na celu obalenie reżimu Baszara al-Assada. Z powodu braku w uzbrojeniu, bojownicy z tej formacji zaczęli konstruować bomby domowej roboty, za pomocą których atakowano sił rządowe.
Największą kampanią Syryjskiej Armii Wyzwoleńczej była obrona miasta Idlib w marcu 2012, która zakończyła się porażką rebeliantów.
Syryjska Armia Wyzwoleńcza w przeciwieństwie do Wolnej Armii Syrii nie podporządkowała się w kwietniu 2012 zawieszeniu broni wynegocjowanego przez Kofiego Annana, podkreślając, iż zastoje w operacjach bojowych mogły wynikać tylko z problemów dotyczących uzbrojenia. W tamtym okresie ugrupowanie rebelianckie liczyło 32 tys. ochotników.

</doc>
<doc id="2790178" url="https://pl.wikipedia.org/wiki?curid=2790178" title="Gapla">
Gapla



</doc>
<doc id="2790180" url="https://pl.wikipedia.org/wiki?curid=2790180" title="Gilda Belczak">
Gilda Belczak

Gilda Belczak (ur. 9 października 1944 w Kurytybie, zm. 30 czerwca 1969 tamże) – brazylijska malarka, grafik i scenograf teatralny.
Studiowała malarstwo i rysunek w Szkole Sztuk Pięknych w Paranie, którą ukończyła w 1965. W 1966 ukończyła kurs grawerowania w metalu. Tworzyła lalki teatralne, które charakteryzowały się wyrafinowaną formą, często nawiązującą do motywów ludowych. Współpracowała z Alfredo Andersenem, który prowadził teatr lalkowy. Tworzyła nie tylko postacie lalek, ale również scenografię. Ponadto zajmowała się tworzeniem w metalu, była to akwaforta, użycie suchej igły i techniki wymagające użycia wody. Uważała, że tworzenie wzorów powtarzalnych niszczy poczucie wyjątkowości formy. Na III Brazylijskim Festiwalu Lalek Teatralnych, który miał miejsce w 1968 w Rio de Janeiro zajęła trzecie miejsce. Rok później została koordynatorem do spraw grawerowania w Atelier Poty Lanzarotto przy Departamencie Kultury Ministerstwa Edukacji i Kultury w Paranie. Zmarła w wieku 25 lat, największa kolekcja jej prac znajduje się w muzeum miejskim w Kurytybie. Pochodziła z rodziny polskich emigrantów.

</doc>
<doc id="2790182" url="https://pl.wikipedia.org/wiki?curid=2790182" title="Herb gminy Kolno (powiat olsztyński)">
Herb gminy Kolno (powiat olsztyński)

Herb gminy Kolno przedstawia w tarczy złotej, pod głowicą czerwoną na której trzy złote korony królewskie otwarte w pas, czerwona wieża kościelna z trapezoidalnym dachem zwieńczonym sygnaturką zakończoną krzyżem, o pięciu czarnych podłużnych oknach ułożonych w literę T, złożona na tle dachu czerwonego, o kształcie trapezu, którego obydwie boczne krawędzie wieńczą po trzy schodkowe blanki ścian szczytowych kościoła..
Historia herbu.
Herb gminy Kolno przyjęty uchwałą 10 czerwca 2011 po uzyskaniu pozytywnej opinii Komisji Heraldycznej. Obecną postać herbu stworzył Tomasz Steifer, przerabiając odrzucony przez Komisję projekt poprzedniego autora.
Symbolika.
Herb odwołuje się do miejscowego kościoła parafialnego pod wezwaniem Trzech Króli. Trzy korony umieszczone w głowicy nawiązują bezpośrednio do patronów parafii, zaś sylwetka kościoła jest uproszczonym przedstawieniem budynku, będącego najcenniejszym zabytkiem na terenie gminy Kolno.

</doc>
<doc id="2790185" url="https://pl.wikipedia.org/wiki?curid=2790185" title="Harry Bates">
Harry Bates

Harry Bates (ur. 9 października 1900 w Pittsburghu, zm. wrzesień 1981) − amerykański pisarz i wydawca SF; twórca i wydawca magazynu Astounding Science Fiction.
Na podstawie opowiadania Harry’ego Batesa „Rozstanie z Panem” ("Farewell to the Master") w 1951 roku został nakręcony film "Dzień, w którym zatrzymała się Ziemia". W 2008 nakręcono remake pod tym samym tytułem z Keanu Reevesem w roli Klaatu. W 1973 roku. opowiadanie zostało również przerobione na komiks i wydane w wydawnictwie Marvel Comics. Sukces opowiadania upatruje się w nowatorskim przedstawieniu przybyszy z kosmosu. Od czasu "Wojny światów" H.G. Wellsa (1898) kosmici byli przedstawiani jako brzydkie, złośliwe i agresywne potwory, bez zasad moralnych i etycznych. Tymczasem w opowiadaniu Batesa spotykamy się po raz pierwszy z przybyszem górującym nad ludźmi nie tylko wiedzą, ale również urodą i, przede wszystkim, zasadami moralnymi.

</doc>
<doc id="2790186" url="https://pl.wikipedia.org/wiki?curid=2790186" title="Dżabhat an-Nusra">
Dżabhat an-Nusra

Dżabhat an-Nusra (Front Obrony Ludności Lewantu, ), od 29 lipca 2016 także Dżabhat Fath asz-Szam (Front Podboju Lewantu, ) – islamistyczna organizacja terrorystyczna walcząca w wojnie w Syrii przeciwko rządom prezydenta Baszszara al-Asada, do 2016 będąca odgałęzieniem Al-Ka’idy.
Ugrupowanie przeprowadziło wiele zamachów terrorystycznych, ściągało zagranicznych sunnickich „mudżahedinów” do Syrii jak i uczestniczyło w bitwach z armią syryjską. Twórcą i przywódcą Dżabhat an-Nusra jest Abu Muhammad al-Dżaulani. Według danych z 2016 roku, 70% członków grupy stanowili bojownicy z Syrii i Iraku, zaś 30% cudzoziemcy z różnych państw.
28 stycznia 2017 terroryści powołali nową organizację Hajat Tahrir asz-Szam (HTS). W jej skład weszły oddziały Dżabhat an-Nusra, Dżabhat Ansar ad-Din, Dżajsz as-Sunna, Liwa al-Hakk i Ruch az-Zenki.
Działalność.
Pozycja dżihadystów w Syrii wzrosła, kiedy w grudniu 2011 amerykańscy żołnierze po ośmiu latach wycofali się z sąsiedniego Iraku. Wówczas do Syrii przez wschodnią granicę zaczęli masowo przenikać islamiści powiązani z Al-Ka’idą, którzy wykorzystali chaos w kraju i poparli sunnicką opozycję, dążąc do ustanowienia w Syrii swojego kalifatu.
Już pod koniec lipca 2012 zagraniczne media donosiły, że grupy rebelianckie w Syrii radykalizowały się wraz z wydłużaniem się wojny domowej. Do walk przystąpili konserwatywni sunnici zamieszkujący głównie centralną część kraju. Ponadto do radykałów trafiało wsparcie zaopatrzeniowe i finansowe z Arabii Saudyjskiej i Kataru. Rebelianci zaczęli też rekrutować zagranicznych dżihadystów do walki z „niewiernymi” alawitami.
Brytyjski fotoreporter Jeroen Oerlemans, który przez tydzień był przetrzymywany przez rebeliantów, twierdził, że wśród rebeliantów było dużo ochotników z odległych regionów takich jak Pakistan, Bangladesz i Czeczenia. Dodał, że żaden z przetrzymujących go bojowników nie był Syryjczykiem, a połowa z nich znała angielski. W związku z tym podejrzewano, iż po ewentualnym obaleniu prezydenta al-Asada, fundamentaliści dążyliby do zaprowadzenia prawa szariatu, bądź wybuchłaby kolejna wojna domowa, która mogłaby zakończyć się przejęciem władzy przez radykałów islamskich, tak jak miało to miejsce w czerwcu 2012 w samozwańczym afrykańskim Azawadzie.
W sierpniu 2012 roku Front Obrony Ludności Lewantu ogłosił, iż działa w Damaszku i jego okolicach we współpracy z Batalionem As-Sahaba z Wolnej Armii Syrii. W marcu 2013 dowódca FSA nazwał dżihadystów „braćmi w wierze”.
Francuski chirurg Jacques Beres, współzałożyciel organizacji Lekarze bez Granic, które powrócił 7 września 2012 ze szpitala w Aleppo, kontrolowanego przez rebeliantów w którym pracował przez dwa tygodnie powiedział, że połowa bojowników którym udzielał pomocy stanowili cudzoziemcy. Lekarz twierdził, że opatrywał po 40 rannych dziennie i powiedział, że dżihadyści nie walczyli dla samego upadku Partii Baas, ale dla przejęcia władzy i ustanowieniem państwa islamskiego z szariatem, mającego stać się częścią „światowego emiratu”.
Stany Zjednoczone nałożyły 11 grudnia 2012 na dwóch liderów ugrupowania Majsara Alego Musy Abd Allaha al-Dżuburiego i Anasa Hasana Chataba sankcje finansowe. Wpisanie ich na czarna listę oznaczało zamrożenie ich aktywów oraz zakazano amerykańskim obywatelom robienia z nimi interesów.
14 islamistycznych grup z Frontem Obrony na czele odrzuciło 18 listopada 2012 wejście w skład szerokiej Syryjskiej Koalicji Narodowej na rzecz Opozycji i Sił Rewolucyjnych. Islamiści opowiedzieli się za utworzeniem państwa islamskiego i domagali się wprowadzenia koranu jako konstytucji [sic].
Pod koniec grudnia 2012 kiedy w Aleppo rozpoczęły się walki o lotniska i bazy wojsk syryjskich, islamiści ogłosili „strefę zakazu lotów”, gdyż byli zdolni do strącania maszyn wykorzystywanych do nalotów przez Siły Zbrojne Syrii. 7 stycznia 2013 członkowie Dżabhat an-Nusra zamordowali trzech żołnierzy porwanych dwa dni wcześniej w Dajr az-Zaur.
Zamachy terrorystyczne.
Pierwszy duży zamach podczas konfliktu w Syrii miał miejsce 23 grudnia 2011. W wyniku wybuchu samochodu-pułapki w Damaszku zginęły 44 osoby, a 166 zostało rannych. Za zamachem stali sunniccy islamiści powiązani z Al-Ka’idą. Drugi taki zamach miał również miejsce w stolicy, 6 stycznia 2012. Celem ataku w którym zginęło 25 osób, a 46 odniosło rany, był autobus przewożący milicjantów.
23 stycznia 2012 islamiści wydali oświadczenie za pośrednictwem serwisu YouTube w którym poinformowali o ustanowieniu ugrupowania Dżabhat an-Nusra oraz przyznali się do przeprowadzenia wcześniejszych zamachów bombowych. Grupa ogłosiła włączenie się do wojny „w celu obrony mieszkańców Syrii, uciskanych przez siły reżimowe i milicje prorządowe oraz walki w imieniu Allaha”.
10 lutego 2012 doszło do potężnej podwójnej eksplozji samochodu-pułapki w Aleppo. Zginęło 28 osób, a 175 odniosło obrażenia – zarówno cywile, jak i funkcjonariusze sił bezpieczeństwa. Do zamachu doszło w pobliżu budynku wojskowego i siedziby sił bezpieczeństwa. Trzeci zamach w Damaszku terroryści przeprowadzili 17 marca 2012. W wyniku podwójnej eksplozji samochodów-pułapek w pobliżu siedziby wywiadu oraz głównej siedziby policji zginęło 27 osób, a 140 odniosło rany. Do tego czasu wyniku zamachów dżihadystów zginęło ponad 120 osób.
27 kwietnia 2012 w Damaszku doszło do zamachu samobójczego, w wyniku którego zginęło 11 osób. Eksplozja nastąpiła w pobliżu jednego z meczetów w centrum miasta, gdy wierni opuszczali świątynię po piątkowych modłach. 30 kwietnia 2012 do zamachów bombowych doszło w Idlibie i Damaszku. W pierwszych z tych miast atak wymierzony był w pobliżu kwatery głównej służb wywiadowczych sił powietrznych w wyniku czego zginęło ponad 20 osób. Z kolei w stolicy eksplodowały ładunki wybuchowe, umieszczone w samochodzie, jednak nie było informacji o ofiarach.
Do kolejnego zamachu w wykonaniu Dżabhat an-Nusra doszło 10 maja 2012. Atak miał miejsce w Damaszku, gdzie eksplodowały dwa samochody-pułapki. Potężna eksplozja, która wydarzyła się w godzinach porannego szczytu spowodowała 55 ofiar, natomiast 372 ludzi zostało rannych. Terroryści ogłosili w oświadczeniu, że dokonali zamachu w odwecie za ofensywę sił rządowych w Himsie.
29 maja 2012 w czasie walk w Dajr az-Zaur terroryści Nusry rozstrzelali 13 pracowników firmy elektrycznej.
27 czerwca 2012 bojownicy Dżabhat an-Nusra zaatakowali w okolicach Damaszku siedzibę prorządowej stacji Al-Ichbarijja TV. W wyniku wybuchu ładunków wybuchowych zginęło siedem osób, a studio nagrań zostało zniszczone. 3 sierpnia 2012 terroryści ogłosili, iż zabili Muhammada as-Sa’ida, prezentera telewizyjnego porwanego 19 lipca 2012.
3 października 2012 na Placu Sad Allaha al-Dżabiriego w Aleppo doszło do czterech eksplozji samochodów-pułapek, a piąta nastąpiła kilkaset metrów dalej, w pobliżu bramy do starego miasta. W tych zamachach zginęło 40 osób, a 90 zostało rannych. W następstwie wybuchów zniszczona została część fasady hotelu. Zawaliły się również dwie kondygnacje kawiarni. Po tym wydarzeniu mieście zamknięto wszystkie budynki administracji rządowej. Do przeprowadzenia zamachu przyznały się Rada Rewolucyjna Aleppo i Dżabhat an-Nusra. Strona rządowa dodała, iż udaremniła kolejne zamachy, zabijając dwóch terrorystów mających na sobie pasy z ładunkami wybuchowymi.
8 października 2012 w siedzibie wywiadu wojsk lotniczych na przedmieściu Damaszku doszło do podwójnego zamachu samobójczego do którego przyznał się Dżabhat an-Nusra. W zamachach terrorystycznych w którym wykorzystano pojazdy wyładowane ładunkami wybuchowymi zginęło kilkadziesiąt osób. W raporcie dżihadystów był to atak na „cytadelę tyranii” jak nazwano siedzibę wywiadu wojsk lotniczych, w której na początku wojny domowej przetrzymywano i torturowano rebeliantów.
5 listopada 2012 w Az-Zijara w muhafazie Hamy terrorysta z Dżabhat an-Nusra przeprowadził w pobliżu punktu wojskowego zamach samobójczy za pomocą samochodu-pułapki w którym śmierć poniosło 50 żołnierzy i bojowników prorządowych.
Rozłam z Państwem Islamskim.
10 kwietnia 2013 Abu Muhammad al-Dżaulani, przyrzekł lojalność Ajmanowi az-Zawahiriemu, liderowi Al-Kaidy. Al-Dżaulani przyznał się do przeprowadzenia wielu zamachów w Syrii. Dzień wcześniej bojownicy Nusry oficjalnie ogłosili, iż są odgałęzieniem Islamskiego Państwa w Iraku (ISI), także filii Al-Kaidy. Ponadto al-Dżaulani i lider ISI Abu Bakr al-Baghdadi ogłosili fuzję ugrupowań, ogłaszając powstanie Islamskiego Państwa w Iraku i Lewancie (ISIL). Jednakże w liście otwartym z 9 czerwca 2013 Ajman az-Zawahiri nazwał tę decyzję błędem i ją anulował. Al-Baghdadi nie podporządkował się decyzji az-Zawahiriego i 15 czerwca 2013 ogłosił, iż oba podmioty będą działać jako jedna organizacja pod nazwą Islamskie Państwo w Iraku i Lewancie (ISIL, ISIS). Na początku listopada az-Zawahiri po raz kolejny nakazał rozwiązanie ISIL i powrót bojowników al-Baghdadiego do Iraku, z kolei armią Al-Kaidy w Syrii obwołał ugrupowanie Dżabhat an-Nusra. Wówczas ISIL porzuciło sojusz z Dżabhat an-Nusra, wdając się z nimi w bratobójczą walkę.
W styczniu 2014 Dżabhat an-Nusra zostało wyparte przez ISIS m.in. z głównego bastionu jakim była Ar-Rakka, zajęta po bitwie z siłami rządowymi w marcu 2013. W lutym i marcu 2014 Dżabhat an-Nusra i Front Islamski przeprowadziły drugą ofensywę wymierzoną w ISIS, w efekcie której dżihadysci zostali zmuszeni do ucieczki ze swoich pozycji w muhafazie Dajr az-Zaur. Jednak zmiana sytuacji nastąpiła po bitwie o Markadę w dniach 21–29 marca 2014, kiedy to ISIS pokonało Dżabhat an-Nusra i zaczęło ich powoli wypierać ze wschodniej części kraju. Po bitwie o przejście graniczne Abu Kamal z 11 kwietnia 2014, ISIS przegrupowało się i podjęło szeroko zakrojoną ofensywę, która doprowadziła do klęski Dżabhat an-Nusra w muhafazie Dajr az-Zaur.
Mimo porażki na wschodzie Syrii w walce z Państwem Islamskim, ugrupowanie Dżabhat an-Nusra w 2014 stało się najsilniejszym (pomijając Państwo Islamskie) ugrupowaniem syryjskiej opozycji zbrojnej, które brało udział w kampaniach wojennych wymierzonych w siły rządowe. Islamiści Dżabhat an-Nusra walczyli w Aleppo, pod Damaszkiem, w Himsie, pod Chan Szajchun, brali udział w kampanii w Górach Kalamun, szturmowali bastion syryjskich wojsk w muhafazie Latakia, czy też walczyli na froncie południowym. Współpracowali głównie z Frontem Islamskim i Armią Mudżahedinów w ramach luźnego sojuszu Ahl asz-Szam.
Ideologia.
Grupa wyznaje radykalne doktryny islamizmu, zwłaszcza salafizm i wahhabizm. Jej przywódca Abu Muhammad al-Dżaulani otwarcie wzywał do ataków na alawitów. Ugrupowanie poparło zamachy w Paryżu w 2015.

</doc>
<doc id="2790187" url="https://pl.wikipedia.org/wiki?curid=2790187" title="Kaplica św. Jana Nepomucena w Lubomi">
Kaplica św. Jana Nepomucena w Lubomi

Kaplica św. Jana Nepomucena – zabytkowa kaplica znajdująca się w Lubomi w powiecie wodzisławskim w województwie śląskim. Usytuowana u zbiegu ulic Polnej i św. Jana Nepomucena.
Kaplica znajduje się na szlaku architektury drewnianej województwa śląskiego. W pobliżu kaplicy przechodzi także zielony Szlak Gołężyców oraz żółty szlak rowerowy nr 316, a nieco dalej - niebieski Szlak Krzyszkowicki.
Historia.
Kaplica drewniana zbudowana około 1700 roku, w okresie, kiedy Lubomia była własnością rodziny Reiswitz.
Architektura i wyposażenie.
Kaplica usytuowana na skrzyżowaniu dróg. Drewniana, wybudowana w konstrukcji zrębowej, od zewnątrz oszalowana deskami. Założona na planie ośmioboku, przekryta dachem namiotowym z ośmioboczną sygnaturką zwieńczoną latarnią i baniastą kopułką. Wnętrze jednoprzestrzenne z pozornym sklepieniem ośmiopolowym. Na uwagę zasługują drzwi o cechach gotyckich (wykrój otworu zamknięty łukiem trójlistnym). Wewnątrz XIX-wieczna figura św. Jana Nepomucena.

</doc>
<doc id="2790192" url="https://pl.wikipedia.org/wiki?curid=2790192" title="North Charleston">
North Charleston

North Charleston – miasto położone na terytorium hrabst Berkeley, Charleston, Dorchester, w stanie Karolina Południowa, USA, nad rzekami Cooper River i Ashley River. North Charleston wchodzi w skład obszaru metropolitalnego Charleston–North Charleston–Summerville.
Według spisu z 2010 r. 97 471 mieszkańców. Jest trzecim pod względem liczby ludności miastem w stanie.
Historia.
Pierwsze wzmianki o osadnictwie sięgają XVII wieku i dotyczą przede wszystkim zakładanych na tych terenach plantacji.
Na początku XX wieku w rejonie pojawił się pierwszy przemysł. W 1901 roku założono Stocznię Marynarki Wojennej w Charleston.
12 czerwca 1972 roku Sąd Najwyższy Stanu Karolina Południowa podtrzymał wyniki referendum i North Charleston stała się miastem (dziewiątym pod względem ilości ludności w stanie).
Przemysł.
W mieście znajduje się między innymi Stocznia Marynarki Wojennej w Charleston, jedna z linii montażowych firmy Boeing, fabryka Daimler AG oraz call center operatora telefonii komórkowej Verizon.

</doc>
<doc id="2790193" url="https://pl.wikipedia.org/wiki?curid=2790193" title="Gray Matter Studios Inc.">
Gray Matter Studios Inc.



</doc>
<doc id="2790195" url="https://pl.wikipedia.org/wiki?curid=2790195" title="Strzałka bałtycka">
Strzałka bałtycka

Strzałka bałtycka ("Parasagitta elegans") – żyjący w Morzu Bałtyckim szklisto-bezbarwny drapieżnik planktoniczny o taśmowato wydłużonym ciele zaopatrzonym w płetwy, upodabniające go do ryb. W odróżnieniu od nich, płetwy te są jednak umieszczone w płaszczyźnie poziomej. Długość ciała do 2 cm. Od podobnej, również spotykanej w Bałtyku strzałki małej można ją odróżnić po 4 cechach:
Taktyka łowiecka strzałki bałtyckiej polega na oczekiwaniu bez ruchu w toni morskiej na zdobycz. Gdy ta się zbliży, drapieżnik błyskawicznie rzuca się na nią i chwyta szczecinami szczękowymi. Przeważnie jego łupem padają widłonogi. Strzałka bałtycka jest obojnakiem. Nazwa sugeruje silniejszy związek tego zwierzęcia z Morzem Bałtyckim, niż w przypadku pojawiającej się jedynie z wlewami strzałki małej – i istotnie, rozmnaża się ona tu. Do rozrodu, mającego w Morzu Bałtyckim miejsce dwa razy w roku – na przełomie zimy i wiosny oraz wiosny i lata, wymaga zasolenia wysokości przynajmniej 10 promili. Stałym miejscem rozmnażania jest Basen Bornholmski, skąd prądy roznoszą jej planktoniczne jaja i młode osobniki po innych częściach morza. Jest to gatunek w Bałtyku pospolity.
Dawniej strzałkę bałtycką uważano za osobny podgatunek "Sagitta elegans baltica" w obrębie gatunku "Sagitta elegans".

</doc>
<doc id="2790196" url="https://pl.wikipedia.org/wiki?curid=2790196" title="Decas">
Decas

Decas – album grupy As I Lay Dying. Stanowi kompilację utworów - zawiera trzy nowe piosenki grupy, cztery covery innych grup oraz cztery remiksy i jeden utwór zarejestrowany ponownie.
Wydanie albumu zbiegło się z jubileuszem 10-lecia istnienia As I Lay Dying, z tego względu płyta jest traktowana jako rocznicowa i stanowi wyraz prezentu dla fanów zespołu za wsparcie. Do tego faktu odnosi się sama nazwa albumu, pochodząca od słowa dekada (10 lat) W związku z wydaniem płyty zorganizowano także trasę koncertową pod nazwą "A Decade of Destruction" ("Dekada Zniszczenia"), trwającą od listopada do grudnia 2011 roku.
Album promowały "Paralyzed" (udostępniony we wrześniu 2011 roku) oraz "Electric Eye" [cover Judas Priest], do których nakręcono teledyski. Celem promocji albumu powstała specjalna strona internetowa.
Intro muzyczne "Hellion" oraz utwór "Electric Eye" pochodzą pierwotnie z albumu "Screaming for Vengeance" (1982) grupy Judas Priest. Utwór "War Ensemble" pochodzi pierwotnie z albumu "Seasons in the Abyss" (1990) grupy Slayer. Utwór "Coffee Mug" pochodzi pierwotnie z albumu "Everything Sucks" (1990) grupy Descendents.

</doc>
<doc id="2790198" url="https://pl.wikipedia.org/wiki?curid=2790198" title="Ahrar asz-Szam">
Ahrar asz-Szam

Ahrar asz-Szam () – grupa zbrojna islamistów-salafitów utworzona w połowie 2011 podczas wojny domowej w Syrii, wchodząca w skład syryjskiej opozycji walczącej przeciwko rządowi Baszszara al-Asada.
Było to pierwsze islamistyczne ugrupowanie działające na ziemiach syryjskich działające równolegle z prozachodnią Wolną Armią Syrii. Od 21 grudnia 2012 ugrupowanie działało w ramach koalicji pod nazwą Syryjski Front Islamski, który 22 listopada 2013 ewoluował we Front Islamski.
Działalność.
Aktywność islamistów w Syrii wzrosła, kiedy w grudniu 2011 amerykańscy żołnierze po ośmiu latach wycofali się z sąsiedniego Iraku. Wówczas do Syrii przez wschodnią granicę zaczęli przenikać mudżahedini, którzy wykorzystali chaos w kraju, poparli sunnicką opozycję, dążąc do ustanowienia w Syrii „państwa islamskiego”. Z tego też powodu Stany Zjednoczone były początkowo sceptycznie nastawione były do dozbrajania powstańców, gdyż wysoce prawdopodobnie było, że broń trafiać będzie w ręce dżihadystów. Ahrar asz-Szam opierał się na weteranach wojny w Iraku.
Ahrar asz-Szam współpracował z innym islamistycznym ugrupowaniem Dżabhat an-Nusra oraz świecką antyrządową Wolną Armią Syrii. Ugrupowanie to prowadziło rekrutację zagranicznych dżihadystów do walk w Syrii, co spowodowało radykalizację wojny domowej i obawy areny międzynarodowej o rosnące wpływy terrorystów w Syrii. Ugrupowanie zostało oskarżone o wzniecanie konfliktów radykalnych salafitów z szyitami, co mogło zapoczątkować religijny charakter syryjskiej wojny domowej. Liczebność ugrupowania wahała się od 10 do 20 tys. ekstremistów.
Udział w wojnie w Syrii.
Rebelianci z Ahrar asz-Szam brali udział w marcu 2012 w obronie miasta Idlib oraz w bitwie w Aleppo (2012–2016), pod Ma’arrat an-Numan i Damaszkiem. W marcu 2013 uczestniczyli w zajęciu miasta Ar-Rakka, jednak następnie zostali z niego wyparci przez Państwo Islamskie, które stało się wrogiem dla Ahrar asz-Szam.
Ahrar asz-Szam wraz z 14 innymi ugrupowaniami odrzuciło 18 listopada 2012 wejście w skład szerokiej Syryjskiej Koalicji Narodowej na rzecz Opozycji i Sił Rewolucyjnych. Islamiści opowiedzieli się za utworzeniem państwa islamskiego i domagali się wprowadzenia koranu jako konstytucji. 21 grudnia 2012 ugrupowanie weszło w skład konfederacji Syryjskiego Frontu Islamskiego, który 22 listopada 2013 ewoluował we Front Islamski.
16 stycznia 2014 współzałożyciel Ahrar asz-Szam, weteran wojenny z Afganistanu i Iraku Abu Chalid as-Suri, przyznał, że posiadał wieloletnie kontakty z Usamą ibn Ladinem oraz Ajmanem az-Zawahirim, liderem światowej Al-Ka’idy. Potwierdził, iż Ahrar asz-Szam jest bezpośrednio powiązane z Al-Ka’idą. Podczas kampanii przeciwko Islamskiemu Państwu w Iraku i Lewancie, Ahrar asz-Szam wspierało koalicję walczącą z ISIL, krytykując ich za powodowanie konfliktów między islamistami. Abu Chalid as-Suri zginął w zamachu samobójczym w Aleppo 23 lutego 2014.
Wobec porażek Frontu Islamskiego wobec konkurencyjnego Państwa Islamskiego (ISIS, ISIL), Ahrar asz-Szam czynił poszukiwania nowych sojuszników, by móc rywalizować z dżihadystami. W związku z tym 3 sierpnia 2014 podpisano ugodę z 17 innymi ugrupowaniami powołującymi Syryjską Radę Dowództwa Rewolucyjnego. W skład niej wchodziły rozłamowcy z Frontu Islamskiego (Dżajsz al-Islam i Liwa Sukur asz-Szam), Wolnej Armii Syrii (Syryjski Front Rewolucyjny oraz Ruch Hazzam), a także mniejsze ugrupowania.
9 września 2014 zamachowiec-samobójca z ISIS dokonał ataku podczas spotkania dowództwa Ahrar asz-Szam w Ram Hamdan w muhafazie Idlibu, zabijając lidera ugrupowania Hasana Abuda i 28 członków kierownictwa. Abud był znany z krytyki Państwa Islamskiego. Kolejnego dnia rada rebeliantów wybrała nowe dowództwo. Liderem został Haszim asz-Szajch, zwany także jako Abu Dżabir. Natomiast nowym dowódcą wojskowym został Abu Salih. Zapowiedziano także, że grupa będzie nadal walczyć z syryjskimi siłami rządowymi i dżihadystami z Państwa Islamskiego.
12 maja 2016 terroryści z Dżabhat an-Nusra i Ahrar asz-Szam zaatakowali wieś Az-Zara, bronioną przez rządowe milicje, i dopuścili się masakry ludności alawickiej. Zginęło co najmniej 8 milicjantów i 19 cywilów, a wielu kolejnych uprowadzono. 25 maja 2016 armia syryjska odnalazła tam ciała 42 ofiar.

</doc>
<doc id="2790199" url="https://pl.wikipedia.org/wiki?curid=2790199" title="Public Ivy">
Public Ivy

Public Ivy – nawiązująca do Ivy League nazwa grupy najlepszych uczelni publicznych USA wprowadzony przez Richarda Molla w 1985 w jego książce "Public Ivies: A Guide to America’s best public undergraduate colleges and universities".
Oryginalna lista.
Lista ułożona przez Richarda Molla w 1985:
Lista Greenów.
Lista z książki "The Public Ivies: America’s Flagship Public Universities" (2001) Howarda i Matthew Greenów.

</doc>
<doc id="2790200" url="https://pl.wikipedia.org/wiki?curid=2790200" title="Morton (Francja)">
Morton (Francja)



</doc>
<doc id="2790201" url="https://pl.wikipedia.org/wiki?curid=2790201" title="Awakened">
Awakened

Awakened – szósty album studyjny amerykańskiej grupy As I Lay Dying, wydany w 2012 roku.
W czerwcu 2012 roku poinformowano, że kolejny, szósty album studyjny został zatytułowany "Awakened" i ukaże się ponownie nakładem Metal Blade Records. Materiał wyprodukował Bill Stevenson, a miksowanie wykonał Colin Richardson. Pierwszym utworem promującym wydawnictwo był "Cauterize". 12 września 2012 roku opublikowano drugi singiel pod tytułem "A Greater Foundation", do którego stworzono teledysk. 25 września 2012 roku oficjalnie odbyła się premiera nowego albumu.

</doc>
<doc id="2790202" url="https://pl.wikipedia.org/wiki?curid=2790202" title="Horten Ho X">
Horten Ho X

Horten Ho X – niezrealizowany projekt niemieckiego samolotu myśliwsko-szturmowego typu "latające skrzydło" z czasów II wojny światowej, zaprojektowany przez braci Horten.
Historia.
Pod koniec wojny Ministerstwo Lotnictwa Rzeszy (RLM) ogłosiło konkurs na samolot myśliwski, który miał być szybszy niż samoloty alianckie oraz gotowy jak najszybciej do rozpoczęcia masowej produkcji. Dodatkowo, myśliwiec musiał ważyć nie więcej niż 2000 kg, o prędkości maksymalnej ok. 750 km/h, długotrwałości lotu przekraczającej 30 minut oraz rozbiegu do 500 metrów. Do konkursu stanęły Arado, Blohm &amp; Voss, Fieseler, Focke-Wulf, Heinkel, Junkers, Messerschmitt i Siebel. Ostatecznie wybrano projekt Heinkla, którego do końca wojny zbudowano zaledwie 250 sztuk
Projekt.
Mimo niezgłoszenia do konkursu, bracia Horten opracowali projekt samolotu typu latające skrzydło, który spełniał wymagania RLM na "myśliwiec ludowy" ("Volksjäger").
Według założeń braci Horten kadłub maszyny miał mieć szkielet z rur stalowych, natomiast skrzydeł z belek drewnianych. Całość samolotu miała być kryta sklejką. Skrzydła o kształcie zbliżonym do trapezu, z zaokrąglonymi nieco końcówkami. Samolot nie posiadał pionowych stateczników, a sterowanie możliwe było dzięki odpowiedniej pracy lotek i klap. podwozie trójpodporowe, z kółkiem przednim, chowane w locie. Turboodrzutowy silnik BMW 003E o ciągu 8,83 kN lub Heinkel He S 011 A-0 o ciągu 12,75 kN miał być mocowany w tylnej części płatowca, zaopatrywany w powietrze z dwóch wlotów po obu stronach kabiny pilota.
Projekt zakładał wyposażenie samolotu w jedno działko 30 mm zamontowane w nosie maszyny oraz dwa karabiny kalibru 13 mm, zamontowane w krawędzi natarcia skrzydeł.
Powstały jedynie modele w małej skali. Prace nad modelem w pełnej skali przerwał koniec wojny.

</doc>
<doc id="2790203" url="https://pl.wikipedia.org/wiki?curid=2790203" title="Daniel da Cruz Carvalho">
Daniel da Cruz Carvalho

Dani, właśc. Daniel da Cruz Carvalho (ur. 2 listopada 1976 w Lizbonie) – portugalski piłkarz grający na pozycji ofensywnego pomocnika. W swojej karierze rozegrał 9 meczów w reprezentacji Portugalii.
Kariera klubowa.
Swoją karierę piłkarską Dani rozpoczął w klubie Sporting CP z Lizbony. W 1994 roku awansował do kadry pierwszej drużyny Sportingu. 20 stycznia 1995 zadebiutował w pierwszej lidze portugalskiej w zremisowanym 1:1 domowym meczu z SC Farense. W sezonie 1994/1995 zdobył ze Sportingiem Puchar Portugalii.
Na początku 1996 roku Dani został wypożyczony do West Ham United. Swój debiut w Premier League zanotował 3 lutego 1996 w wygranym 1:0 domowym meczu z Nottingham Forest. W Premier League rozegrał 9 meczów i strzelił 2 gole: z Tottenhamem Hotspur (1:0) i Manchesterem City (4:2).
Latem 1996 roku Dani został zawodnikiem Ajaksu Amsterdam. W Eredivisie zadebiutował 29 września 1996 w zremisowanym 1:1 wyjazdowym meczu z FC Twente. W sezonie 1997/1998 wywalczył z Ajaksem mistrzostwo Holandii oraz zdobył Puchar Holandii. W sezonie 1998/1999 ponownie zdobył holenderski puchar.
W 2000 roku Dani wrócił do Portugalii. Został wówczas piłkarzem Benfiki. Zadebiutował w niej 2 października w spotkaniu z Bragą (2:2). W 2001 roku odszedł do Atlético Madryt. W sezonie 2001/2002 awansował z Atlético z Segunda División do Primera División. W 2003 roku odszedł z Atlético. Nie znalazł nowego klubu i w 2004 roku definitywnie zakończył karierę.
Kariera reprezentacyjna.
W reprezentacji Portugalii Dani zadebiutował 12 grudnia 1995 roku w zremisowanym 1:1 towarzyskim meczu z Anglią, rozegranym w Londynie. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. W swojej karierze grał też w: eliminacjach do MŚ 1998 i do Euro 2000. Od 1995 do 2000 roku rozegrał w kadrze narodowej 9 meczów.
Dani grał również w młodzieżowych reprezentacjach. W 1995 roku zagrał na Mistrzostwach Świata U-20, na których zajął 3. miejsce. Został wówczas wybrany drugim najlepszym piłkarzem tego turnieju.

</doc>
<doc id="2790204" url="https://pl.wikipedia.org/wiki?curid=2790204" title="Kaplica Matki Boskiej Różańcowej w Bukowie">
Kaplica Matki Boskiej Różańcowej w Bukowie

Kaplica Matki Boskiej Różańcowej – zabytkowa kaplica znajdująca się w Bukowie w gminie Lubomia, w powiecie wodzisławskim w województwie śląskim. Usytuowana na tzw. Kaczym Rynku, u zbiegu ulic Głównej, Odrzańskiej i Strażackiej.
Kaplica znajduje się na szlaku architektury drewnianej województwa śląskiego. W pobliżu kaplicy przebiega także żółty szlak rowerowy nr 316.
Historia.
Kaplica drewniana zbudowana w 1770 (data wycięta w nadprożu wejścia). Częściowo zniszczona w czasie powodzi w 1997, obecnie po pracach konserwatorskich.
Architektura.
Kaplica usytuowana w centrum wsi. Drewniana, wybudowana w konstrukcji zrębowej na wysokiej podmurówce. Orientowana, założona na planie prostokąta, od wschodu zamkniętego trójbocznie. Dach gontowy dwuspadowy, nad częścią wschodnią przechodzący w wielospadowy, od strony wschodniej – półszczytowy. W dachu znajduje się sześcioboczna sygnaturka zwieńczona latarnią i baniastą kopułką. Wnętrze jednoprzestrzenne przekryte stropem płaskim.

</doc>
<doc id="2790213" url="https://pl.wikipedia.org/wiki?curid=2790213" title="Powszechne Jednostki Ochrony">
Powszechne Jednostki Ochrony

Powszechne Jednostki Ochrony (kurd. Yekîneyên Parastina Gel - YPG) – milicja kurdyjska działająca na terenie Syrii. Początkowo stanowiąca zbrojne ramię Partii Unii Demokratycznej (PYD), aktualnie oficjalna armia Demokratycznego Systemu Federalnego Północnej Syrii.
Historia.
Początki YPG.
Oddziały YPG zostały utworzone w 2004, jako zbrojne ramię Partii Unii Demokratycznej, która stanowiła wówczas jedną z wielu opozycyjnych kurdyjskich partii w Syrii. Utworzenie zbrojnych oddziałów było spowodowane sprzeciwem wobec represji stosowanych przez władze Baszara al-Asada wobec członków PYD po zamieszkach w Al-Kamiszli. Początkowo nie stanowiły one znaczącej siły na terenach syryjskiego Kurdystanu.
Wojna domowa w Syrii.
2011-2012.
W 2011, po wybuchu wojny domowej w Syrii, Partia Unii Demokratycznej i Kurdyjska Rada Narodowa utworzona 26 października 2011) - która stanowiła polityczną organizację reprezentującą Kurdów w Narodowej Radzie Syryjskiej - powołały 12 lipca 2012 na ziemiach syryjskich Najwyższy Kurdyjski Komitet. Stanowił on organ rządzący na terenach syryjskiego Kurdystanu do 2015. Jego zbrojnym ramieniem zostały Powszechne Jednostki Obrony, które wówczas zyskały status wojska regularnego. Przyczyną powołania formacji zbrojnej była ochrona kurdyjskiej ludności w Syrii przed siłami prorządowymi.
Powszechne Jednostki Obrony rozpoczęły 19 lipca 2012 operację w syryjskim Kurdystanie. Bojówki te, składające się z 650 osób, zaatakowały miasto Ajn al-Arab, a dzień później zdobyły Amudę i Afrin, tuż przy granicy z Turcją. 21 lipca rebelianci kurdyjscy weszli do Al-Malikija i przygotowywali się do ataku na największe miasto w regionie, Al-Kamiszli. 22 lipca bojownicy zajęli Ras al-Ajn i Al-Darbasijja. Starcia wybuchły też w Al-Kamiszli po tym, jak służby bezpieczeństwa ostrzelały tam protestujących.
2015.
Na początku 2015 oddziały YPG odniosły znaczące zwycięstwo nad Państwem Islamskim podczas Oblężenia Kobanî, w czasie którego Kurdowie zaczęli otrzymywać wsparcie powietrze oraz naziemne od wojsk Stanów Zjednoczonych oraz innych krajów koalicji międzynarodowej (m.in. od Jordanii czy Emiratów Arabskich). Od tamtej pory YPG swoje działania skierowało głównie przeciwko Państwu Islamskiemu oraz innym islamistycznym ugrupowaniom syryjskiej opozycji.
Organizacja.
YPG jest jednym z założycieli oraz wiodącym ugrupowaniem Demokratycznych Sił Syryjskich (SDF lub QSD), stanowiących koalicję kilkudziesięciu milicji działających na terenie północnej Syrii, które reprezentują wiele grup etnicznych (m.in. Arabów, Asyryjczyków, Ormian, Turkmenów, Czerkiesów, Czeczenów) i religijnych (m.in. sunnitów, chrześcijan, jezydów). SDF powstało w październiku 2015 w celu polepszenia koordynacji i organizacji działań militarnych przeciwko Państwu Islamskiemu, Frontowi an-Nusra oraz innym ekstremistycznym ugrupowaniom. Oficjalnym celem koalicji jest stworzenie świeckiego, demokratycznego i federalnego państwa na terenach północnej Syrii.
Pobór.
Na terenach kontrolowanych przez Federację Rożawy nie jest przeprowadzany przymusowy pobór. YPG swoje siły opiera wyłącznie na osobach zaciągających się dobrowolnie, którym wypłacane jest miesięczne wynagrodzenie w wysokości 200 dolarów amerykańskich.
Pod koniec 2016 łączna liczba bojowników YPG wynosiła ponad 60 000, przy czym, z wyzwalaniem kolejnych terenów z rąk Państwa Islamskiego, ochotników jest coraz więcej. W skład YPG wchodzą w większości Kurdowie, ale funkcjonują również oddziały złożone z arabskich, turkmeńskich, ormiańskich czy zagranicznych ochotników. Duże znaczenie wśród oddziałów niekurdyjskich ma Syriacka Rada Wojskowa reprezentującą chrześcijańskich Asyryjczyków na terenach Syrii. Choć jest to ugrupowanie teoretycznie niezależne, w 2014 ogłosiło swoją podległość pod naczelne dowództwo YPG.
Wydzielone części składowe.
Kobiece Jednostki Ochrony.
W 2012 utworzono Kobiece Jednostki Ochrony (YPJ), znane również jako Kobiece Jednostki Obrony. Stanowią one część YPG, jednak w skład ich oddziałów wchodzą wyłącznie kobiety. Według kurdyjskich mediów, oddziały YPJ odegrały istotną rolę w czasie Oblężenia Kobanî. W marcu 2017 rzecznik sił kurdyjskich w Rożawie poinformował, że liczebność bojowniczek YPJ wynosi około 24 000.
Jednostki Antyterrorystyczne.
Utworzone na początku 2015 Jednostki Antyterrorystyczne stanowią elitarne oddziały składającą się z najlepiej wyszkolonych i wyposażonych członków YPG oraz YPJ, których zadaniem jest namierzanie oraz niszczenie uśpionych komórek Państwa Islamskiego na terenie Rożawy, jak również przeprowadzanie akcji za liniami wroga.
Jednostkami Antyterrorystycznymi pierwotnie kierował dowódca YPG Ali Boutan, który szkolenia oddziałów wzorował na tych, jakie otrzymują amerykańskie oraz brytyjskie siły specjalne. Po pewnym czasie, rząd Stanów Zjednoczonych zaoferował kurdyjskim jednostkom specjalnym szkolenie na terenie Stanów Zjednoczonych pod okiem US Army Special Forces. Żołnierze zostali wysłani na kilkumiesięczny trening w bazach wojskowych Fort Bragg oraz Fort Campbell, a także otrzymali szkolenie od Centralnej Agencji Wywiadowczej na terenie Jordanii oraz Rożawy.
Oddziały zagraniczne.
Jednym z pierwszych znanych zagranicznych ochotników, którzy przyłączyli się do YPG był pochodzący z Wisconsin Amerykanin Jordan Matson, który wyjechał do Syrii w 2014. Jest on organizatorem kampanii "Lions of Rojava" (pol. Lwy Rożawy), która miała na celu wspomagać proces rekrutacji zagranicznych ochotników. Oficjalna strona kampanii została założona na Facebooku 21 października 2014. W sierpniu 2015 jeden z przedstawicieli Partii Unii Demokratycznej oświadczył, że w szeregach YPG/YPJ walczy około 500 Europejczyków, natomiast Syryjskie Obserwatorium Praw Człowieka szacowało, że ponad 400 zagranicznych ochotników przyłączyło się do oddziałów YPG do samego czerwca 2015. Byli to głównie obywatele USA, Australii oraz krajów Europy (m.in. Polski), ale wśród ochotników są również obywatele takich państw jak Chiny, Japonia czy Brazylia.
10 czerwca 2015 w mieście Ras al-Ajn w północno-wschodniej Syrii, z inicjatywy tureckiej Marksistowsko-Leninowskiej Partii Komunistycznej (MLKP) utworzony został Międzynarodowy Batalion Wolności podlegający dowództwu YPG. Jednostka wzorowana na Brygadach Międzynarodowych, której celem jest konsolidacja wszystkich zagranicznych ochotników o poglądach lewicowych, walczących w składzie różnych jednostek YPG oraz tych, którzy zamierzają dołączyć do walki z Państwem Islamskim. Wśród ochotników, poza wieloma tureckimi ugrupowaniami, znajdują się między innymi członkowie greckich, francuskich czy brytyjskich grup o profilach marksistowskich, leninowsko-marksistowskich, maoistowskich czy anarchistycznych.
W grudniu 2016, z inicjatywy włosko-marokańskiego bojownika Karima Marcello Franceschiego, założona została brygada YPG International. Jednostka zainicjowana została jako propozycja dla przybywających z zachodu bojowników, chcących dołączyć do konkretnej brygady wojskowej, w której dominuje określony język. Przykładem tego może być Międzynarodowy Batalion Wolności, gdzie jednak dominującym językiem jest turecki, co stanowiło przeszkodę w komunikacji z zachodnimi bojownikami.
Wsparcie zagraniczne.
Ponieważ YPG działa w obszarze śródlądowym, rywalizujące ugrupowania opozycyjne, jak również rząd turecki i syryjski były w stanie fizycznie uniemożliwić dotarcie pomocy zagranicznej na tereny Rożawy. Istotniejszym problemem było jednak, że YPG nie posiadało sojuszników, którzy chcieliby zapewnić dostawy sprzętu.
Koalicja międzynarodowa.
Stany Zjednoczone oraz inne kraje koalicji międzynarodowej dostarczyły YPG wsparcia z powietrza w czasie Oblężenia Kobanî oraz w trakcie późniejszych kampanii, pomagając YPG obronić terytorium przed atakami Państwa Islamskiego. Władze Turcji wiele razy krytykowały udzielanie pomocy kurdyjskim siłom. Swoje obawy uzasadniało powiązaniami rządzącej na ziemiach Rożawy Partii Unii Demokratycznej z Partią Pracujących Kurdystanu, która przez wiele państw uznawana jest za organizację terrorystyczną. W styczniu 2017 premier Turcji Binali Yildirim oskarżył administrację Baracka Obamy o wspieranie terroryzmu na terenach Syrii poprzez wysyłanie sprzętu jednostkom YPG.
W dniu 11 października 2015 Stany Zjednoczone rozpoczęły operację zrzutu 120 ton zaopatrzenia wojskowego dla YPG oraz ich arabskich i turkmeńskich sojuszników, w celu wsparcia walk przeciwko Państwi Islamskiemu na północ od Ar-Rakki. Pierwszy zrzut składał się z 112 palet amunicji i „innych przedmiotów, takich jak granaty”, w sumie 50 ton. Jednocześnie, Stany Zjednoczone poinformowały, że pomoc nie zawierała przeciwpancernych pocisków kierowanych TOW ani broni przeciwlotniczej. Miało to podkreślić szacunek Stanów Zjednoczonych dla interesów Turcji, której rząd wyrażał swój sprzeciw wobec amerykańskiego wsparcia dla kurdyjskich oddziałów. Z drugiej strony, Stany Zjednoczone przy wsparciu finansowym Arabii Saudyjskiej oraz Kataru, zapewniały uzbrojenie islamistycznym grupom rebeliantów, takim jak np. Brygada Sokołów Górskich, które walczyły przeciwko YPG podczas bitwy o Aleppo .
Podczas bitwy o At-Tabaka w 2017, Jednostki Antyterrorystyczne YPG zostały wyposażone w sprzęt dostarczony przez Stany Zjednoczone, w którym znalazły się były hełmy bojowe, noktowizory AN/PVS-7, latarki oraz karabinki M4 z celownikami laserowymi AN/PEQ-2, celownikami kolimatorowymi oraz magazynkami STANAG.
9 maja 2017 Pentagon ogłosił, że amerykański prezydent Donald Trump zatwierdził plan bezpośredniego dostarczenia przez Stany Zjednoczone uzbrojenia dla oddziałów YPG, w którym miałyby się znaleźć amunicja, broń podręczna, ciężkie karabiny maszynowe, buldożery oraz ciężkie pojazdy wojskowe; plan jest związany z planowaną ofensywą sił SDF na Ar-Rakkę, która stanowi nieoficjalną stolicę Państwa Islamskiego.
Rosja.
Wraz z bezpośrednim włączeniem się Rosji w konflikt syryjski pod koniec 2015, pojawiły się doniesienia, jakoby YPG miało prowadzić z rosyjskimi siłami wspólne manewry i otrzymywać broń z Rosji. Przeciwne kurdyjskim siłom grupy opozycji syryjskiej twierdziły, że rosyjskie naloty były wyjątkowo korzystnie dla działań militarnych YPG, jak również, że siły rosyjskie zrzucają na tereny kurdyjskie wyposażenie. Pomimo tego, przedstawiciele YPG zaprzeczyli, aby prowadzili wspólne manewry czy otrzymywali sprzęt od Rosji.
Władze Rosji nie raz wyrażały swoje poparcie dla działań YPG i krytykowały Turcję za jej antykurdyjskie działania. W 2016 rosyjski minister spraw zagranicznych Siergiej Ławrow naciskał, aby włączyć siły kurdyjskie do pokojowych rozmów genewskich dot. Syrii (tzw. "Genewa III"). Również w tym samym roku otworzono w Moskwie przedstawicielstwo Rożawy, którego np. nie ma w kraju największego sojusznika, czyli w Stanach Zjednoczonych. Pomimo tych działań, stanowisko Rosji wobec kurdyjskich sił nie jest do końca jasne.

</doc>
<doc id="2790216" url="https://pl.wikipedia.org/wiki?curid=2790216" title="SC Miercurea-Ciuc">
SC Miercurea-Ciuc



</doc>
<doc id="2790220" url="https://pl.wikipedia.org/wiki?curid=2790220" title="Poczta Główna w Toruniu">
Poczta Główna w Toruniu

Poczta Główna w Toruniu – zespół zabytkowych budynków pocztowych, wzniesionych w stylu neogotyckim w Toruniu.
Lokalizacja.
Poczta znajduje się w zachodniej części Zespołu Staromiejskiego, przy Rynku Staromiejskim 15, w sąsiedztwie Sądu Okręgowego, Aresztu Śledczego, Planetarium, kościoła WNMP oraz Ratusza Staromiejskiego.
Historia.
Pierwszy budynek pocztowy.
Gdy w 1703 roku podczas szwedzkiego oblężenia zniszczeniu uległy średniowieczne kamienice przy zachodniej pierzei Rynku Staromiejskiego, na ich miejscu postawiono nowe kamienice typu pałacowego (tzw. pałace miejskie, palazzo). Mieszkali w nich m.in. burmistrzowie miasta: Hermann Russop, czy Samuel Geret. Budynek należący do tego drugiego nazywano Pałacem Gereta.
Działka, na której obecnie znajduje się główny urząd pocztowy, niemal do końca XIX wieku zajmowana była przez dwa oddzielne budynki. W części południowej, od strony kościoła ewangelickiego (obecnie katolicki Kościół Świętego Ducha), już w latach 90. XVIII wieku odnotowano funkcjonujący dom weselny oraz gospodę „Pod Białym Orłem”. W roku 1807 budynek przekształcono w „Hôtel de Varsovie”, który z kolei osiem lat później przemianowano na „Hôtel de Sanssouci”. Do dużej przebudowy doszło w latach 60. XIX wieku.
Położony na północ od budynku hotelowego Pałac Gereta, został w 1818 roku odkupiony przez magistrat z przeznaczeniem na urząd pocztowy miasta Torunia. Z uwagi na geopolityczne położenie miasta, urząd otrzymał status poczty klasy pierwszej (tzw. "pocztamt"). Był to nawiązujący do architektury klasycyzmu dwukondygnacyjny gmach o zabudowie kalenicowej. Mieścił pokoje do segregowania i składowania różnego rodzaju przesyłek, paczek oraz listów, jak również mieszkanie poczmistrza i pomieszczenia dla pozostałych pracowników. Na zapleczu znajdowały się budynki gospodarcze, wozownia i stajnia dla dyliżansów pocztowych.
Budowa nowej poczty niemieckiej.
Na samym początku lat 80. wyburzono dawny budynek poczty, z zamiarem postawienia na jego miejscu nowego gmachu. Architektem był pochodzący z Hanoweru profesor berlińskiej Wyższej Szkoły Technicznej Johannes Otzen. Trwającą trzy lata budowę rozpoczęto w 1881 roku. Według jego projektu powstał na planie litery U siedmioosiowy gmach o trzech kondygnacjach. Budynek został zwieńczony dużym dwuspadowym dachem z rozbudowanymi mansardami zasłoniętymi schodkowymi szczytami. Wejście znajdowało się w skrajnej północnej osi budynku i, poprzez niewielki trójprzęsłowy korytarzyk, prowadziło do głównego pomieszczenia nazywanego „salą operacyjną” ("die Schalter-Halle"). W sali tej znajdowały się stanowiska wydawania i przyjmowania przesyłek (po przeciwnych stronach pomieszczenia). Dwa prostopadłe do frontu budynku skrzydła miały układ amfiladowy – tworzyły ciąg pomieszczeń, zarówno na parterze, jak i na piętrach. Na wyższych kondygnacjach mieściły się biura. Południowe skrzydło kończyła (od zaplecza) klatka schodowa ze stylizowaną wieżyczką zwieńczona ośmiokątnym spiczastym dachem z ozdobnym kwiatonem z chorągiewką.
Rozbudowa.
Pod koniec lat 80. Cesarska Naddyrekcja Poczty ("Kaiserlische Ober-Postdirektion") wykupiła sąsiedni budynek hotelowy, należący wówczas do Carla Plenza. Początkowo planowano dostosowanie istniejących zabudowań do potrzeb rozrastającego się urzędu pocztowego, jednak ostatecznie pomysł ten zarzucono. W 1891 roku dawny hotel rozebrano, a w kolejnym roku w maju w Urzędzie Policji Budowlanej złożono projekt rozbudowy autorstwa A. Brocka, który zakładał powstanie południowego skrzydła z wieżą telegraficzną. Nowa część budynku pod względem stylistycznym została całkowicie podporządkowana istniejącemu dotąd urzędowi pocztowemu – po rozebraniu południowego szczytu przedłużono linię dachu, a także wszystkich fryzów. W liczącej kolejnych sześć osi południowej części, powtórzono również wykrój okien, a całość zwieńczono identycznym schodkowym szczytem. Jedynym wyraźnie nowym elementem była wspomniana wcześniej wieżyczka telegraficzna. Jej murowana część zamknięta dachem namiotowym mierzyła 17 metrów od linii okapu dachu (4 metry od kalenicy). Całość zwieńczona była ozdobną metalową konstrukcją z czterospadowym daszkiem, na którym zamontowano dwie iglice. Wbrew pierwotnym planom, wieża powstała w południowym narożniku fasady głównej, a w osi środkowej elewacji bocznej.
Na podstawie tego samego projektu wzniesiono kolejne budynki na zapleczu głównego gmachu, wypełniające działkę aż do ulicy Piekary. W budynku przy ul. Piekary mieści się obecnie punkt filatelistyczny oraz nadawania paczek.
Dalsza historia.
W 1910 roku w urzędzie pocztowym wybuchł pożar, który strawił znaczną część dachu. Szkody naprawiono jeszcze w tym samym roku.
W latach 20. znajdujące się na ozdobnych ocynkowanych tarczach wizerunki pruskiego orła przemalowano na godło Polski, natomiast napis "Kaiserlisches Postamt" na gzymsie na "Poczta".
W trakcie II wojny światowej uszkodzona została wieżyczka telegraficzna, którą zaraz po wojnie rozebrano do poziomu gzymsu. Renowację budynku Poczty Głównej przeprowadzono w 1992 roku.
5 października 2019 roku na ściennie frontowej poczty odsłonięto tablicę upamiętniającą obrońców Poczty Polskiej w Gdańsku. 
Dekoracje.
Budynek poczty jest bogato zdobiony, zgodnie z wytycznymi stylu neogotyckiego. Drzwi wejściowe, zarówno północne, jak i południowe zwieńczone są portalami. Liczne tynkowane blendy imitują witraże; niektóre pokryte są dekoracjami sgraffitowymi z motywami roślinno-geometrycznymi (elewacje południowa i zachodnia). Duża wnęka w południowej elewacji była pierwotnie oknem wychodzącym na działkę przykościelną, jednak w wyniku sprzeciwu pastora zostało ono zabudowane. Całość pokryto roślinnym ornamentem oraz niezachowanym do dziś niemieckim napisem „Jeden uważa, drugi rozśmiesza, trzeci potwierdza, a ja nic nie widzę”. W wielu miejscach, m.in. w obramieniach okien, wykorzystano dwie barwy glazurowanych cegieł (czerwone i zielone). Okna pierwszego piętra zdobione są dekoracjami maswerkowymi – ostrołukami z trójliściem oraz rozetą z czwórliściem. Fasady poprzecinane są przez kilka równoległych rzędów fryzów. Powyżej okien przyziemia są to fryzy arkadowe, nad oknami I piętra floralne, nad oknami II piętra fryzy romboidalne i ząbkowe, zaś ponad portalami fryzy diamentowe.

</doc>
<doc id="2790226" url="https://pl.wikipedia.org/wiki?curid=2790226" title="Gedeon (Czetwertyński)">
Gedeon (Czetwertyński)

Gedeon, imię świeckie Grzegorz Zacharowicz Świętopełk (Swiatopołk)-Czetwertyński (ur. ok. 1634 w Starej Czetwertni, zm. 6 kwietnia 1690 w Kijowie) – biskup Rosyjskiego Kościoła Prawosławnego. 
Życiorys.
Pochodzenie. Biskup łucki.
Pochodził z książęcego prawosławnego rodu Czetwertyńskich.
Między rokiem 1658 a 1663 (różne źródła wskazują jako najbardziej prawdopodobną datę rok 1661 lub 1663) został wybrany na prawosławnego biskupa łuckiego i ostrogskiego, a następnie przyjął chirotonię biskupią z rąk metropolity kijowskiego Dionizego. Na katedrze blisko współpracował z łuckim bractwem działającym przy cerkwi Podwyższenia Krzyża Pańskiego w Łucku, wsparł bractwo w konflikcie z kasztelanem brzeskim. Bronił stanu posiadania prawosławnych przeciwko przejmowaniu przez unitów kolejnych cerkwi i klasztorów, m.in. prowadził wieloletni konflikt z biskupem włodzimierskim Lwem Załęskim o monaster Narodzenia Matki Bożej w Zahorowie Nowym. W 1679 brał udział we wspólnych soborach prawosławnych i unitów w Grodnie i Lublinie, na których omawiana była możliwość zawarcia nowej unii kościelnej, do czego ostatecznie nie doszło. Jedną z przyczyn fiaska rozmów było zdecydowanie antyunijne stanowisko bractwa łuckiego oraz biskupa Gedeona; analogiczne poglądy przedstawili delegaci innych bractw cerkiewnych i prawosławnej szlachty. Począwszy od 1678 biskup łucki utrzymywał kontakty z dworem carskim, prosząc cara o wspieranie prawosławnych w Polsce. Po śmierci biskupa przemyskiego Antoniego w 1680 biskup Gedeon był ostatnim prawosławnym hierarchą działającym w granicach Rzeczypospolitej.
W czerwcu 1684 król Jan III Sobieski prosił go o skłonienie hetmana Iwana Samojłowicza do wystąpienia przeciwko Turkom. W tym samym roku król zażądał od biskupa Gedeona przyjęcia unii, grożąc w przeciwnym razie uwięzieniem na zamku w Malborku. W związku z tym biskup udał się na rosyjską Ukrainę Lewobrzeżną i osiadł w monasterze św. Mikołaja w Baturynie.
Metropolita kijowski.
Przejście metropolii kijowskiej w jurysdykcję Patriarchatu Moskiewskiego.
Od 1683 korespondował z carem rosyjskim w sprawie obsadzenia kijowskiej katedry metropolitalnej. W roku następnym w Kijowie z inicjatywy Iwana Samojłowicza odbył się sobór metropolii kijowskiej, na którym nowym metropolitą ogłoszono właśnie biskupa łuckiego. Mimo protestów części duchowieństwa, na czele z przełożonym ławry Pieczerskiej archimandrytą Warłaamem, w opinii którego tylko patriarcha konstantynopolitański mógł wyznaczać metropolitę kijowskiego, Gedeon (Czetwertyński) udał się do Moskwy, 8 listopada 1685 przyjął godność metropolity od patriarchy Joachima i złożył mu przysięgę kanoniczną. W roku następnym patriarcha Konstantynopola Dionizy IV ostatecznie zrezygnował ze zwierzchnictwa nad metropolią kijowską, sankcjonując jej przyłączenie do Patriarchatu Moskiewskiego. W związku ze zmianą jurysdykcji nastąpiła również zmiana tytułu metropolity kijowskiego, wyrażająca uznanie przez niego prymatu Moskwy jako najważniejszego ośrodka prawosławnego na ziemiach ruskich. Tytuł metropolity został zmieniony z „metropolita kijowski i halicki i całej Rusi” na „metropolita kijowski i halicki i Małej Rosji”.
Do czerwca 1687 Gedeon (Czetwertyński) zachował godność biskupa łuckiego i ostrogskiego, interesował się sytuacją prawosławnych w granicach Rzeczypospolitej. W grudniu 1686 kontaktował się z carem, prosząc go o interwencję w ich obronie. W 1687 tę samą prośbę skierował do hetmana Iwana Mazepy. Opowiadał się przy tym za całkowitym podporządkowaniem wszystkich struktur prawosławnych w Rzeczypospolitej Rosyjskiemu Kościołowi Prawosławnemu, w tym za rozwiązywaniem problemów personalnych i organizacyjnych w Moskwie. W tym samym czasie Gedeon (Czetwertyński) bez powodzenia starał się podporządkować sobie cerkwie Siczy Zaporoskiej, tradycyjnie podległe stauropigialnemu Monasterowi Międzygórskiemu. W 1688, wskutek konfliktu między arcybiskupem czernihowskim Łazarzem a metropolitą Gedeonem, patriarcha Joachim zdecydował o wyłączeniu eparchii czernihowskiej z jurysdykcji metropolity kijowskiego i bezpośrednim podporządkowaniu jej patriarsze. Metropolita Gedeon zlikwidował eparchię turowską, od wielu lat istniejącą tylko nominalnie, i włączył jej terytorium do własnej eparchii.
W ocenie Mokrego promoskiewskie poglądy metropolity Gedeona zraziły do niego prawosławną, dotąd zdecydowanie antyunicką Kozaczyznę, i przyczyniły się do przyjęcia unii przez prawosławne eparchie przemyską (1692), lwowską (1700) i łucką (1707).
Metropolita Gedeon przyczynił się do wyremontowania soboru Mądrości Bożej w Kijowie, wzniesienia nowej cerkwi w kompleksie monasteru Objawienia Pańskiego w Kijowie oraz w Monasterze Motronińskim. W swoim testamencie metropolita Gedeon przekazał większość osobistego majątku soborowi Mądrości Bożej (tam też został pochowany) oraz monasterowi w Baturynie.
Jego stryjeczny brat Sylwester, który wstąpił do klasztoru pod wpływem Gedeona, również został biskupem prawosławnym. Przy jego wyborze na biskupa mohylewskiego w 1705 pokrewieństwo z metropolitą kijowskim odegrało znaczącą rolę.

</doc>
<doc id="2790227" url="https://pl.wikipedia.org/wiki?curid=2790227" title="Maszhur ibn Abd al-Aziz Al Su’ud">
Maszhur ibn Abd al-Aziz Al Su’ud

Maszhur ibn Abd al-Aziz Al Su’ud (ar. مشهور بن عبد العزيز آل سعود) (ur. 1942) – saudyjski książę.
Jest jednym z synów króla Abd al-Aziza ibn Su’uda. Wchodzi w skład ciała odpowiedzialnego za ustalanie kształtu linii sukcesji tronu. Wskazywany był jako jeden z możliwych następców nieżyjącego króla Abd Allaha.

</doc>
<doc id="2790229" url="https://pl.wikipedia.org/wiki?curid=2790229" title="Tentaculus">
Tentaculus



</doc>
<doc id="2790230" url="https://pl.wikipedia.org/wiki?curid=2790230" title="Porogrammus">
Porogrammus



</doc>
<doc id="2790231" url="https://pl.wikipedia.org/wiki?curid=2790231" title="Pholioides">
Pholioides



</doc>
<doc id="2790233" url="https://pl.wikipedia.org/wiki?curid=2790233" title="Filharmonia Częstochowska">
Filharmonia Częstochowska



</doc>
<doc id="2790238" url="https://pl.wikipedia.org/wiki?curid=2790238" title="Yiruma">
Yiruma

Yiruma, właśc. Lee Ru-ma (kor. 이루마) (ur. 15 lutego 1978) – południowokoreański pianista i kompozytor.
Yiruma występował na koncertach w Azji, Europie i Ameryce Północnej. Jego Alma Mater, King’s College London, pomogła mu zdobyć popularność w Europie. Wśród jego utworów najbardziej popularne są „River Flows in You”, „Kiss the Rain” i „May Be”. Najpopularniejszy album pianisty, "First Love", został wydany w 2001 roku.
Zaczął grać na fortepianie w wieku pięciu lat. Do Londynu przeniósł się w 1988 roku, aby rozpocząć naukę w The Purcell School of Music. Do 2006 roku miał podwójne obywatelstwo, Korei Południowej i Wielkiej Brytanii, kiedy to zrezygnował z obywatelstwa brytyjskiego, aby służyć w marynarce wojennej Korei Południowej.
16 listopada 2014 roku dał swój pierwszy koncert w Polsce, który odbył się w Centrum ICE Kraków.

</doc>
<doc id="2790239" url="https://pl.wikipedia.org/wiki?curid=2790239" title="Nashville (serial telewizyjny)">
Nashville (serial telewizyjny)

Nashville (2012-) – musicalowy serial obyczajowy produkcji amerykańskiej stworzony przez Callie Khouri. Wyprodukowany przez ABC Studios, Gaylord Entertainment i Lionsgate Television.
Światowa premiera serialu miała miejsce 10 października 2012 roku na antenie ABC. Stacja zamówiła pełny sezon Nashville 22 odcinków 1 sezonu.
10 maja 2013 ABC przedłużyło serial o drugi sezon.
13 maja 2016 roku, stacja ABC ogłosiła zakończenie produkcji serialu po 4 sezonie.
 Po anulowanie serialu przez stację ABC, CMT zamówiła 5 sezon.
17 listopada 2017 roku, stacja CMT zamówiła 6 sezon, który będzie finałowym.
Opis fabuły.
Serial opowiada o Raynie James (Connie Britton), czterdziestoletniej legendarnej gwiazdy muzyki country, która zostaje zmuszona do zmierzenia się z rzeczywistością.
Muzyka.
Muzyk T Bone Burnett, mąż producentki Callie Khouri, odpowiadał za produkcję wykonawczą soundtracku do pierwszego sezonu serialu. Na rzecz ścieżki dźwiękowej samodzielnie komponował też utwory. W 2015 wokalistka Christina Aguilera napisała i nagrała dwie piosenki, które wykorzystano następnie w serialu: "The Real Thing" oraz "Shotgun". Oba utwory wydano jako single promujące udział artystki w "Nashville".

</doc>
<doc id="2790240" url="https://pl.wikipedia.org/wiki?curid=2790240" title="Retrogaming">
Retrogaming

Retrogaming – angielskie określenie opisujące hobby, jakim jest zbieranie i granie w starsze gry komputerowe. Gry te uruchamia się albo na oryginalnym sprzęcie (którego zbieranie często jest elementem retrogamingu) lub na emulatorach dostępnych na nowoczesne platformy (komputery, konsole, telefony komórkowe, tablety).
Retrogamingiem określana być może, prócz grania w gry klasyczne, także rozgrywka w nowe produkcje będące klonami starszych tytułów lub z nich czerpiące. Trend ten obserwuje się szczególnie w przypadku urządzeń mobilnych wyposażonych w systemy operacyjne takie jak: Android lub iOS, na które wydawane są remaki klasycznych gier.
Określenie to, ponieważ dotyczy wszelkiego rodzaju gier, może odnosić się również do klasycznych gier fabularnych, bitewnych i planszowych i nie jest nierozerwalnie związane z rozrywką elektroniczną.

</doc>
<doc id="2790245" url="https://pl.wikipedia.org/wiki?curid=2790245" title="Kenny Burns">
Kenny Burns

Kenneth "Kenny" Burns (ur. 23 września 1953 w Glasgow) – były szkocki piłkarz występujący podczas kariery na pozycji obrońcy lub napastnika.
Kariera klubowa.
Kenny Burns zawodową karierę rozpoczynał w 1971 roku w drugoligowym angielskim klubie Birmingham City F.C. Rok później awansował z City do Division One. W 1977 przeszedł do beniaminka Division One - Nottingham Forest. Już w pierwszym sezonie zdobył z Forrest mistrzostwo Anglii oraz Puchar Ligi Angielskiej. W następnym sezonie zdobył Puchar Mistrzów (Burns wystąpił w finale z Malmö FF) oraz ponownie Puchar Ligi Angielskiej. W sezonie 1979/80 Burns zdobył Superpuchar Europy oraz po drugi Puchar Mistrzów (Burns wystąpił w finale z HSV Hamburg). W trakcie sezonu 1981/82 Burns przeszedł do Leeds United, z którym na koniec sezonu spadł do drugiej ligi. W Leeds występował do 1984, gdy przeszedł do drugoligowego Notts County. Sezon 1985/86 spędził w drugoligowym Barnsley oraz szwedzkim Elfsborgu. Potem do 1993 występował jeszcze w amatorskich zespołach.
Kariera reprezentacyjna.
W reprezentacji Szkocji Burns zadebiutował 27 marca 1974 w przegranym 1-2 towarzyskim meczu z RFN. W 1978 został powołany do kadry na Mistrzostwa Świata. Na Mundialu w Argentynie wystąpił w meczach z Peru i Iranem. Ostatni raz w reprezentacji wystąpił 16 maja 1981 w meczu British Home Championship z Walią. Ogółem w reprezentacji rozegrał 20 meczów, w których zdobył bramkę.

</doc>
<doc id="2790248" url="https://pl.wikipedia.org/wiki?curid=2790248" title="Andrzej Straburzyński">
Andrzej Straburzyński

Andrzej Straburzyński (ur. 1948 w Gorzowie Wielkopolskim, zm. 17 września 2009 w Trzebieży) – żeglarz, jachtowy kapitan żeglugi wielkiej i motorowodny kapitan żeglugi wielkiej, instruktor żeglarstwa, członek Bractwa Wybrzeża.
Życiorys.
Był kapitanem żaglowców: Henryk Rutkowski (obecnie Kapitan Głowacki), Zew (obecnie Kaisei), Pogoria i Concordia.
Z żeglarstwem zetknął się w 1962 r. w Klubie Wodnym LOK w Gorzowie, w 1964 r. uzyskał stopień żeglarza. Uprawiał też lekkoatletykę, kajakarstwo i skoki spadochronowe, był brydżystą.
W 1972 r. przeprowadził się do podszczecińskiej Trzebieży i zaczął działać w znajdującym się tam Ośrodku Żeglarskim. Doświadczenie morskie zdobywał pod dowództwem kapitanów: Wojciecha i Kazimierza Michalskich, Jerzego Kraszewskiego, Jerzego Szelestowskiego, Antoniego Brancewicza, Andrzeja Marczaka i Wojciecha Jacobsona.
W 1980 r. porzucił pracę w charakterze chemika i związał się na stałe z Ośrodkiem Żeglarskim w Trzebieży. Pracował tam jako bosman, a następnie jako bosman i mechanik na Zewie Morza. Pływał także na jachtach: Tytan, Mazurek, Jurand, Chrobry i Kapitan Haska. W latach 1982–1984 nadzorował remont kapitalny jachtu Chrobry, potem pływał na nim dochodząc od stopnia bosmana do kapitana. W 1985 r. pod koniec remontu kapitalnego zaczął pracę jako mechanik na brygantynie Henryk Rutkowski, na którym pływał trzy lata, ponownie uzyskując dowodzenie jednostką. W 1989 r. po rejsie na Wyspy Kanaryjskie jachtem Kpt. Haska mustruje się jako starszy oficer na Pogorii prowadzącą kanadyjską Szkołę Pod Żaglami.
W 1990 r. przeszedł na nowo budowany jacht Zew, który zastąpił utracony Zew Morza, którym odbywa rejsy do Southampton i Amsterdamu i na Karaiby, biorąc udział w Antiqua Yacht Charter Week.
Na wiosnę 1991 roku brał udział w remoncie Pogorii, jako jej kapitan poprowadził ostatnią na Pogorii kanadyjską Szkołę Pod Żaglami z Gdyni do Kapsztadu przez Morze Śródziemne, Kanał Sueski i Afrykę Wschodnią. Po powrocie do kraju Pogorią w kwietniu 1992 roku, ukończył w Szczecinie budowę w Szczecinie Concordii dla kanadyjskiej Szkoły Pod Żaglami i poprowadził ją w dziewiczy rejs do Kilonii, biorąc udział w regatach Tygodnia Kilońskiego i następnie przez lata pełnił funkcję dowódcy brygantyny.
Kapitan Straburzyński przepłynął we wszystkich rejsach przeszło 330 000 mil morskich.
W plebiscycie Jachtowych Kapitanów Żeglugi Wielkiej XX wieku zajął 8. miejsce.

</doc>
<doc id="2790249" url="https://pl.wikipedia.org/wiki?curid=2790249" title="Rap Albums">
Rap Albums

Rap Albums (dawniej Top Rap Albums) – notowanie publikowane przez Billboard tworzone przez Nielsen SoundScan zestawiające albumy z gatunku rapu, hip-hopu oraz pochodnych. Lista została utworzona 13 października 2003, a pierwszym albumem, który zajął pierwsze miejsce był "Unfinished Business" Jaya-Z i R. Kelly'ego.
Statystyki.
Najdłużej utrzymujące się w tym zestawieniu albumy:

</doc>
<doc id="2790250" url="https://pl.wikipedia.org/wiki?curid=2790250" title="Celina (obwód Stara Zagora)">
Celina (obwód Stara Zagora)

Celina (bułg. "Целина", do 1951 Kuza) – wieś w południowej Bułgarii, w obwodzie Stara Zagora, w gminie Czirpan.

</doc>
<doc id="2790253" url="https://pl.wikipedia.org/wiki?curid=2790253" title="Prewencyjny Obóz Policji Bezpieczeństwa dla Młodzieży Polskiej w Łodzi">
Prewencyjny Obóz Policji Bezpieczeństwa dla Młodzieży Polskiej w Łodzi



</doc>
<doc id="2790256" url="https://pl.wikipedia.org/wiki?curid=2790256" title="Obóz przy ulicy Przemysłowej w Łodzi">
Obóz przy ulicy Przemysłowej w Łodzi

Obóz prewencyjny (izolacyjny) dla młodych Polaków Policji Bezpieczeństwa w Łodzi (), również potocznie Kinder-KL Litzmannstadt, Kinder-KZ Litzmannstadt, Kinder-KL oraz Kinder-KZ – obóz utworzony na obszarze wydzielonym z łódzkiego getta (graniczący od wschodu z cmentarzem żydowskim przy ul. Brackiej), przeznaczony dla dzieci i młodzieży polskiej od 6 do 16 roku życia. Utworzony został 1 grudnia 1942, a pierwszy transport więźniów przybył 11 grudnia 1942 roku. Funkcjonował do końca okupacji niemieckiej w Łodzi, do 19 stycznia 1945 roku.
Obóz przy ul. Przemysłowej, został określony jako obóz koncentracyjny przez Józefa Witkowskiego – autora monografii dotyczącej tego obozu, pochodzącej z 1975 roku. Jego kolokwialna, powojenna nazwa ("Obóz przy ul. Przemysłowej") pochodzi od ulicy, w ciągu której znajdowała się jego brama główna wjazdowa i która dalej, na odcinku obozowym, była wykorzystywana jako plac apelowy.
Historia obozu.
Zamysł utworzenia takiego obozu na ziemiach polskich włączonych do III Rzeszy pojawił się prawdopodobnie w czerwcu 1941, gdy Niemcy rozważali rozwiązanie problemu polskich dzieci i młodzieży na terenach polskich włączonych do III Rzeszy. Bezdomnych, przyłapanych na drobnych kradzieżach, szmuglu oraz ulicznym handlu. Również sierot po zabitych bądź aresztowanych przez nazistów rodzicach. Do tego czasu były one umieszczane wraz z dziećmi niemieckimi w dotychczas funkcjonujących domach dziecka lub innych podobnych placówkach. Za pierwotne źródło podjęcia tej kwestii należy uznać wcześniejsze zarządzenie o rozdziale Polaków od Niemców na terenach okupowanych w każdych warunkach. Konieczność powstanie obozu została usankcjonowana zarządzeniem Heinricha Himmlera z 28 listopada 1941 roku.
Wybrawszy na jego pomieszczenie Łódź (Litzmannstadt) rozważano tu kilka lokalizacji: klasztor franciszkanów w łódzkich Łagiewnikach, szkołę w Cisnej k. Łodzi, majątek ziemski w Dzierżąznej k. Zgierza oraz teren na odległych przedmieściach w północno-zachodniej części miasta (dziś Marianów, w dzielnicy Bałuty), przy Haidelbeerenweg (obecnie ul. Chlebowa).
Ostatecznie zdecydowano się na wydzielony z łódzkiego getta teren, w rejonie ulicy Przemysłowej (podczas okupacji Gewerbestrasse), który najłatwiej było pozyskać. Poza tym był on z natury rzeczy samoistnie izolowany poprzez fakt takiego położenia. Zapewne niebagatelnym argumentem było i to, że w przyszłości można go było dowolnie rozszerzyć jego obszar bez większych problemów administracyjnych. Podnoszona w niektórych publikacjach chęć ukrycia jego istnienia nie była żadnym elementem tej decyzji. Podstawowym kryterium był łatwy do pozyskania i ewentualnego rozszerzenia w razie konieczności teren. Wydzielono z getta kwadrat pomiędzy obecnymi ulicami: E. Plater – Brackiej – Górniczej i ówczesnym zachodnim murem cmentarza żydowskiego przy ul. Brackiej (obecnie fragment ul. Zagajnikowej). Gdy obóz już zaczął funkcjonować nad jego główną bramą wjazdową od ulicy Przemysłowej pojawił się duży „szyld” z pełną nazwą.
Główne i jedyne dla osób z miasta wejście (brama) znajdowało się na ul. Przemysłowej przy Brackiej (była również furtka od strony ul. Górniczej), stąd powojenna nazwa „obóz przy ul. Przemysłowej”. Obszar obozu został otoczony wysokim drewnianym płotem o bezszczelinowej konstrukcji, który wykonała żydowska brygada budowlana z getta.
Według założeń obóz miał być miejscem przetrzymywania polskiej młodzieży: przyłapanej na drobnych przestępstwach, bezdomnej albo której rodzice zostali aresztowani lub straceni.
Zarządzenie Głównego Urzędu Bezpieczeństwa Rzeszy mówiło, iż do obozu powinno się kierować „przestępców lub dzieci zaniedbane od 8 do 16 lat”. Początkowo przeznaczony dla dzieci i młodzieży od 8 do 16 lat, szybko jednak granica ta została obniżona do 6 roku życia, niepotwierdzone jednoznacznie informacje wskazują, że czasowo przetrzymywano tu też młodsze – od 2 roku życia.
Pierwsi więźniowie przybyli do obozu 11 grudnia 1942 roku (byli to m.in. Jan Balcerek, Władysław Bombiak, Jerzy Dąbrowski, Włodzimierz Jabłoński, Józef Jatczyk, Halina Szturma, Mieczysław Wlazło, Zdzisław Włoszczyński. Z nich pierwsze trzy numery otrzymali: Z. Włoszczyński – 1, H. Szturma – 2 i M. Wlazło – 3).
Obóz położony na terenie łódzkiego getta, nie był z nim powiązany w formalny sposób. Od strony miasta dojście do bramy głównej wiodło ulicą Przemysłową (wówczas "Faust Str.") od Wojska Polskiego ("Sulzfelder Str."). Od połowy tego odcinka, od obecnej ul. M. Reja, po stronie zachodniej (przeciwnej w stosunku do pokazanej na zdjęciu) biegł fragment granicy getta.
Obóz funkcjonował do końca okupacji niemieckiej w Łodzi, czyli do 19 stycznia 1945 roku. W momencie otwarcia jego bram przebywało w nim około 800 małoletnich więźniów, którzy dotarli samodzielnie do domów, bądź zostali zabrani przez rodziców i opiekunów, przede wszystkim ci pochodzący z Łodzi. Inne, które opuściły obóz samodzielnie, ale nie mogąc dać sobie rady z życiem na wolności, przede wszystkim z braku żywności, powróciły do obozu i stąd zostały zabrane do Pogotowia Opiekuńczego.
W nocy z 17 na 18 stycznia 1945 roku ofiarami masakry w więzieniu radogoskim w Łodzi stało się również kilkunastu chłopców z obozu przy ul. Przemysłowej, dla których pobyt w więzieniu stanowił punkt etapowy do wysyłki w inne miejsce. Znajdowali się na sali na III piętrze. Wszyscy zginęli jako pierwsi, gdy rozpoczęło się mordowanie więźniów na tej sali.
Organizacja i administracja obozu.
Obóz był zarządzany przez łódzką placówkę policji bezpieczeństwa ("Sicherheitspolizei in Litzmannstadt"), co było uwidocznione w jego oficjalnej nazwie. Stąd załogę stanowili jej funkcjonariusze i pracownicy cywilni – volksdeutsche.
Komendantem ("Lagerkommandant") od momentu utworzenia do wyzwolenia był radca sądowy i szef policji kryminalnej w Łodzi, SS-Sturmbannführer Karl Ehrlich. W jego imieniu władzę w obozie sprawował najpierw Hans Heinrich Fuge, następnie Arno Wruck, a ostatnim szefem był Karl Enders.
Schemat organizacyjny obozu.
Obóz macierzysty dzielił się na dwa podobozy: dla chłopców i dziewcząt. Ten drugi był usytuowany w północno-zachodnim narożniku i odgrodzony był od pozostałej części obozu wysokim murem ceglanym.
Więźniowie.
Do obozu w Łodzi, na podstawie wyroków niemieckich sądów, kierowano młodocianych więźniów obojga płci głównie ze Śląska, Zagłębia Dąbrowskiego, Wielkopolski, Pomorza, Mazowsza, a także z Łodzi i terenów rejencji łódzkiej. Trafiały tu bezdomne dzieci zatrzymane na ulicach, drogach i dworcach kolejowych, osierocone w wyniku zabicia bądź wywozu rodziców na roboty do Niemiec lub do obozów koncentracyjnych czy więzień. Osobną grupę stanowiły dzieci członków ruchu oporu i więźniów politycznych skazanych przez nazistowskie sądy, które Niemcy uważali za „dzieci terrorystów polskich”. Tutaj zostały przywiezione dzieci z Mosiny i Poznania rodziców aresztowanych za działalność antyfaszystowską osób skupionych wokół dr. Franciszka Witaszka. W obozie przebywały również dzieci )w wieku od 8 do 14 lat) Świadków Jehowy z Wisły, których rodzice odmówili podpisania "Volkslisty". Do obozu kierowano również dzieci Polaków wysiedlonych z różnych regionów Polski m.in. z terenów Zamojszczyzny, tzw. dzieci Zamojszczyzny.
Do obozu trafiały dzieci od 2 do 16 lat, a nawet niemowlęta. Po ukończeniu 16 roku życia małoletnich więźniów kierowano do pracy przymusowej na terenie Niemiec. Dziewczęta, przyuczane do pracy na roli w filii w Dzierżąznej, kierowano do podobnej pracy w Niemczech. Natomiast kwestia kierowania młodocianych więźniów do obozów koncentracyjnych dla dorosłych, np. do KL Auschwitz wydaje się nad wyraz dyskusyjną.
Najczęściej podawanym powodem kierowania do obozu było „wałęsanie się”. Na tej podstawie niemieckie władze okupacyjne mogły umieścić w obozie jakiekolwiek polskie dziecko spotkane na drodze. W uzasadnieniu skierowań do obozu podawano również inne powody:
Wszystkie uwięzione tu dzieci, w wieku od 8 do 16 lat, musiały pracować w warsztatach funkcjonujących na terenie obozu (ustalano im dzienne normy do wykonania), ponadto wykorzystywano młodocianych więźniów do rozbudowy obozu. Działo się to nawet wbrew okupacyjnemu prawodawstwu, które za najniższy dopuszczalny wiek, od którego można było rozpocząć pracę, ustalało wiek lat 12.
W obozie chłopcy wyrabiali buty ze słomy, koszyki z wikliny, paski do masek gazowych oraz skórzane części do plecaków. Dziewczynki pracowały w pralni, kuchni, pracowni krawieckiej i w ogrodzie. Pracę administracja nagradzała skromnym wyżywieniem. Dzieci otrzymywały na śniadanie kromkę suchego chleba i kubek czarnej kawy bez cukru, na obiad zupę z ziemniaków w łupinach lub z brukwi, bez tłuszczu, a kolacja była powtórzeniem śniadania.
Liczba więźniów i ofiar.
Przez obóz do 18 stycznia 1945 przeszło, według różnych szacunków, od 2 do ponad 3 tysięcy dzieci, a zmarło niemal 200. Dokładna liczba ofiar obozu nie jest znana. Przyczyną śmierci były głodowe racje żywnościowe, praca ponad siły, fatalne warunki sanitarne i brutalne traktowanie młodocianych więźniów. W obozie nie były wykonywane wyroki śmierci, nie było krematorium i komory gazowej.
W swojej monografii Józef Witkowski zawarł opartą na swoich szacunkach informację, iż przez obóz przeszło co najmniej 12–13 tys. więźniów, z których – według niego – zmarło na miejscu około ⅓, czyli 4000. Według ustaleń śledztwa prowadzonego przez łódzki IPN w obozie oraz jego filii w Dzierżąznej k. Białej, niedaleko Zgierza jednorazowo było więzionych około 1000-1200 dzieci. Obóz "był czynny od grudnia 1942 roku. Jeszcze w kwietniu 1943 r. było tam tylko około 300 dzieci. Biorąc pod uwagę zeznania byłych więźniów wiadomo, że przez dwa lata nie mogło przez ten obóz przejść więcej niż trzy tysiące dzieci. Wiadomo również, że nie wszystkie zmarły. W dokumentach wymienionych jest z nazwiska 72 dzieci, które zginęły w obozie. Ta liczba jest zaniżona, ale można przyjąć, że w obozie zmarło sto kilkadziesiąt dzieci, co zgadzało by się z zeznaniami lekarza Urbańskiego, który był trzy razy w tygodniu wzywany przez Niemców, by sprawować opiekę medyczną nad małymi więźniami. Tygodniowo umierało jedno, dwoje dzieci. Obóz był czynny 110 tygodni".
Stan osobowy obozu i ogólny stan zdrowotności małych więźniów według sprawozdań przesyłanych do Berlina (do Reichskriminalpolizeiamt, Werderscher-Markt 5/6) przez lekarza obozowego przedstawiał się pomiędzy wrześniem 1943 a listopadem 1944 następująco:
W 2013 roku odsłonięto w archikatedrze łódzkiej tablicę pamiątkową (ufundowaną przez łódzką kurię), na której napisano, że w obozie zginęło ponad 12 tys. polskich dzieci, pomimo wyjaśnień pracowników merytorycznych oddziału łódzkiego IPN oraz oddziału „Radogoszcz” Muzeum Tradycji Niepodległościowych w Łodzi, iż taka liczba ofiar jest zdecydowanie zawyżona. W listopadzie 2017 r., z okazji obchodów uruchomienia obozu, Tomasz Toborek z Oddziałowego Biura Badań Historycznych IPN w Łodzi po raz kolejny powrócił do tej kwestii na łamach prasy stwierdzając, że informacje podające liczbę ofiar od 12 do 15 tysięcy dzieci są niezgodne z faktami historycznymi.
Najprawdopodobniej wszystkie zmarłe w obozie dzieci, przynajmniej te którym wystawiono oficjalne akty zgonu, zostały pochowane na cmentarzu przy ul. Kurczaki w Łodzi, który od połowy 1942 r. był jedynym w Łodzi cmentarzem grzebalnym dla Polaków, jak np. Jan Tratowski (ur. 25 V 1929), zmarły 30 VI 1944 r., pochowany 3 lipca w kwaterze 38, pole 7, linia 7, grób 1.
Higiena i zdrowotność w obozie.
Ze względu na narzucony na dzieci w obozie obowiązek niewolniczej pracy, a także głód, surowe kary cielesne i choroby, młodzi więźniowie byli po kilku miesiącach doprowadzani do kompletnego wyniszczenia, przeobrażając się w „żywe kościotrupy”.
Dzienna racja żywnościowa przypadająca na jednego więźnia obejmowała na śniadanie i kolację pajdę chleba (100–150 g) i pół litra czarnej kawy, czasem dosładzanej sacharyną, oraz na obiad litr zupy z brukwi, liści buraków lub kapusty, niekiedy dostępna była także łyżka marmolady. Więźniom przebywającym na „izbie chorych” przysługiwała połowa tejże racji żywnościowej, a jedną z powszechnie stosowanych kar było całkowite lub częściowe pozbawianie posiłków. W związku z tym dzieci w obozie cierpiały z powodu ustawicznego głodu, który nie dawał się zaspokoić mimo przesyłanych z domu nielicznym więźniom paczek, czy przez polowanie na ptaki, które dzieci szybko opanowały niemal do perfekcji.
Mycie odbywało się na dworze pod pompą bądź w miednicach, niezależnie od panujących warunków atmosferycznych. Zarówno mycie mydłem (które można było otrzymać wyłącznie w paczkach z domu), jak i zmiana bielizny należały do rzadkości. Do wiosny roku 1944 nie było na stałe czynnej łaźni ani pomieszczeń do parowania zawszonej odzieży. Bez względu na to, wszy i brud wśród więźniów były karane chłostą bądź pozbawieniem posiłku. Najgorsze warunki sanitarne panowały w budynku nr 8, gdzie umieszczane były dzieci moczące się w nocy. Z początku za moczenie się stosowano kary, jak również pozbawianiem sienników, a dzieci były budzone w nocy co dwie godziny. Kiedy to jednak nie pomogło władze obozowe uznały moczenie się za akt nieposłuszeństwa i wydzieliły dla tych „problematycznych” dzieci specjalny budynek. Dzieci z tego bloku spały na gołych deskach, które nie wysychając nigdy, gniły, a do dyspozycji miały wyłącznie koc, toteż spały w ubraniach i bieliźnie, a następnie w tej samej mokrej odzieży musiały pracować w ciągu dnia. Z powodu przykrego zapachu, więźniowie z bloku nr 8 pracowali cały rok na zewnątrz. Dzieci dostawały obrzęków do tego stopnia, że nie mieściły się w ubrania, a mimo to nie były praktycznie nigdy kierowane na izbę chorych. Z tego względu, śmiertelność była tu właśnie najwyższa.
Kierowniczka obozu dziewczęcego, Sydomia Bayer, tytułowana również „Frau Doktor” lub pielęgniarką, ponieważ prowadziła obozowe ambulatorium. Sanitariuszem (i fryzjerem) był Stanisław Mikołajczyk. Dzieci cierpiały najczęściej na zapalenie płuc, opon mózgowych, gruźlicę płuc, owrzodzenia na skórze, w jamie ustnej i gardle, szkorbut, krwawe biegunki, a nawet paraliż dziecięcy. W obozowym ambulatorium brakowało podstawowych środków opatrunkowych jak wata, bandaże, czy jodyna. Po zgłoszeniu się i zarejestrowaniu w księdze, chory dostawał baty od kierowniczki ambulatorium, Bayer, a następną karę w swoim miejscu pracy za symulowanie choroby. Według wspomnień więźniów Bayer powtarzała, że "dzieci mogą zdychać, najważniejsi są żołnierze [niemieccy] na froncie".
W obozie miały miejsce dwie epidemie. W 1943 roku duru brzusznego i tyfusu plamistego. Początkowo władze obozowe usiłowały zataić pierwszą epidemię, ale wobec wzrostu zachorowań sprowadzono z getta czeskiego pediatrę, dr. Vogla. Mimo chęci pomocy nie mógł wiele zdziałać ze względu na brak jakichkolwiek leków. Z powodu coraz liczniejszych zgonów ogłoszono kwarantannę, a chorych zaczęto wywozić do specjalnie w tym celu utworzonego szpitala w getcie przy ul. Matrossenstrasse (obecnie ul. Organizacji Wolność i Niezawisłość), opróżnionego na polecenie władz niemieckich w trybie pilnym z pacjentów żydowskich. Ogółem zostało tu umieszczonych ok. 280 dzieci, wśród których, w wyniku troskliwej opieki żydowskich lekarzy, którzy obawiali się przeniesienia epidemii na teren getta, co mogło mieć katastrofalne skutki dla niego, nie zanotowano tu żadnego przypadku śmiertelnego. Po zakończeniu leczenia wszystkie umieszczone tu dzieci powróciły do obozu. W maju 1944 r. miała miejsce następna epidemia. Tym razem jaglicy. Wobec katastrofalnego braku lekarstw początkowo dzieci „leczono” ludowymi metodami, np. przemywaniem oczu moczem lub okładami z chleba zmieszanego z pajęczyną. Gdy choroba objęła cały obóz jego władze rozpoczęły dopiero pod koniec lipca bardziej skuteczne działania, których nie udało się doprowadzić do końca funkcjonowania obozu (styczeń 1945). Stąd wielu więźniów kontynuowało leczenie jeszcze po wyzwoleniu.
Według Józefa Witkowskiego podczas epidemii tyfusu, w okresie od grudnia 1943 do marca 1944, zachorowało ok. 1 tys. więźniów, z czego ⅔ zmarło, przy czym przeciętny stan obozu w tym okresie to ok. 1000 więźniów. Według oficjalnych raportów administracji obozowej w początkowej fazie epidemii zmarło kilkunastu więźniów. W czasie jej apogeum, w specjalnie przeznaczonym – na rozkaz Niemców – dla jej zwalczenia szpitalu w getcie (przy Matrosengasse, opróżnionym w trybie pilnym z pacjentów żydowskich), zostało umieszczonych ok. 280 dzieci, wśród których nie zanotowano żadnego przypadku śmiertelnego.
Filia w Dzierżąznej.
Obóz miał filię, uruchomioną prawie w tym samym czasie co obóz macierzysty – w pierwszej połowie 1943, na folwarku we wsi Dzierżązna koło wsi Biała w pobliżu Zgierza. Jej zadaniem było z jednej strony dostarczanie żywności dla obozu macierzystego, z drugiej zaś przyuczanie starszych dziewcząt (od 14 do 16 roku życia) do pracy na roli, z celem kierowania ich po ukończeniu 16 lat na roboty przymusowe w gospodarstwach rolnych na terenie III Rzeszy. Jego oficjalna nazwa brzmiała "Polen-Jugendverwahrlager der Sicherheitspolizei in Litzmannstadt – Arbeitsbetrieb Dzierżążna uber Biała, Kreis Litzmannstadt". Kierował nim Hans Heinrich Fuge. W folwarku, pomimo ciężkiej dla młodocianych pracy, panowały względnie lepsze warunki bytowania (możliwość ukradkowego dożywiania się). Nie zanotowano tu przypadków śmierci więzionych.
Teren obozu po wojnie.
W pierwszych dniach zakończenia okupacji niemieckiej w Łodzi (po 19 stycznia 1945) starsze dzieci opuściły obóz udając się samodzielnie do swoich domów rodzinnych. Część młodszych też tak uczyniła, ale niedługo potem powróciła na teren obozu, bo nie dała sobie rady z życiem poza jego ogrodzeniem. Stąd też zostały zabrane przez odradzające się w mieście służby i organizacje charytatywno-opiekuńcze.
W lutym 1945 na terenie obozu ulokowała się bliżej nieokreślona jednostka Armii Czerwonej. Jednostka ta opuściła to miejsce po kilku miesiącach.
Po tym epizodzie, na teren obozu, do swoich przedwojennych domów położonych na tym obszarze, powrócili ich dawni właściciele. Drewniane budynki obozowe powstałe w trakcie jego budowy – przede wszystkim duże baraki tzw. „Haus IX” i „Haus X” – zostały rozebrane najprawdopodobniej przez właścicieli (jeżeli nie przez okoliczną ludność) działek na których stały. Również likwidacji, zapewne w pierwszej kolejności, uległo 2-metrowe drewniane ogrodzenie i spożytkowane na różne cele przez okolicznych mieszkańców.
W latach 60. XX w. na terenie byłego obozu i dookoła niego powstało osiedle mieszkaniowe złożone z 4-piętrowych bloków, w ramach gruntownej przebudowy tego peryferyjnego rejonu miasta. Likwidacji uległy wszystkie budynki drewniane, często w złym stanie technicznym. Również murowane o ile kolidowały z położeniem nowych bloków.
Zachowane budynki dawnego obozu (1975).
Zachowane po likwidacji obozu, choć w mniejszym lub większym stopniu przebudowane, były budynki:
W latach 70. XX w. wschodni fragment terenu byłego obozu, przylegający do muru cmentarza żydowskiego oraz część cmentarza, wykorzystano pod przedłużenie ul. Spornej, któremu nadano miano ulicy Zagajnikowej.
Procesy oprawców.
W okresie powojennym organizacje poszukujące zbrodniarzy wojennych w Polsce doprowadziły do procesów kilku z nadzorców i „wychowawców” Polen-Jugendverwahlager. W 1945 r. osądzono „wychowawców” – Edwarda Augusta i Sydonię Bayer, którzy zostali skazani na kary śmierci. Wyroki zostały wykonane (Sydomia Bayer została skazana 6 września 1945 r., wyrok wykonano 12 listopada 1945).
Ostatni proces związany z tym obozem toczył się w Łodzi od 12 marca do 2 kwietnia 1974 roku, kiedy to „wychowawczyni” Genowefa Pohl została skazana na 25 lat pozbawienia wolności. Wyrok odsiadywała m.in. w Rawiczu, do końca uważając, że padła ofiarą spisku. Zwolniona na początku lat 90. XX w., powróciła do Łodzi i tu zmarła w 2003 roku. Nie jest prawdą, że Genowefa/Eugenia Pol uczestniczyła w uroczystości odsłonięcia pomnika – pomnik został odsłonięty 9 maja 1971, a Genowefa Pohl została aresztowana 12 grudnia 1970.
Upamiętnienie.
W niedługim czasie po wojnie pamięć o istnieniu obozu uległa nieomal całkowitemu zapomnieniu, ponieważ mali więźniowie, już nawet w starszym wieku, nigdzie nie publikowali swoich wspomnień. W 1946 r. ukazał się artykuł Marii Niemyskiej-Hessenowej „Dzieci z »Lagru« w Łodzi”, opisujący stan psychofizyczny grupy 233 małych więźniów, które trafiły tuż po zakończeniu okupacji niemieckiej w Łodzi (19 stycznia 1945 r.) do Pogotowia Opiekuńczego w tym mieście:
Przyczyną było również i to, że teren byłego obozu został szybko zamieszkany przez przedwojennych mieszkańców tego rejonu miasta; powrócili do swoich ocalałych domów, z których zostali wysiedleni w okresie okupacji, gdy tworzono getto. Kilka drewnianych budynków "stricte" obozowych, powstałych w okresie jego funkcjonowania, zostało jako „bezpańskie” rozebrane na opał. W 1947 r. rozpoczęła się przebudowa tego rejonu Łodzi, w ramach programu rewitalizacji Bałut. Z czasem powstały tu bloki mieszkalne.
Z zabudowy obozowej zachowały się do dziś tylko cztery murowane budynki: jeden przy ul. Mostowskiego i trzy przy ul. Przemysłowej, w tym budynek komendantury obozowej przy ul. Przemysłowej 34 – a na nim tablica informacyjno-pamiątkowa. Po przeciwnej stronie zachował się budynek warsztatów szewskiego i stolarskiego.
Pamięć o obozie została przywrócona w 1965 r. za sprawą reporterskiej publikacji łódzkiego literata i dziennikarza Wiesława Jażdżyńskiego – "Reportaż z pustego pola". Niezależnie od zawartych w niej wielu pomyłek faktograficznych niedługo potem ruszyły działania społeczne i administracyjne mające na celu pomnikowe upamiętnienie tego miejsca. Reportaż a przede wszystkim wspomnienia Tadeusza Raźniewskiego „Chcę żyć” z 1971 r. stały się impulsem do napisania monografii tego obozu przez byłego więźnia – Józefa Witkowskiego, "Hitlerowski obóz koncentracyjny dla małoletnich w Łodzi", która ukazała się w 1975 r. Pracując nad nią, już w 1968 i 1969 r. opublikował artykuły na temat obozu.
Inicjatywa pomnikowego upamiętnienia "Obozu przy ul. Przemysłowej" wyszła w 1967 r. od wychowanków Ośrodka Szkolno-Wychowawczego dla Dzieci Głuchych w Przemyślu. Powołano Komitet Budowy Pomnika, zorganizowano konkurs na jego projekt. Ostatecznie 19 lutego 1969 r. zatwierdzono do realizacji pracę Jadwigi Janus i Ludwika Mackiewicza z Łodzi.
9 maja 1971 r. pomnik wraz z zaprojektowanym otoczeniem, został odsłonięty w pobliskim parku (podówczas im. „Promienistych”, od początku lat 90. XX w. park im. Szarych Szeregów). Pomnik Martyrologii Dzieci jest powszechnie nazywany w Łodzi pomnikiem „Pękniętego Serca”. Pomnik stoi poza terenem obozu.
Z tej okazji został wydany staraniem i z materiałów ówczesnego Muzeum Historii Ruchu Robotniczego w Łodzi niewielki czarno-biały folder pt. „Obóz dla dzieci – Jugendverwahrlager w Łodzi, przy ul. Przemysłowej”, w którym obok kilkunastu zdjęć został opublikowany zarys dziejów tego obozu według ówczesnego stanu wiedzy. Podano w nim m.in. mylną liczbę dzieci, które przeszły przez ten obóz oraz liczbę ofiar ("w ciągu istnienia „Jugendverwahrlager” więziono w nim co najmniej 12 000 dzieci. Z tego połowa poniosła śmierć"). Był to pierwszy tak obszerny tekst o charakterze popularno-historycznym na ten temat.
Przed pomnikiem znajduje się metalowa płyta z napisem "Odebrano Wam życie, dziś dajemy Wam tylko pamięć", z miejscem na zapalanie znicza podczas uroczystości. Tradycyjnie, 1 czerwca w Międzynarodowy Dzień Dziecka o godz. 12:00, przed pomnikiem odbywa się uroczystość na którą przyjeżdżali członkowie Koła Byłych Więźniów Hitlerowskiego Obozu Koncentracyjnego Dla Dzieci i Młodzieży w Łodzi. Od 1988 r. wręczane są tu i w tym dniu, łódzkie medale "Serce – Dziecku". Kapituła Medalu, składająca się z uczniów gimnazjów i szkół średnich, co roku wyróżnia do dziesięciu dorosłych, którzy w specjalny sposób zasłużyli się w pracy na rzecz dzieci. Wśród wyróżnionych do tej pory znajdują się nauczyciele, pedagodzy i działacze organizacji charytatywnych.
Formą upamiętnienia są również elementy plastyczne nawiązujące w swojej stylistyce do słupów z drutami pod napięciem elektrycznym otaczającymi niemieckie obozy koncentracyjne. Podobne elementy plastyczne (słupy) zostały ustawione w czterech narożnikach rzeczywistego obszaru obozu, jakkolwiek jego wschodnia granica nie jest obecnie prawdziwa, ponieważ obszar byłego obozu w tym miejscu, wraz z fragmentem cmentarza żydowskiego, został zaanektowany pod ulicę Zagajnikową (przedłużenie ul. Spornej).
22 kwietnia 1971 r. został zbiorowo przyznany Order Krzyża Grunwaldu II klasy "Dzieciom-Ofiarom hitlerowskiego ludobójstwa" w obozie przy ul. Przemysłowej w Łodzi. Za pomnikiem znajduje się druga płyta, informująca i upamiętniająca ten fakt, z napisem "Dzieciom pomordowanym w tym obozie przez hitlerowskich ludobójców, w hołdzie dla ich męczeństwa, Rada Państwa Polskiej Rzeczypospolitej Ludowej nadaje order Krzyża Grunwaldu II klasy" – [w tym miejscu umieszczono jego szkicowy rysunek] – "8 V 1971".
W 1975 r. ukazała się monografia historyczna dotyczącego tego obozu autorstwa jego więźnia – Józefa Witkowskiego pt. "Hitlerowski obóz koncentracyjny dla małoletnich w Łodzi", jedyna dotychczas tego rodzaju publikacja, będąca podstawową bazą do dziejów obozu przy ul. Przemysłowej, jakkolwiek w niektórych miejscach kontestowana przez historyków na bazie nowych ustaleń (np. problem ilości ofiar – 12. tys.).
W pobliskiej Szkole Podstawowej nr 81 im. Bohaterskich Dzieci Łodzi – ul. E. Plater 28/32 – znajduje się niewielka izba pamięci poświęcona dziejom obozu. Izbę otwarto w kwietniu 1981 r. Głównym elementem izby jest makieta obozu. Oprócz makiety obozu znajduje się tu urna z ziemią z terenu obozu, kopia uniformu obozowego oraz kopie zdjęć więźniów i dokumentów (większość z nich pochodzi ze zbiorów Muzeum Tradycji Niepodległościowych w Łodzi).
1 czerwca 2001 r. w Oddziale Radogoszcz Muzeum Tradycji Niepodległościowych w Łodzi otwarto wystawę czasową poświęconą obozowi "Tylko gorycz i tęsknota…", powstałą między innymi przy współudziale merytorycznym grupy byłych więźniów, którzy też uczestniczyli w uroczystości jej otwarcia.
W 70. rocznicę utworzenia obozu odsłonięto na ścianach kamienic w dzielnicy Bałuty trzy murale przedstawiające postaci dzieci z obozu dla dzieci i młodzieży polskiej. Autorami są Piotr Saul – asystent na Wydziale Malarstwa i Rzeźby ASP we Wrocławiu oraz student łódzkiej ASP Damian Idzikowski.
7 listopada 2013 r., w lewej nawie łódzkiej katedry, została odsłonięta tablica upamiętniająca ofiary obozu poświęcona przez abp. M. Jędraszewskiego. Po jej odsłonięciu zgromadzeni na uroczystości przeszli, niosąc zdjęcia identyfikacyjne niektórych małych więźniów, z katedry na teren byłego obozu, który otoczyli symbolicznym kręgiem.
W 2014 r. w publikacjach Aleksandra Szumańskiego "Mord polskich dzieci w łódzkim getcie" oraz "Mały Oświęcim", autorstwa Jolanty Sowińskiej-Gogacz, pojawiła się teza, że po wojnie władze komunistyczne celowo zacierały pamięć o obozie. Polemikę podjęła „Kronika Miasta Łodzi” w numerze 3 z 2013 roku.
Około 2019 r. telewizja internetowa „Maskacjusz TV” na portalu YouTube zamieściła materiał dotyczący obozu przy ul. Przemysłowej. Jest to godzinny wywiad z pracownikiem naukowym łódzkiego IPN – dr Tomaszem Toborkiem, który przedstawia w nim zarys historii obozu oparty na faktach, a nie domysłach, polemizuje z wieloma mitami (ponad 12 tys. ofiar; „obóz koncentracyjny”, zapomniany obóz), komentuje fachowo dotychczasowe procesy załogi obozu (Sydonia Bayer, Edward August, Genowefa Pohl).
W maju 2020 r. oddział łódzki IPN umieścił przed frontem pomnika tablicę informacyjną, której treść sugeruje przeciwdziałanie kreowaniu nowej historii obozu w oderwaniu od ustalonych faktów, z napisem:
W 2021 roku łódzki raper Basti wydał singiel pt. "Było takie miejsce" poświęcony obozowi przy ulicy Przemysłowej w Łodzi.
8 grudnia 2022 roku do obiegu wszedł znaczek pocztowy upamiętniający obóz przy ul. Przemysłowej, przedstawiający postacie dziecięce za drutem kolczastym. Autorem projektu jest Jan Konarzewski.
Muzeum.
Celem upamiętnienia obozu 1 czerwca 2021 r. utworzono "Muzeum Dzieci Polskich – ofiar totalitaryzmu. Niemiecki nazistowski obóz dla polskich dzieci w Łodzi (1942-1945)". Na stanowisko p.o. dyrektora muzeum został powołany dr Ireneusz Piotr Maj. 11 sierpnia 2021 r. odbyło się dwudniowe spotkanie, m.in. z udziałem byłych więźniów, na którym p.o. dyrektor poinformował o powstaniu i inauguracji działalności muzeum (tymczasowo przy ul. Piotrkowskiej 90 w Łodzi). Towarzyszyła mu prezentacja 14-planszowej wystawy "Urszula Kaczmarek, ofiara niemieckiego obozu dla dzieci polskich w Łodzi". Muzeum faktycznie ma rozpocząć działalność w ciągu następnych dwóch lat. Siedziba Muzeum ma znaleźć się na terenie dawnego obozu. Muzeum zakupiło dwa budynki mieszczące się na terenie dawnego obozu koncentracyjnego.Jedną z nieruchomości jest tzw. "Verwaltung" przy ulicy Przemysłowej 34. Budynek dawnej komendantury obozu będzie miejscem przeznaczonym do ekspozycji stałej. Druga nieruchomość mieści się przy ul. Przemysłowej 29. W jej pobliżu znajdował się obozowy karcer.Ponadto Muzeum zamierza pozyskać działkę (znajdującą się na terenie dawnego obozu) pod budowę siedziby stałej oraz parkingu.

</doc>
<doc id="2790257" url="https://pl.wikipedia.org/wiki?curid=2790257" title="Gurkowo">
Gurkowo

Gurkowo () – miasto w Bułgarii, w obwodzie Stara Zagora, siedziba administracyjna gminy Gurkowo. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 marca 2016 roku miasto liczyło 2979 mieszkańców.
Nazwa miejscowości ulegała wielokrotnym zmianom. Przez XIX wiek Chajnito, Chainoto lub Chaineto. W 1906 roku miejscowość została przemianowana na Gurkowo, a w okresie od 1940 do 1947 r. nazywała się Generał Gurkowo. W 1974 roku Gurkowo otrzymało prawa miejskie.

</doc>
<doc id="2790262" url="https://pl.wikipedia.org/wiki?curid=2790262" title="Zawitka">
Zawitka

Zawitka ("Cerithium") – rodzaj niewielkich, głównie ciepłolubnych ślimaków morskich o muszlach w kształcie wydłużonego stożka. Jeden z gatunków sięga zachodnich krańców Bałtyku. Muszle zawitek przypominają muszle ich dość bliskich krewnych – należących do tej samej nadrodziny wieżyczników. Są jednak mniej regularnie stożkowate, a zwykle też mniej wydłużone i gładkie. Powierzchnia muszli zawitek jest często urzeźbiona, np. w guzy lub kolce, zwężająca się przy otworze. Otwór, szczególnie u gatunków zamieszkujących tropiki, może być trąbkowato rozszerzony i ozdobiony wyrostkami. Wysokość muszli do 10 cm.
Zawitki zamieszkują różne morza, ale najliczniejsze gatunkowo, największe i najozdobniejsze żyją w morzach tropikalnych. Bytują w strefie pływów, ale w bardzo różnych środowiskach – na dnie piaszczystym porośniętym łąkami podwodnymi, na rafach koralowych oraz namorzynach. Najbardziej odporny na brak wody jest żyjący w pozbawionym niemal pływów Morzu Śródziemnym gatunek "Cerithium vulgatum". Występuje on również w Morzu Czarnym. Morza europejskie zamieszkuje kilku przedstawicieli tego rodzaju. Do rodziny Cerithidae należą także inne, podobne rodzaje ślimaków.
Gatunki.
Współcześnie znanych jest 79 pewnych gatunków zawitek oraz 2 gatunki określone jako "species inquirenda" i 3 oznaczone jako "nomen dubium":

</doc>
<doc id="2790265" url="https://pl.wikipedia.org/wiki?curid=2790265" title="Edward Jaworski">
Edward Jaworski

Edward Jaworski (ur. 18 maja 1920 w Trzebini, zm. 26 września 2012 w Zielonej Górze) – polski pilot wojskowy i lotnictwa sanitarnego, podpułkownik Wojska Polskiego, uczestnik II wojny światowej.
Życiorys.
Urodził się 18 maja 1920 w Trzebini, w rodzinie Franciszka i Wiktorii z Głowackich. Ukończył Szkołę Powszechną w Trzebini, a w 1938 złożył maturę w gimnazjum w Chrzanowie.
Jako harcerz odbył teoretyczne szkolenie szybowcowe w Harcerskim Oddziale Szybowcowym w Trzebini. W 1937 roku w Wojskowym Obozie Szybowcowym w Ustianowej koło Ustrzyk Dolnych, odbył szkolenie praktyczne i zdobył licencję pilota szybowcowego kategorii A i B. W 1938 roku na lotnisku Aleksandrowice, w ramach Przysposobienia Wojskowego, ukończył kurs pilotażu na samolocie RWD-8.
30 września 1938 roku został powołany do służby wojskowej i skierowany na dywizyjny kurs podchorążych rezerwy 6 DP przy 20 pułku piechoty Ziemi Krakowskiej w Krakowie. 2 stycznia 1939 został przeniesiony do „Szkoły Orląt”. Posiadając wcześniejsze umiejętności pilotażu trafił od razu do zaawansowanej grupy, szkolonej w przyspieszonym tempie. Do wybuchu wojny został przeszkolony jako pilot myśliwski na samolotach PWS-10 i PZL P.7.
Po rozpoczęciu II wojny światowej został 18 września 1939 roku ewakuowany ze swoją grupą podchorążych do Rumunii i tam internowany. Uciekł z internowania i wraz z innymi polskimi lotnikami na pokładzie statku „Aghios Nicolaos” dopłynął z Bałcziku do Bejrutu, a stamtąd francuskim transportowcem „Ville de Strasbourg” 29 października dotarł do Marsylii. Został zakwaterowany w Istres i Bazie Bron pod Lyonem, gdzie odbył szkolenie na samolotach francuskich.
Został wyznaczony do grupy lotników, która miała tworzyć polskie lotnictwo w Wielkiej Brytanii. 17 lutego 1940 wypłynął z Cherbourga do Southampton i został przydzielony do Stacji RAF w Eastchurch. Po odmowie złożenia przysięgi na wierność królowi Wielkiej Brytanii został jednak odesłany 13 marca do Francji i skierowany do piechoty, do obozu w Bressuire. 24 czerwca 1940, po interwencji delegacji podchorążych, został ponownie ewakuowany statkiem SS Arandora Star z Jean de Luz do Liverpoolu. Przebywał w różnych bazach, przechodząc szkolenie na angielskim sprzęcie lotniczym. 
7 maja 1941 roku został przydzielony do brytyjskiego 605 dywizjonu myśliwskiego RAF, w którego składzie wykonał dwa loty operacyjne, po czym został przeniesiony do polskiego 315 dywizjonu myśliwskiego. Latał tam na samolotach Hawker Hurricane, następnie Supermarine Spitfire II i V. Pierwszy lot bojowy wykonał 9 sierpnia 1941 roku nad Francją (w drodze powrotnej lądował przygodnie z braku paliwa, lecz nie uszkodził samolotu). Brał udział w walkach powietrznych, 21 października 1941 roku jego samolot został poważnie uszkodzony, lecz powrócił na lotnisko. 1 stycznia 1942 roku awansował na stopień oficerski podporucznika. 25 sierpnia 1943 roku po odbyciu pierwszej tury lotów został skierowany na odpoczynek do szkolnictwa jako instruktor. 1 marca 1944 roku został przydzielony do 317 dywizjonu myśliwskiego, w składzie którego walczył nad Francją po inwazji alianckiej. 30 sierpnia 1944 roku został przeniesiony do 302 dywizjonu myśliwski, jako dowódca eskadry A. 1 lutego 1945 roku po odbyciu drugiej tury lotów został przeniesiony do sztabu 131 Skrzydła Myśliwskiego jako oficer taktyczny. 1 marca 1945 roku awansował na stopień kapitana. Po wojnie, od 1 września 1945 roku do rozformowania w grudniu 1946 roku latał w 308 dywizjonie myśliwskim jako dowódca eskadry A. W czasie wojny wykonał w sumie 200 lotów bojowych i 43 loty operacyjne.
22 lipca 1947 roku powrócił do Polski, po czym zamieszkał w Trzebini i w 1950 roku ożenił się z Barbarą Kamińską, z którą miał dwoje dzieci. W ramach represji okresu stalinizmu, nie mógł znaleźć zatrudnienia w lotnictwie i w 1948 roku odebrano mu licencję pilota, po czym musiał podjąć pracę w hutnictwie. Po odwilży politycznej w 1956 roku odzyskał licencję pilota, po czym od 1 października 1957 roku podjął pracę jako pilot Zespołu Lotnictwa Sanitarnego w Zielonej Górze. 29 maja 1973 roku musiał lądować przymusowo z powodu awarii silnika samolotu Let L-200 Morava, po czym wyciągnął z wraku pasażerów. W 1976 roku przeszkolił się także na śmigłowcach Mi-2. Był wieloletnim kierownikiem Zespołu Lotnictwa Sanitarnego w Zielonej Górze. 31 maja 1981 roku odszedł na emeryturę
W 1973 roku awansował na stopień majora, a w 2000 roku – podpułkownika w stanie spoczynku.
W 1995 wydał swoje wspomnienia zatytułowane „Zranione skrzydło”.
W 1997 otrzymał tytuł honorowego obywatela miasta Trzebini.
31 stycznia 2012 Rada Miasta Zielona Góra „za przyczynienie się do sławy polskiego żołnierza i w uznaniu zasług dla Miasta” nadała mu tytuł Honorowego Obywatela Miasta Zielona Góra

</doc>
<doc id="2790267" url="https://pl.wikipedia.org/wiki?curid=2790267" title="Dick Ploog">
Dick Ploog

Richard Francis "Dick" Ploog (ur. 27 listopada 1936 w Ballarat – zm. 14 lipca 2002 w Geelong) – australijski kolarz torowy, brązowy medalista olimpijski oraz brązowy medalista mistrzostw świata.
Kariera.
Pierwszy sukces w karierze Dick Ploog osiągnął w 1954 roku, kiedy na igrzyskach Imperium Brytyjskiego i Wspólnoty Brytyjskiej w Vancouver zwyciężył w wyścigu na 1 km. Na rozgrywanych dwa lata później igrzyskach olimpijskich w Melbourne zdobył brązowy medal w sprincie indywidualnym, wyprzedzili go jedynie Francuz Michel Rousseau i Włoch Guglielmo Pesenti. Kolejne dwa medale zdobył w 1958 roku: na igrzyskach Imperium Brytyjskiego i Wspólnoty Brytyjskiej w Cardiff był najlepszy w sprincie, a na torowych mistrzostwach świata w Paryżu w tej samej konkurencji był trzeci, ulegając jedynie dwóm Włochom: Valentino Gasparelli i Sante Gaiardoniemu.

</doc>
<doc id="2790269" url="https://pl.wikipedia.org/wiki?curid=2790269" title="Teen Beach Musical">
Teen Beach Musical



</doc>
<doc id="2790270" url="https://pl.wikipedia.org/wiki?curid=2790270" title="Warszawskie Seminarium Teologiczne">
Warszawskie Seminarium Teologiczne



</doc>
<doc id="2790273" url="https://pl.wikipedia.org/wiki?curid=2790273" title="Aleksander Bobko">
Aleksander Bobko

Aleksander Bobko (ur. 23 marca 1960 w Przemyślu) – polski filozof, profesor nauk humanistycznych. W latach 2012–2015 rektor Uniwersytetu Rzeszowskiego, senator IX kadencji, w latach 2015–2018 sekretarz stanu w Ministerstwie Nauki i Szkolnictwa Wyższego.
Życiorys.
Absolwent III Liceum Ogólnokształcącego w Rzeszowie. Ukończył informatykę na Wydziale Elektrotechniki, Automatyki i Elektroniki Akademii Górniczo-Hutniczej w Krakowie, a także filozofię w Papieskiej Akademii Teologicznej i na Uniwersytecie Jagiellońskim. W PAT uzyskał kolejne stopnie naukowe: w 1991 doktora na podstawie pracy "Aksjologiczne podstawy teorii poznania u Heinricha Rickerta" i w 1998 doktora habilitowanego na podstawie pracy "Kant i Schopenhauer – między racjonalnością a nicością". W 2009 otrzymał tytuł profesora nauk humanistycznych.
Zawodowo związany z PAT i następnie Uniwersytetem Papieskim Jana Pawła II w Krakowie. Został także wykładowcą Uniwersytetu Rzeszowskiego (jako profesor zwyczajny w Instytucie Socjologii). Był prodziekanem (2002–2004) i dziekanem (2004–2008) Wydziału Socjologiczno-Historycznego, następnie prorektorem ds. badań naukowych i współpracy z zagranicą (2008–2012). W 2012 został wybrany na stanowisko rektora tej uczelni, z funkcji zrezygnował w 2015 w związku z objęciem stanowiska w rządzie.
W latach 1998–2002 zasiadał w radzie miejskiej Rzeszowa, wchodząc również w skład zarządu miasta. W wyborach parlamentarnych w 2015 z ramienia Prawa i Sprawiedliwości został wybrany do Senatu IX kadencji w okręgu wyborczym nr 56.
1 grudnia 2015 został sekretarzem stanu w Ministerstwie Nauki i Szkolnictwa Wyższego. Funkcję tę pełnił do 12 marca 2018. W 2019 nie uzyskał rekomendacji władz Prawa i Sprawiedliwości przed wyborami parlamentarnymi w tym samym roku, nie ubiegał się o reelekcję i wycofał się z polityki.

</doc>
<doc id="2790274" url="https://pl.wikipedia.org/wiki?curid=2790274" title="Halosaurichthys">
Halosaurichthys



</doc>
<doc id="2790275" url="https://pl.wikipedia.org/wiki?curid=2790275" title="Jan Kowalski (pilot)">
Jan Kowalski (pilot)

Jan Kowalski (ur. 19 listopada 1916 w Mirczu, zm. 15 maja 2000 w Nottingham) – kapitan pilot Wojska Polskiego, kapitan (ang. "Flight Lieutnant") Królewskich Sił Powietrznych.
Życiorys.
Ukończył Gimnazjum we Włodzimierzu Wołyńskim i w 1932 roku wstąpił do Szkoły Podoficerów Lotnictwa dla Małoletnich. Po jej ukończeniu został mechanikiem, w Eskadrze Szkolnej Pilotów dla Podoficerów w Radomiu-Sadkowie uzyskał specjalizację na pilota myśliwskiego. Następnie został skierowany do Lotniczej Szkoły Strzelania i Bombardowania w Grudziądzu na wyższy kurs pilotażu w specjalności myśliwskiej. Po jego ukończeniu został przydzielony do 112 eskadrze myśliwskiej w Warszawie.
W 1937 roku został przeniesiony do Szkoły Podoficerów Lotnictwa dla Małoletnich w Bydgoszczy na stanowisko
instruktora pilotażu samolotów liniowych. Po wybuchu II wojny światowej wszedł w skład Rezerwowej Eskadry Rozpoznawczej Szkoły Podchorążych Lotnictwa w Dęblinie, latał na samolotach PZL.23 Karaś. 17 września przeleciał do Czerniowiec w Rumunii, 31 października dotarł do Marsylii. Otrzymał przydział do bazy lotniczej w Istres, następnie został przeniesiony do głównej bazy szkoleniowej Polskich Sił Powietrznych we Francji w Lyon-Bron. 4 marca 1940 roku trafił do Centrum Wyszkolenia w Rennes.
Po klęsce Francji przedostał się do Wielkiej Brytanii. Wstąpił do RAF, otrzymał numer służbowy 793450 (zmieniony później na P-1909). Po odbycia przeszkolenia na brytyjskich samolotach bojowych, 21 sierpnia został skierowany do dywizjonu 303. W tym dywizjonie walczył w czasie Bitwy o Anglię. 26 września 1940 roku zestrzelił Messerschmitta Bf 109. 27 września udało mu się uszkodzić Heinkla He 111.
22 stycznia 1941 skierowany do nowo tworzonego dywizjonu 315. 5 grudnia 1942 roku, po zakończeniu tury lotów bojowych, otrzymał przydział do 58 Operation Training Unit (OTU) na stanowisko instruktora. 13 lutego 1943 roku wszedł w skład Cyrku Skalskiego, w jego składzie wykonał 39 lotów bojowych w Afryce. Od 21 lipca do października 1943 służył w dywizjonie 316, następnie został przeniesiony do dowództwa 131 Skrzydła Myśliwskiego. 28 kwietnia 1944 roku został przydzielony do dywizjonu 317, 1 maja 1945 roku powrócił do bazy w Blackpool, 9 listopada został przydzielony do 131 Skrzydła Myśliwskiego. W lipcu 1946 roku odbył kurs Kierowników Ruchu Lotniczego i został kierownikiem ruchu lotniczego w Stacji RAF Swinderby. W 1948 został zdemobilizowany. Zajął się handlem. Zmarł 15 maja 2000 w Notthingham.
Zwycięstwa powietrzne.
Na liście Bajana sklasyfikowany został na 248. pozycji z 1 samolotem Luftwaffe zestrzelonym na pewno i jednym uszkodzonym.
"zestrzelenia pewne:"
"uszkodzenia:"

</doc>
<doc id="2790276" url="https://pl.wikipedia.org/wiki?curid=2790276" title="Franco Gandini">
Franco Gandini

Franco Gandini (ur. 28 lipca 1936 w Parmie) – włoski kolarz torowy i szosowy, złoty medalista olimpijski oraz dwukrotny medalista mistrzostw świata.
Kariera.
Pierwszy sukces w karierze Franco Gandini osiągnął w 1956 roku, kiedy wspólnie z Leandro Fagginem, Valentino Gasparellą, Antonio Domenicali i Virginio Pizzalim zdobył złoty medal w drużynowym wyścigu na dochodzenie podczas igrzysk olimpijskich w Melbourne. Na rozgrywanych rok później torowych mistrzostwach świata w Liège zdobył srebrny medal w indywidualnej rywalizacji amatorów, ulegając jedynie swemu rodakowi Carlo Simonighowi. Ostatni medal zdobył podczas mistrzostw świata w Paryżu w 1958 roku, gdzie w indywidualnym wyścigu na dochodzenie zawodowców zajął trzecie miejsce, przegrywając tylko z Francuzem Rogerem Rivière oraz Leandro Fagginem.

</doc>
<doc id="2790278" url="https://pl.wikipedia.org/wiki?curid=2790278" title="WSTS">
WSTS



</doc>
<doc id="2790279" url="https://pl.wikipedia.org/wiki?curid=2790279" title="Kościół Wniebowzięcia Najświętszej Maryi Panny w Biernatowie">
Kościół Wniebowzięcia Najświętszej Maryi Panny w Biernatowie

Kościół pw. Wniebowzięcia Najświętszej Maryi Panny w Biernatowie – zabytkowy, szachulcowy kościół, należący do dekanatu Trzcianka, diecezji koszalińsko-kołobrzeskiej.,znajdujący się w Biernatowie, w powiecie czarnkowsko-trzcianeckim, w województwie wielkopolskim
Kościół w Biernatowie jest kościołem filialnym parafii Najświętszego Serca Pana Jezusa w Siedlisku. Przy kościele znajduje się stary, niemiecki cmentarz.
Historia.
Kościół został wzniesiony w 1843 roku jako świątynia ewangelicka. Świątynia, przejęta przez kościół katolicki w 1945 roku, 
Architektura.
Jest to kościół szachulcowy, o dobudowanej pod koniec XIX wieku murowanej wieży, zakończonej blaszaną iglicą. Ma konstrukcję słupowo-ramową, bez wyodrębnionego z nawy prezbiterium.

</doc>
<doc id="2790286" url="https://pl.wikipedia.org/wiki?curid=2790286" title="Enzo Sacchi">
Enzo Sacchi

Enzo Sacchi (ur. 6 stycznia 1926 we Florencji – zm. 12 lipca 1988 tamże) – włoski kolarz torowy i szosowy, mistrz olimpijski oraz pięciokrotny medalista mistrzostw świata.
Kariera.
Pierwszy sukces w karierze Enzo Sacchi osiągnął w 1951 roku, kiedy zwyciężył w sprincie indywidualnym amatorów podczas torowych mistrzostw świata w Mediolanie. Wynik ten powtórzył na rozgrywanych w 1952 roku igrzyskach olimpijskich w Helsinkach oraz mistrzostwach świata w Paryżu. W 1953 roku przeszedł na zawodowstwo i już podczas mistrzostw świata w Zurychu zdobył w swej koronnej konkurencji srebrny medal, ulegając jedynie Holendrowi Ariemu van Vlietowi. W sprincie indywidualnym Włoch zdobył ponadto brązowy medal na mistrzostwach w Kolonii w 1954 roku, gdzie wyprzedzili go Brytyjczyk Reginald Harris i Arie van Vliet oraz srebrny medal na mistrzostwach świata w Paryżu w 1958 roku, gdzie najlepszy był Francuz Michel Rousseau. Ponadto trzykrotnie wygrywał zawody sprinterskie w Paryżu w latach 1951, 1954 i 1959, a w 1951 roku wygrał także w Kopenhadze.

</doc>
<doc id="2790290" url="https://pl.wikipedia.org/wiki?curid=2790290" title="Boraczy Wierch">
Boraczy Wierch

Boraczy Wierch (1248 m) – szczyt w Grupie Lipowskiego Wierchu i Romanki w Beskidzie Żywieckim. Mapy i przewodniki podają wysokość 1244 (zob. np.), co odnosi się do punktu pomiarowego na wysokości 1244,4. Punkt ten jednak leży kilka metrów poniżej szczytu. Boraczy Wierch znajduje się w grzbiecie, który od Rysianki (1322 m) biegnie w północno-zachodnim kierunku poprzez Lipowski Wierch (1324 m) i Boraczy Wierch do Redykalnego Wierchu (1144 m). Grzbiet ten oddziela doliny potoków Żabniczanka i Bystra. W północnym kierunku (do doliny Żabniczanki) opada z Boraczego Wierchu dość płytki grzbiet opływany przez dwa dopływy Żabniczanki (Boraczy i Szyndzielny Potok). W dolnej części tego grzbietu znajduje się Hala Brandysia. Na przeciwną stronę, w południowym kierunku (do doliny Bystrej) opadają z Boraczego Wierchu dwa grzbiety; południowo-zachodni grzbiet Bacmańskiej Góry oddzielający dolinę Potoku Gawłowskiego od doliny Śmierdzącego Potoku i krótki południowo-wschodni grzbiet oddzielający dolinki dwóch cieków Śmierdzącego Potoku. Na stokach Boraczego Wierchu w dolnej części Śmierdzącego Potoku znajduje się źródło wody siarkowodorowej o leczniczych własnościach. Jest to tzw. Źródło Matki Boskiej.
Boraczy Wierch jest niemal całkowicie porośnięty lasem, ale na jego południowo-wschodnich stokach, po obydwu stronach wierzchołka istnieją trzy hale pasterskie: Hala Bacmańska po zachodniej stronie oraz Hala Gawłowska i Hala Bieguńska po wschodniej stronie. Prowadzi przez nie żółty szlak turystyczny, omijający jednak wierzchołek Boraczego Wierchu. Drugi, zielony szlak trawersuje dużo niżej północne stoki Boraczego Wierchu.
Boraczy Wierch na niektórych mapach (np. na Geoportalu) nazywany jest Motykowym Wierchem. Jest to błędna nazwa pochodząca z przeniesienia na szczyt nazwy z Hali Motykowej (inna nazwa Hali Bacmańskiej).

</doc>
<doc id="2790293" url="https://pl.wikipedia.org/wiki?curid=2790293" title="Heinz Wahl">
Heinz Wahl

Heinz Wahl (ur. w 1929 - zm. w 2003) – niemiecki kolarz torowy reprezentujący NRD, srebrny medalista mistrzostw świata.
Kariera.
Największy sukces w karierze Heinz Wahl osiągnął w 1958 roku, kiedy srebrny złoty medal w wyścigu ze startu zatrzymanego amatorów podczas torowych mistrzostw świata w Paryżu. W zawodach tych wyprzedził go jedynie jego rodak Lothar Meister, a trzecie miejsce zajął Holender Arie van Houwelingen. Był to jedyny medal wywalczony przez Wahla na międzynarodowej imprezie tej rangi. Pięciokrotnie zdobywał medale torowych mistrzostw kraju, w tym złoty w swej koronnej konkurencji w 1958 roku. Nigdy nie wystąpił na igrzyskach olimpijskich. 

</doc>
<doc id="2790296" url="https://pl.wikipedia.org/wiki?curid=2790296" title="Uniwersytet w Rostocku">
Uniwersytet w Rostocku

Uniwersytet w Rostocku ( – ) – niemiecki uniwersytet, założony w 1419 r. w Rostocku (Meklemburgia-Pomorze Przednie), zajmujący w 2012 roku 52 miejsce na liście 370 uniwersytetów niemieckich; w UR typowy dla uniwersytetów zakres badań naukowych i edukacji rozszerzono na obszary interdyscyplinarne.
Historia.
Uczelnia powstała XV w. z woli książąt Meklemburgii, biskupa schwerińskiego i mieszczaństwa miasta Rostock. Akt założenia w Rostocku "Studium Generale" zatwierdził 13 lutego 1419 r. papież Marcin V, a uroczystość inauguracji odbyła się 12 listopada 1419 r. w Kościele Mariackim. Do wybuchu wojny trzydziestoletniej (1618–1648) uczelnia rozwijała się szybko i była nazywana „światłem północy”.
Okres ponownego rozkwitu nastąpił w XIX w., po wprowadzeniu zasady Wilhelma von Humboldta – połączeniu funkcji badawczych i dydaktycznych.
Lata nazizmu oraz historyczne wydarzenia po II wojnie światowej zrujnowały materialne i osobowe podstawy uniwersytetu. Uczelnia została ponownie otwarta po wojnie 25 lutego 1946 roku. W 1976 roku zmieniła nazwę na "„Wilhelm-Pieck-Universität”". Intensywnie rozwija się od zjednoczenia Niemiec w 1990 r., zgodnie z sentencją:
Zgodnie z tą zasadą już w 1951 r. uruchomiono – poza klasycznymi wydziałami uniwersyteckimi – innowacyjny wydział techniczny, a w 2007 r. – pierwszy w Niemczech wydział interdyscyplinarny. W mieście powstaje nowoczesny kampus dla studentów nauk przyrodniczych i inżynieryjnych.
W roku 2012 zajął pozycję 717 na liście "World Colleges &amp; Universities".
W latach 2006, 2008 i 2009 znalazł się na listach 500 najlepszych uniwersytetów świata:
Wydziały.
W uniwersytecie działa 9 wydziałów, kształcących w ponad 100 kierunkach:
Badanie naukowe.
Prace naukowe, obejmujące różne specjalistyczne dyscypliny oraz obszary interdyscyplinarne, są prowadzone m.in. w instytutach stowarzyszonych z UR, np.:
Współpraca międzynarodowa.
UR ściśle współpracuje z 50 uczelniami partnerskimi na całym świecie. W ramach programu
ERASMUS współdziała z niemal 200 partnerami w Europie.
Rektorzy, profesorowie i alumni.
Wyrazem szacunku UR dla swojej historii jest gromadzenie zbiorów informacji o ludziach związanych z uczelnią, m.in. opracowywanie:
Listę absolwentów, zawierającą nazwiska osób, które znacząco wpłynęły na rozwój różnych dziedzin nauki, otwierają alumni z XVI w.: Ulrich von Hutten (1488–1523) – humanista, Olaus Magnus (1490–1557) – humanista, etnolog, kartograf, Levinus Battus (1545–1591) – lekarz, David Chyträus (1530–1600), teolog, profesor nauk politycznych i historycznych,
Współpraca z uczelniami polskimi.
W UR studiuje wielu młodych Polaków; jest też utrzymywana sformalizowana współpraca z polskimi uczelniami; z Uniwersytetem w Rostocku współpracują:
Uniwersytet w Rostocku uczestniczy w organizowanych w Polsce targach edukacyjnych, prezentując swoją ofertę. Bierze udział w opracowywaniu i realizacji polsko-niemieckich programów działań w dziedzinie badań naukowych, gospodarki i kultury.

</doc>
<doc id="2790300" url="https://pl.wikipedia.org/wiki?curid=2790300" title="Argentyna na Letnich Igrzyskach Olimpijskich 2012">
Argentyna na Letnich Igrzyskach Olimpijskich 2012

Argentynę na Letnich Igrzyskach Olimpijskich 2012, które odbyły się w Londynie, reprezentowało 137 zawodników. Zdobyli oni 4 medale: 1 złoty, 1 srebrny i 2 brązowe, zajmując 42 miejsce w klasyfikacji medalowej.
Był to dwudziesty trzeci start reprezentacji Argentyny na letnich igrzyskach olimpijskich.
Reprezentanci.
Hokej na trawie.
Mężczyźni.
Reprezentacja Argentyny zajęła piąte miejsce w rozgrywkach grupy A turnieju olimpijskiego, wygrywając jeden mecz, remisując jeden i doznając trzech porażek. W meczu o 9. miejsce przegrała z reprezentacją Nowej Zelandii.
Faza grupowa
Faza pucharowa
1. Juan Manuel Vivaldi3. Ignacio Bergner4. Matias Damian Vila5. Pedro Ibarra7. Facundo Callioni8. Lucas Rey9. Rodrigo Vila10. Matias Enrique Paredes11. Lucas Cammareri12. Lucas Martin Vila17. Juan Martin Lopez18. Santiago Montelli24. Manuel Brunet26. Augustin Mazzilli27. Lucas Rossi28. Gonzalo Peillat
Pablo Lombi
Kobiety.
Reprezentacja Argentyny zajęła pierwsze miejsce w rozgrywkach grupy B turnieju olimpijskiego, wygrywając trzy mecze, jeden remisując i doznając jednej porażki. W półfinale pokonała Reprezentację Wielkiej Brytanii, aby w finale ulec Holandii. Hokeistki na trawie z Argentyny zdobyły w ten sposób srebrne medale olimpijskie.
Faza grupowa
Faza pucharowa
1. Laura Del Colle4. Rosario Luchetti5. Macarena Rodríguez7. Martina Cavallero8. Luciana Aymar11. Carla Rebecchi12. Delfina Merino16. Florencia Habif17. Rocío Sanchez Moccia18. Daniela Sruoga19. Sofia Maccari21. Mariela Scarone25. Silvina D’Elia27. Noel Barrionuevo30. Maria Josefina Sruoga31. Maria Florencia Mutio
Carlos Retegui
Judo.
Mężczyźni
Kobiety
Kajakarstwo.
Mężczyźni
Kajakarstwo górskie.
Mężczyźni
Koszykówka.
Turniej mężczyzn
Grupa A
29 lipca 2012
31 lipca 2012
2 sierpnia 2012
4 sierpnia 2012
6 sierpnia 2012
Ćwierćfinał.
8 sierpnia 2012
Półfinał.
8 sierpnia 2012
Mecz o 3 miejsce.
8 sierpnia 2012
Lekkoatletyka.
Mężczyźni
Kobiety
Piłka ręczna.
Turniej mężczyzn
Grupa A
29 lipca 2012
31 lipca 2012
2 sierpnia 2012
4 sierpnia 2012
6 sierpnia 2012
Pływanie.
Mężczyźni
Kobiety
Siatkówka.
Mężczyźni
Siatkówka plażowa.
Kobiety
Strzelectwo.
Mężczyźni
Taekwondo.
Kobiety
Mężczyźni
Żeglarstwo.
M=Wyścig medalowy
DSQ – dyskwalifikacja

</doc>
<doc id="2790303" url="https://pl.wikipedia.org/wiki?curid=2790303" title="Krokodyl z Orinoko">
Krokodyl z Orinoko



</doc>
<doc id="2790308" url="https://pl.wikipedia.org/wiki?curid=2790308" title="Puchar Polski w piłce nożnej kobiet 2006/07">
Puchar Polski w piłce nożnej kobiet 2006/07



</doc>
<doc id="2790309" url="https://pl.wikipedia.org/wiki?curid=2790309" title="Puchar Polski kobiet w piłce nożnej 2005/06">
Puchar Polski kobiet w piłce nożnej 2005/06



</doc>
<doc id="2790314" url="https://pl.wikipedia.org/wiki?curid=2790314" title="J. C. Penney">
J. C. Penney

J. C. Penney Company, Inc. – amerykańska sieć domów towarowych działających pod marką JCPenney (stylizowaną na jcp i jcpenney). Spółka notowana jest na giełdzie NYSE i wchodzi w skład indeksu S&amp;P 500.
Początki przedsiębiorstwa sięgają 1902 roku, gdy James Cash Penney otworzył w Kemmerer, w stanie Wyoming sklep pod nazwą Golden Rule z odzieżą oraz tekstyliami. Spółka J. C. Penney Company, Inc. została formalnie założona w 1913 roku, a rok później jej siedziba została przeniesiona z Salt Lake City do Nowego Jorku. Od 1994 roku siedziba przedsiębiorstwa mieści się w Plano, w Teksasie.
W 2011 roku sieć liczyła około 1100 sklepów.

</doc>
<doc id="2790321" url="https://pl.wikipedia.org/wiki?curid=2790321" title="Cnestrostoma">
Cnestrostoma



</doc>
<doc id="2790322" url="https://pl.wikipedia.org/wiki?curid=2790322" title="Clinodon">
Clinodon



</doc>
<doc id="2790323" url="https://pl.wikipedia.org/wiki?curid=2790323" title="Cleptochromis">
Cleptochromis



</doc>
<doc id="2790327" url="https://pl.wikipedia.org/wiki?curid=2790327" title="JCPenney">
JCPenney



</doc>
<doc id="2790328" url="https://pl.wikipedia.org/wiki?curid=2790328" title="JC Penney">
JC Penney



</doc>
<doc id="2790330" url="https://pl.wikipedia.org/wiki?curid=2790330" title="Karol Krawczyński">
Karol Krawczyński

Karol Krawczyński (ur. 23 lipca 1915 w Cekanowie, zm. 13 lutego 1988 w Płocku) – sierżant pilot Wojska Polskiego, pilot myśliwski Polskich Sił Powietrznych na obczyźnie, starszy sierżant (ang. "Flight Sergeant") Królewskich Sił Powietrznych.
Życiorys.
W kampanii wrześniowej plutonowy Krawczyński walczył na PZL P-11c w ramach 112. eskadry myśliwskiej. Prawdopodobnie wtedy strącił Dorniera
Przez Rumunię ewakuował się do Francji. Podczas walk we Francji zestrzelił na pewno jeden samolot.
Po ewakuacji do Wielkiej Brytanii został skierowany do dywizjonu 303 (numer służbowy P-793449). Jednak ze względu na stan zdrowia został skierowany na badania i nie brał udziału w bitwie o Anglię.
Po wojnie w 1949 roku wyemigrował do Argentyny. Zmarł 13 lutego 1988 roku w wieku 72 lat i został pochowany na cmentarzu w Platanos (Berazategui).
Zwycięstwa powietrzne.
Na liście Bajana sklasyfikowany został na 273. pozycji z 1 samolotem Luftwaffe zestrzelonym na pewno.
"zestrzelenia pewne:"

</doc>
<doc id="2790331" url="https://pl.wikipedia.org/wiki?curid=2790331" title="NACRA Women’s Sevens 2010">
NACRA Women’s Sevens 2010

NACRA Women’s Sevens 2010 – szóste mistrzostwa strefy NACRA w rugby 7 kobiet, oficjalne międzynarodowe zawody rugby 7 o randze mistrzostw kontynentu organizowane przez North America Caribbean Rugby Association mające na celu wyłonienie najlepszej żeńskiej reprezentacji narodowej w tej dyscyplinie sportu w strefie NACRA, które odbyły się w Georgetown w Gujanie w dniach 26–27 lipca 2010 roku.
Informacje ogólne.
W turnieju wzięło udział sześć reprezentacji, które rywalizowały w jednej grupie systemem kołowym o rozstawienie przed fazą pucharową. Cztery czołowe zespoły awansowały do półfinałów, dwa najsłabsze zaś rywalizowały o miejsce piąte.
Tytuł obroniła reprezentacja gospodarzy.

</doc>
<doc id="2790332" url="https://pl.wikipedia.org/wiki?curid=2790332" title="Szczawa (dopływ Wisłoki)">
Szczawa (dopływ Wisłoki)

Szczawa – potok, lewobrzeżny dopływ Wisłoki o długości 12,07 km.
Potok płynie w Beskidzie Niskim i na Pogórzu Jasielskim. Jego źródła znajdują się na wysokości 580-600 m n.p.m., na północno-wschodnich stokach Świerzowej. Spływa początkowo w kierunku północno-wschodnim, głęboką i wąską doliną między masywem Trzech Kopców na południu a Górą Zamkową na północy. Następnie płynie przez Mrukową i, zostawiając po prawej stronie masyw Bucznika, wypływa na dość zrównany w tym miejscu teren Pogórza Jasielskiego. Poniżej wsi Samoklęski, poza drogą nr 993 Gorlice – Nowy Żmigród, skręca na północ. Przed Osiekiem Jasielskim skręca ponownie, ku północnemu zachodowi, by poniżej tej miejscowości, na wysokości ok. 255 m n.p.m. ujść do Wisłoki tuż przed ujściem do niej innego dopływu z grupy Magury Wątkowskiej – Kłopotnicy. Dopływy lewobrzeżne bardzo nieliczne, wśród dopływów prawobrzeżnych głównie drobne cieki wodne z północnych stoków Bucznika.

</doc>
<doc id="2790334" url="https://pl.wikipedia.org/wiki?curid=2790334" title="Kościół Świętej Rodziny w Kępie">
Kościół Świętej Rodziny w Kępie

Kościół pw. Świętej Rodziny w Kępie – zabytkowy, neogotycki kościół należący do dekanatu Wałcz, diecezji koszalińsko-kołobrzeskiej, we wsi Kępa, w powiecie czarnkowsko-trzcianeckim, w województwie wielkopolskim. Kościół filialny erygowanej w XIX wieku parafii pw. Trójcy Świętej w Róży Wielkiej. Wzniesiony w neogotyckim stylu w drugiej połowie XIX wieku jako kościół ewangelicki. Poświęcenie miało miejsce 12 stycznia 1958 roku.
Wyposażenie.
Budowla murowana, jednonawowa, z jednym ołtarzem głównym, przedstawiającym Świętą Rodzinę oraz dwoma bocznymi, z obrazami Jezu ufam Tobie i Matki Boskiej Częstochowskiej. 
Otoczenie.
Przy kościele mieści się stary, niemiecki cmentarz.
Linki zewnętrzne.
Zdjęcia kościoła pw. Świętej Rodziny w Kępie

</doc>
<doc id="2790338" url="https://pl.wikipedia.org/wiki?curid=2790338" title="Czechosłowacki Medal Rewolucyjny">
Czechosłowacki Medal Rewolucyjny

Czechosłowacki Medal Rewolucyjny (cz. "Československá revoluční medaile") — czechosłowackie odznaczenie wojskowe z okresu I wojny światowej.
Odznaczenie zostało 1 grudnia 1918 roku dekretem prezydenta Czechosłowacji dla nagrodzenia osób zasłużonych dla powstania Czechosłowacji.
Zasady nadawania.
Medal został ustanowiony dla nagrodzenia obywateli Czechosłowacji i cudzoziemców, którzy zasłużyli się w działaniach na rzecz uzyskania niepodległości Czechosłowacji oraz brali udział w walkach o jej uzyskanie.
Medal nadawany był wszystkim, którzy uczestniczyli w walkach oraz innym osobą które przyczyniły się do uzyskania niepodległości.
Opis odznaki.
Odznakę odznaczenia stanowi równoramienny krzyż typu greckiego, w środkowej części ramiona są rozszerzone. Krzyż umieszczony jest na okrągłym pierścieniu. Autorem medalu jest francuski rzeźbiarz A. Bourdelle.
Na awersie w centralnej części krzyża znajduje się postać uskrzydlonej kobiety ubranej w tunikę, symbolizująca wolność. Kobieta depcze dwa znajdujące się u jej stóp węże. Nad głową trzyma flagę z napisem ZA SVOBODU (pol. Za Wolność). Na pierścieniu w górnej części są daty 1914 – 1918, w dolnej części jest umieszczony wieniec laurowy.
Na rewersie w centralnej części krzyża znajduje się postać jeźdźca na uskrzydlonym koniu (pegazie) trzymającego lancę z flagą. Na pierścieniu jest napis VZHŮRU NA STRÁŽ SVOBODNÝ NÁRODE (pol. Na straży wolności narodu).
Medal zawieszony jest na wstążce o szer. 38 mm koloru czerwonego, w środkowej części znajduje się pasek koloru białego z wąskimi paskami koloru niebieskiego po bokach.
Na wstążce były umieszczane okucia z napisami oraz cyframi, w zależności od miejsca, gdzie służył odznaczony i w jakim oddziale. Rodzaje okuć:
Ponadto odznaczeni, którzy dodatkowo otrzymali pochwałę, mieli prawo do umieszczenia na wstążce okucia w postaci lipowego listka.
Spotykane są egzemplarze odznaczenia przyznane żołnierzom Legii Cudzoziemskiej, posiadające okucia (za pochwały, wymienienie w rozkazie) na modłę francuską: gwiazdki i gałązki palmowe.

</doc>
<doc id="2790341" url="https://pl.wikipedia.org/wiki?curid=2790341" title="Jan Wilhelm (książę Saksonii-Eisenach)">
Jan Wilhelm (książę Saksonii-Eisenach)

Johann Wilhelm (ur. 17 października 1666, zm. w styczniu 1729 w Eisenach) – książę Saksonii-Eisenach. Jego władztwo było częścią Świętego Cesarstwa Rzymskiego. Pochodził z rodu Wettynów.
Urodził się jako syn księcia Saksonii-Marksuhl (od 1671 Saksonii-Eisenach) Jana Jerzego I i jego żony księżnej Joanetty. Na tron wstąpił po bezpotomnej śmierci starszego brata księcia Jana Jerzego II 10 listopada 1698.
Książę Jan Wilhelm był czterokrotnie żonaty. Po jego śmierci następcą został najstarszy syn Wilhelm Henryk.

</doc>
<doc id="2790342" url="https://pl.wikipedia.org/wiki?curid=2790342" title="Kościół św. Marcina w Porębie Dzierżnej">
Kościół św. Marcina w Porębie Dzierżnej

Kościół św. Marcina w Porębie Dzierżnej – zabytkowy, drewniany kościół parafialny leżący się na Szlaku Architektury Drewnianej województwa małopolskiego. Pochodzi z 1766 roku, w 1870 został rozbudowany - od zachodu wzniesiono murowaną nawę.
Architektura.
Kościół jednonawowy, konstrukcji zrębowej, o trójbocznie zamkniętym prezbiterium. Nakryty jest dwuspadowym, dwukalenicowym dachem, krytym gontem. Na styku nawy i prezbiterium znajduje się niewielka wieżyczka z latarnią. Plan świątyni uzupełniają kruchta (od strony południowej) i zakrystia (od północnej).
Kościół posiada ołtarz główny z obrazem Matki Boskiej Śnieżnej, na którego zasuwie wyobrażony jest patron - św. Marcin. Chrzcielnica pochodzi z 1587 roku.
Obok świątyni znajduje się wolnostojąca, drewniana dzwonnica wzniesiona prawdopodobnie w tym samym czasie co kościół.

</doc>
<doc id="2790347" url="https://pl.wikipedia.org/wiki?curid=2790347" title="Orły Temidy">
Orły Temidy

Orły Temidy (ang. "Legal Eagles") – amerykańska komedia kryminalna z 1986 roku w reżyserii Ivana Reitmana. Wyprodukowana przez Universal Pictures.
Opis fabuły.
Piękna Chelsea Deardon (Daryl Hannah) zostaje oskarżona o kradzież obrazu swojego ojca, sławnego malarza. Sprawą dziewczyny zajmują się Tom Logan (Robert Redford), asystent prokuratora okręgowego oraz mecenas Laura Kelly (Debra Winger). Prawnicy odkrywają, że artysta był ubezpieczony na wysoką sumę, na czym skorzystali jego współpracownicy.
Obsada.
i inni

</doc>
<doc id="2790350" url="https://pl.wikipedia.org/wiki?curid=2790350" title="Kościół św. Rocha w Starych Budkowicach">
Kościół św. Rocha w Starych Budkowicach

Kościół pod wezwaniem św. Rocha – rzymskokatolicki kościół parafialny znajdujący się przy ulicy Zagwiździańskiej 1 we wsi Stare Budkowice, położonej w województwie opolskim w powiecie opolskim w gminie Murów. Kościół należy do parafii św. Rocha w Starych Budkowicach w dekanacie Zagwiździe, diecezji opolskiej. Dnia 13 listopada 1959 roku, pod numerem 637/59, świątynia została wpisana do rejestru zabytków województwa opolskiego.
Historia.
Historia kościoła sięga początków XVIII wieku. Dokumenty z lat 1713–1715 mówią o istnieniu w Budkowicach drewnianej kaplicy (capella in Budkowitz lignea), a z lat 1719–1720 podkreślają, że kaplica jest nowa. Kościółek, zbudowany w 1713 roku po zarazie jaka wówczas nawiedziła okolicę, był niewielki i konstrukcji drewnianej, który po ponad stuletniej służbie mieszkańcom wsi, przestał wystarczać.
Początkowo kościół w Starych Budkowicach był filią parafii w pobliskiej wsi Jełowa, a od 1795 roku podniesiono jego rangę do tzw. lokalii, w której przebywał już kapelan-lokalista.
Dnia 15 grudnia 1827 roku erygowano samodzielną parafię, w skład której weszły obok Starych Budkowic nowo powstałe w II pół. XVIII wieku okoliczne kolonie: Nowe Budkowice z Morcinkiem, Dębiniec, Zagwiździe, Bukowo, Radomierowice, Kały, Młodnik, Kopiec, Grabice, Wojszyn i Murowski Młyn. Parafia należała do dekanatu siołkowickiego.
Istniejący do tej pory mały, drewniany kościółek nie mógł już w tej sytuacji wystarczyć. Mimo ogromnych problemów podjęto decyzję o budowie nowej świątyni. Budowa, do której swój finansowy wkład wniosły również władze państwowe (sprawujące formalny patronat nad kościołem), była prowadzona przez mistrza budowlanego z Opola o nazwisku Schwarz.
Kościół został zbudowany 1847 roku, a jego poświęcenie nastąpiło 11 listopada 1847 roku.
Stary drewniany kościółek został sprzedany 1850 r. parafii staroluterańskiej w Świerczowie, a następnie przeniesiony do miejscowości Głuszyna niedaleko Namysłowa (fakt ten nie ma potwierdzenia w jakichkolwiek dokumentach). W wydanej w 1939 r. pod redakcją Kurta Degena publikacji pt. "Die Bau und Kunstdenkmaler Kreis Namslau" znaleźć można jednak informację, że znajdujący się w Głuszynie kościół staroluterański pochodził ze Starych Budkowic, a na nowe miejsce trafił w roku 1851.
Obecnie proboszczem parafii jest ks. Waldemar Klose urodzony 19 września 1969 roku w Polskiej Cerekwi.
Architektura kościoła.
Kościół w Starych Budkowicach to budowla murowana z cegły, w neoromańskim stylu, orientowany, usytuowany na wzniesieniu w centrum miejscowości. Budynek posiada krótkie prezbiterium z wydzieloną półkolistą apsydą, przy którym znajdują się przybudówki, mieszczące zakrystię i składzik oraz loże na piętrze. Korpus kościoła jest halowy, 3-nawowy, 6-przęsłowy (przęsło zachodnie mieści chór muzyczny i wydzielone klatki schodowe w narożach). Ponad kościołem znajduje się nadbudowana wieża – w dolnej części kwadratowa, w górnej 8-boczna z kondygnacjami rozdzielonymi gzymsami i gzymsem na konsolach w zwieńczeniu. Na wieży znajduje się 8-boczna iglica podbita blachą. Dach dwuspadowy, o jednej kalenicy, kryty dachówką. Elewacje zewnętrzne są opięte lizenami. Na apsydzie fryz arkadowy. Przy korpusie, od strony południa, znajduje się portyk, nakryty dachem 2-spadowym, pod którym znajduje się półkoliście zamknięte wejście. W prezbiterium sklepienie jest kolebkowe na gurtach, a w apsydzie hemisferyczne, natomiast w korpusie strop jest płaski z podciągami wzdłużnymi, wspartymi na filarach, pomiędzy którymi znajdują się półkoliste arkady międzynawowe. W pozostałych pomieszczaniach znajdują się stropy. Otwór tęczy i okna są zamknięte półkoliście.
Wnętrze kościoła.
W środku kościoła znajdują się m.in. 2 ołtarze boczne z ok. połowy XIX wieku, o charakterze barokowym, z kolumnami i przerwanymi przyczółkami. W lewym ołtarzu znajdują się obrazy Matki Boskiej Różańcowej z 1854 roku (pole główne) i współczesny Józefa z Nazaretu (w zwieńczeniu), natomiast w prawym obraz Ukrzyżowania z 1854 roku. W przekształconym ołtarzu głównym znajdują się obrazy z ok. połowy XIX wieku: św. Rocha (pole główne) i św. Sebastiana (w zwieńczeniu). Dalsze zabytkowe wyposażenie kościoła to:
W 1958 roku kościół został pomalowany i odnowiony.

</doc>
<doc id="2790352" url="https://pl.wikipedia.org/wiki?curid=2790352" title="Nefopam">
Nefopam

Nefopam – organiczny związek chemiczny, pochodna benzoksazocyny, nieopioidowy lek przeciwbólowy, silny inhibitor zwrotnego wychwytu serotoniny i noradrenaliny. Stosowany jest w łagodnym lub umiarkowanym bólu ostrym oraz w bólu przewlekłym o niewielkim nasileniu. Działa ok. 3 razy słabiej od morfiny, a ok. 10 razy silniej od kwasu acetylosalicylowego.
Właściwości farmakokinetyczne.
Nefopam w dużym procencie wiąże się z białkami surowicy krwi (71–76%). Część niezwiązana ulega szerokiej dystrybucji do tkanek i płynów ustrojowych, również do płynu mózgowo-rdzeniowego, gdzie osiąga stężenie rzędu 25% maksymalnego stężenia w surowicy krwi. Objętość dystrybucji wynosi około 10 l.
Nefopam przenika przez łożysko i do mleka matki. Nefopam jest metabolizowany w wątrobie, głównie w procesie N-demetylacji i N-oksydacji. Zidentyfikowano 7 metabolitów, z których 5 jest całkowicie pozbawionych działania przeciwbólowego, 2 pozostałe zaś wykazują działanie przewyższające o 2% siłę działania substancji macierzystej.
Okres półtrwania leku w surowicy krwi wynosi średnio około 4 h (zakres 3–8 h) i nie zmienia się po 7 dniach regularnego stosowania leku. Okresy półtrwania metabolitów wynoszą 2,2–9,2 h.
W procesie metabolizmu II fazy metabolity łączą się z kwasem glukuronowym i są wydalane z organizmu wraz z moczem (87%) oraz z kałem (8%). Około 5% podanej dawki leku wydalane jest w postaci nie zmienionej. Całkowita eliminacja leku z organizmu następuje w ciągu 5 dni.
Działanie.
Mechanizm działania nie jest do końca znany, Nefopam jest silnym inhibitorem zwrotnego wychwytu serotoniny i noradrenaliny, prawdopodobnie działa na zstępujące szlaki serotoninergiczne. W dużych dawkach działa cholinolitycznie, przeciwhistaminowo i miejscowo znieczulająco. Zwiększa stężenie endogennych amin katecholowych w szczelinach synaptycznych i działa chronotropowo dodatnio i inotropowo dodatnio. Po dożylnym podaniu nefopamu w dawce 0,3 mg/kg masy ciała stwierdzano wzrost średniego ciśnienia tętniczego o 13%, zaś pojemności minutowej serca o 10%. Działanie nefopamu na OUN nie zostało dokładnie określone, wiadomo, że może ono powodować zarówno pobudzenie i euforię, jak również działanie sedatywne. Nie wiadomo czy działania te są zależne od przyjętej dawki. Nefopam nie działa hamująco na ośrodek oddechowy. Nie działa przeciwzapalnie ani przeciwgorączkowo, może natomiast wpływać na obniżenie temperatury ciała po wysiłku fizycznym, co prawdopodobnie jest związane z silnym działaniem wzmagającym pocenie się i parowanie potu z powierzchni ciała. Nefopam nie działa zapierająco, może natomiast powodować opóźnienie opróżniania żołądka. Badania na modelu zwierzęcym, wykazały również, że pojedyncze podanie Nefopamu w dawce 10mg/kg masy ciała przed zabiegiem w którym do znieczulenia użyty został fentanyl, spowodowało zmniejszenie bólu pooperacyjnego oraz obniżyło szanse rozwinięcia się długotrwałej pooperacyjnej nadwrażliwości na ból. Jest on również wykorzystywany w bólach neuropatycznych, niektóre badania sugerują, iż jest to możliwe dzięki modulacji potasowych i wapniowych kanałów napięcio – zależnych przez Nefopam. Może być on również używany do zwiększenia progu temperaturowego przy którym zaczynają się dreszcze (nie wpływając na wazokonstrykcję) pozwalając na większe obniżenie temperatury ciała w hipotermii wykorzystywanej u pacjentów po zawałach i urazach mózg. Stosowany z lekami opioidowymi (np. morfiną) pozwala zmniejszyć ich dawkę wykorzystywaną do zmniejszania bólu.
Wskazania.
Nefopam może być stosowany jako lek przeciwbólowy w łagodnych i umiarkowanych bólach ostrych, np. bólach pooperacyjnych. Ponadto w niezbyt nasilonych bólach przewlekłych, np. ból w chorobach nowotworowych. Najnowsze badania donoszą o możliwości stosowania go również w bólach neuropatycznych, oraz wykorzystywania jego działania, zapobiegającego dreszczom przy hipotermii stosowanej u pacjentów po zawałach i urazach mózgu.
Przeciwwskazania.
Padaczka. Nie należy stosować u dzieci do lat 12. Ze względu na możliwość wystąpienia poważnych interakcji lekowych, nie należy przyjmować nefopamu podczas stosowania inhibitorów monoaminooksydazy oraz w ciągu trzech tygodni po ich odstawieniu. Przeciwwskazane jest również używanie nefopamu jako analgetyku u ludzi starszych z zaburzeniami kognitywnymi, ze względu na jego działanie antycholinergiczne.
Interakcje z innymi lekami.
Poważne interakcje lekowe mogą wystąpić w przypadku równoczesnego stosowania nefopamu z inhibitorami monoaminooksydazy. Należą do nich: hipertermia, nadciśnienie złośliwe, tachykardia i zaburzenia rytmu serca.
Ostrożnie należy stosować nefopam z trójpierścieniowymi lekami przeciwdepresyjnymi.
Nefopam może nasilać działanie leków cholinolitycznych lub sympatykomimetycznych, potęgując ich działanie niepożądane.
W przypadku równoczesnego stosowania nefopamu w dawce 24 mg/kg/24 h oraz paracetamolu, nefopam zwiększa możliwość uszkodzenia wątroby.
Rezerpina hamuje działanie przeciwbólowe nefopamu. Nie zostały udowodnione interakcje z alkoholem, lekami nasennymi, przeciwhistaminowymi, jednak nie należy stosować tych środków równocześnie z nefopamem.
Działania niepożądane.
Działania niepożądane są stosunkowo liczne, ale łagodne.
Najczęściej występują nudności (10 – 30% leczonych), które w większości przypadków nie prowadzą do wymiotów, suchość w ustach, trudności w przełykaniu.
Nadmierne pocenie się (10 – 30% leczonych).
Zawroty głowy, roztargnienie, nadmierne pobudzenie, bezsenność, lęk, utrata łaknienia.
Tachykardia.
Zaburzenia widzenia.
Trudności w oddawaniu moczu.
Czasami mogą występować wysypki skórne.
Uważa się, że nefopam może powodować uzależnienie psychiczne typu amfetaminowego, chociaż nie zostało to udowodnione.
Badania porównawcze pomiędzy łagodzeniem bólu pooperacyjnego z wykorzystaniem nefopamu i fentanylu, a ketorolacu i fentanylu, wykazały, częściej występujące działania niepożądane (takie jak nudności i wymioty) w grupie w której do analgezji użyty został nefopam z fentanylem.
U osób w podeszłym wieku mogą wystąpić działania niepożądane ze strony OUN (omamy, dezorientacja). W przypadku przedawkowania: drgawki, omamy, tachykardia, nadciśnienie tętnicze, gorączka, pocenie się. Leczenie objawowe (diazepam "i.v.", jeżeli występują drgawki, propranolol, jeżeli występuje tachykardia, nadciśnienie tętnicze).

</doc>
<doc id="2790354" url="https://pl.wikipedia.org/wiki?curid=2790354" title="Mariola Dankiewicz">
Mariola Dankiewicz

Mariola Dankiewicz (ur. 20 czerwca 1964 w Lublinie) – polska lekkoatletka, specjalistka rzutu oszczepem, mistrzyni i rekordzistka Polski.
Kariera.
Zdobyła mistrzostwo Polski w rzucie oszczepem w 1989, wicemistrzostwo w 1984, a także brązowe medale w 1982 i 1981.
Zajęła 5. miejsce w finale A Pucharu Europy w 1989 w Gateshead.
9 lipca 1989 w Kouvola ustanowiła rekord Polski w rzucie oszczepem (starego typu) wynikiem 65,56. Rekord ten przetrwał do 1991. Jest to również rekord życiowy Dankiewicz i drugi wynik w historii polskiej lekkoatletyki.
Była zawodniczką Startu Lublin.

</doc>
<doc id="2790357" url="https://pl.wikipedia.org/wiki?curid=2790357" title="Breathing Out Fire">
Breathing Out Fire

Breathing Out Fire – album koncertowy Elvisa Presleya stanowiący zapis koncertu z 6 października 1974 roku w Dayton (godzina 20:30). Elvis miał na sobie Chinese Dragon suit.

</doc>
<doc id="2790358" url="https://pl.wikipedia.org/wiki?curid=2790358" title="Agama himalajska">
Agama himalajska

Agama himalajska ("Paralaudakia himalayana") – gatunek gada z rodziny agamowatych.
Taksonomia.
Gatunek ten opisany został w 1867 roku przez Franza Steindachnera jako "Stellio himalayanus". M. A. Smith w 1935 roku umieścił go w rodzaju "Agama", a J. R. Macey i współpracownicy przenieśli go w 2000 roku do rodzaju "Laudakia". W 2012 roku umieszczony został w rodzaju "Paralaudakia" przez K. J. Baiga i innych.
Występowanie.
Himalaje od Tadżykistanu po Tybet.
Występuje w górach do wysokości ponad 4000 m n.p.m. Żyje wśród skał i osuwisk. Zimuje w szczelinach skalnych.
Cechy morfologiczne.
Osiąga do 24 cm długości. Głowa, tułów oraz nasada ogona silnie spłaszczone. Łuski na grzbiecie płaskie lub słabo wypukłe, 5- lub 6-kątne. Łuski na tylnych nogach i ogonie zakończone niewielkimi kolcami; te na ogonie układają się w regularne pierścienie.
Grzbiet oliwkowy lub szarozielony, na bokach tułowia jasne plamki układające się w podłużne rzędy. U samców głowa może być jasnożółta a boki szyi pomarańczowe.
Odżywianie.
Żywi się stawonogami oraz częściami roślin, w tym liśćmi, kwiatami, owocami i nasionami.
Rozród.
Samica składa w VII lub VIII 6 jaj o długości 19-22 mm.

</doc>
<doc id="2790360" url="https://pl.wikipedia.org/wiki?curid=2790360" title="Edward Paterek">
Edward Paterek

Edward Paterek (ur. 30 maja 1910 w Obojnej koło Stalowej Woli, zm. 27 marca 1941) – sierżant pilot Polskich Sił Powietrznych w Wielkiej Brytanii.
Życiorys.
We wrześniu 1939 walczył w składzie instruktorów grupy dęblińskiej. Przez Rumunię przedostał się do Francji, gdzie walczył w dywizjonie I/145.
23 lipca 1940 ewakuowany do Wielkiej Brytanii, kontynuował w walkę w dywizjonie 302 (numer służbowy P-793342).
23 września 1940 przeniesiony do dywizjonu 303.
21 stycznia 1941 przeniesiony do dywizjonu 315.
Zginął w wypadku nad Morzem Irlandzkim - zderzył się z samolotem Władysława Szulkowskiego .
Zwycięstwa powietrzne.
Na liście Bajana sklasyfikowany został na 229. pozycji z 1 samolotem Luftwaffe zestrzelonym na pewno i jednym zestrzelonym prawdopodobnie.
zwycięstwa pewne:
zwycięstwa prawdopodobne:

</doc>
<doc id="2790361" url="https://pl.wikipedia.org/wiki?curid=2790361" title="Carlo Simonigh">
Carlo Simonigh

Carlo Simonigh (ur. 10 stycznia 1936 w Turynie, zm. 15 stycznia 2014) – włoski kolarz torowy, dwukrotny medalista mistrzostw świata.
Kariera.
Pierwszy sukces w karierze Carlo Simonigh osiągnął w 1957 roku, kiedy zdobył złoty medal w indywidualnym wyścigu na dochodzenie amatorów podczas mistrzostw świata w Liège. Na rozgrywanych rok później mistrzostwach świata w Paryżu w tej samej konkurencji Simonigh zajął trzecie miejsce, ulegając jedynie Brytyjczykowi Normanowi Sheilowi i Francuzowi Philippe'owi Gaudrilletowi. Nigdy nie wystartował na igrzyskach olimpijskich.

</doc>
<doc id="2790366" url="https://pl.wikipedia.org/wiki?curid=2790366" title="Eric John Ernest Hobsbawm">
Eric John Ernest Hobsbawm



</doc>
<doc id="2790367" url="https://pl.wikipedia.org/wiki?curid=2790367" title="Estadio Olímpico Juan Pablo Duarte">
Estadio Olímpico Juan Pablo Duarte



</doc>
<doc id="2790369" url="https://pl.wikipedia.org/wiki?curid=2790369" title="Norman Sheil">
Norman Sheil

Norman Sheil (ur. 22 października 1932 w Liverpoolu, zm. 25 października 2018 w Niagara-on-the-Lake) – brytyjski kolarz torowy i szosowy, trzykrotny medalista mistrzostw świata.
Kariera.
Pierwszy sukces w karierze Norman Sheil osiągnął w 1954 roku, kiedy zdobył brązowy medal w indywidualnym wyścigu na dochodzenie amatorów podczas mistrzostw świata w Kolonii. W zawodach tych wyprzedzili go jedynie Włoch Leandro Faggin oraz kolejny Brytyjczyk - Peter Brotherton. W tej samej konkurencji Sheil zdobył także dwa złote medale: na mistrzostwach świata w Mediolanie w 1955 roku oraz na rozgrywanych trzy lata później mistrzostwach w Paryżu. W indywidualnym wyścigu na dochodzenie wygrywał ponadto na igrzyskach Imperium Brytyjskiego i Wspólnoty Brytyjskiej w Vancouver w 1954 roku oraz igrzyskach Imperium Brytyjskiego i Wspólnoty Brytyjskiej w Cardiff w 1958 roku, nigdy jednak nie wystartował na igrzyskach olimpijskich. Startował również w wyścigach szosowych, ale bez większych sukcesów.

</doc>
<doc id="2790372" url="https://pl.wikipedia.org/wiki?curid=2790372" title="Stanisław Pietraszkiewicz">
Stanisław Pietraszkiewicz

Stanisław Pietraszkiewicz (ur. 20 kwietnia 1906 w Mińsku, zm. 4 grudnia 1988 w Kapsztadzie) – podpułkownik pilot Polskich Sił Powietrznych w Wielkiej Brytanii.
Życiorys.
Syn Adama i Heleny Judyckiej. W 1925 roku zdał maturę w Państwowym Gimnazjum Nauczycielskim im. Władysława Syrokomli w Nieświeżu, następnie wstąpił do Szkoły Podchorążych Piechoty w Warszawie. Brał udział walkach po stronie rządowej podczas przewrotu majowego, podczas których został ranny. Po rekonwalescencji odbył staż w 86. pułku piechoty w Mołodecznie. W październiku 1926 roku rozpoczął naukę w Oficerskiej Szkoły Lotnictwa w Grudziądzu, która w 1927 r. została przeniesiona do Dęblina. W 1928 roku ukończył Szkole Podchorążych Lotnictwa jako podporucznik obserwator (II promocja, 11 lokata). Otrzymał przydział do 55. eskadry liniowej 5 pułku lotniczego w Lidzie. W 1932 roku został przeniesiony do 1. pułku lotniczego w Warszawie, gdzie w latach 1934–1937 dowodził 112. eskadrą myśliwską. Na stopień kapitana został awansowany ze starszeństwem z dniem 1 stycznia 1936 i 47. lokatą w korpusie oficerów aeronautyki (w marcu 1939, w tym samym stopniu i starszeństwie, zajmował 32. lokatę w korpusie oficerów lotnictwa, grupa liniowa).
W październiku 1933 roku wszedł w skład polskiej reprezentacji podczas Międzynarodowych Zawodów Lotnictwa Myśliwskiego w Bukareszcie. Również w maju 1936 roku wziął udział w Międzynarodowej Wystawie Lotniczej ILIS w Sztokholmie gdzie prezentował możliwości PZL P.11c. W 1937 roku zawarł związek małżeński z Janiną z domu Filipkowską. 5 września 1937 roku przeżył poważną katastrofę lotniczą, po której został przeniesiony do służby w jednostkach szkolnych. W marcu 1939 pełnił służbę w Centrum Wyszkolenia Lotnictwa nr 1 w Dęblinie na stanowisku dowódcy II dywizjonu Szkoły Podchorążych Lotnictwa – Grupa Liniowa.
W kampanii wrześniowej nie brał udziału w lotach bojowych, zajmował stanowisko dowódcy Kompanii Obsługi Węzła Lotnisk nr 23 i odpowiadał za ewakuację sprzętu. Przez Rumunię dotarł do Francji, gdzie był szefem grupy 19 pilotów skierowanych na szkolenie w Ośrodku Wyszkolenia Myśliwskiego w Versailles. Po upadku Francji odpłynął z Bordeaux na pokładzie statku „Kmicic” i 20 czerwca 1940 roku dotarł do Wielkiej Brytanii. Otrzymał numer służbowy RAF P-1238 i 21 sierpnia 1940 mianowany dowódcą eskadry A w dywizjonie 303. 9 września 1940 roku został dowódcą dywizjonu 307, funkcję tę sprawował do 25 października kiedy to powrócił do dywizjonu 303. 8 listopada 1940 roku został przeniesiony do 616 dywizjonu myśliwskiego RAF. 21 stycznia 1941 objął dowództwo dywizjonu 315. 8 września został zestrzelony i dostał się do niewoli niemieckiej. Przebywał w obozach jenieckich Oflag XC koło Lubeki i Stalag Luft III w Żaganiu. Został uwolniony w maju 1945 roku i powrócił do Wielkiej Brytanii. Po rekonwalescencji rozpoczął studia na Wyższej Szkole Lotniczej w Weston-super-Mare. Po ukończeniu otrzymał przydział do sztabu Fighter Command w Stanmore, gdzie służył do 1947 roku. Po rozformowaniu Polskich Sił Powietrznych przystąpił do Polskiego Korpusu Przysposobienia i Rozmieszczenia i zdecydował się na emigrację do Afryki Południowej. Służbę w lotnictwie zakończył w polskiej randze podpułkownika i brytyjskiej Squadron Leadera.
Zwycięstwa powietrzne.
Na liście Bajana sklasyfikowany został na 74. pozycji z 3 samolotów Luftwaffe zestrzelonymi na pewno, jednym zestrzelonym prawdopodobnie i jednym uszkodzonym.
Zestrzelenia pewne:
Zestrzelenia prawdopodobne:
Uszkodzenia:

</doc>
<doc id="2790375" url="https://pl.wikipedia.org/wiki?curid=2790375" title="Philippe Gaudrillet">
Philippe Gaudrillet

Philippe Gaudrillet (ur. 23 lipca 1936 w Châtenay-Malabry) – francuski kolarz torowy i szosowy, srebrny medalista mistrzostw świata.
Kariera.
Największy sukces w karierze Philippe Gaudrillet osiągnął w 1958 roku, kiedy zdobył srebrny medal w indywidualnym wyścigu na dochodzenie amatorów podczas mistrzostw świata w Paryżu. W zawodach tych wyprzedził go jedynie Brytyjczyk Norman Sheil, a trzecie miejsce zajął broniący tytułu Włoch Carlo Simonigh. Był to jedyny medal zdobyty przez Gaudrilleta na międzynarodowej imprezie tej rangi. Trzykrotnie zdobywał medale torowych mistrzostw kraju, w tym złoty w swej koronnej konkurencji w 1958 roku. Nigdy nie wystartował na igrzyskach olimpijskich. Startował również w wyścigach szosowych, wygrywając między innymi wyścig Paryż - Arras w 1958 roku.

</doc>
<doc id="2790377" url="https://pl.wikipedia.org/wiki?curid=2790377" title="Bractwo Kapłańskie Misjonarzy Świętego Karola Boromeusza">
Bractwo Kapłańskie Misjonarzy Świętego Karola Boromeusza

Bractwo Kapłańskie Misjonarzy Świętego Karola Boromeusza - (łac. "Sacerdotalis Fraternitas Missionariorum a Sancto Carolo Borromeo") – katolickie, stowarzyszenie życia apostolskiego.
Historia.
Założone 14 września 1985 przez włoskiego prezbitera - Massimo Camisascę. Wyrasta z doświadczenia ruchu Comunione e Liberazione, którego członkiem jest założyciel. 19 marca 1999 bractwo uzyskało definitywną aprobatę Stolicy Apostolskiej.
Bractwo formuje prezbiterów, misjonarzy dla diecezji na całym świecie, o których mogą prosić biskupi odczuwający braki kapłanów. Misjonarze są wysyłani zawsze po kilku (minimum 2-3 osoby). W 2010 Bractwo liczyło 151 członków, z których 105 posiadło sakrament święceń. Bractwo posiada dwa seminaria - w Rzymie i Meksyku.

</doc>
<doc id="2790378" url="https://pl.wikipedia.org/wiki?curid=2790378" title="Jimmy Rollins">
Jimmy Rollins

James Calvin Rollins (ur. 27 listopada 1978) – amerykański baseballista, który występował na pozycji łącznika.
Przebieg kariery.
Rollins został wybrany w drafcie 1996 w 2. rundzie przez Philadelphia Phillies i początkowo występował w klubach farmerskich tego zespołu, między innymi w Scranton/Wilkes-Barre Red Barons. W Major League Baseball zadebiutował 17 września 2000 w meczu przeciwko Florida Marlins, w którym zaliczył dwa uderzenia i zdobył dwa runy. W debiutanckim pełnym sezonie 2001 był najlepszy w National League pod względem zdobytych triples (12) i skradzionych baz (46), poza tym wystąpił po raz pierwszy w karierze w Meczu Gwiazd, a w głosowaniu do nagrody MLB Rookie of the Year Award zajął trzecie miejsce za Albertem Pujolsem z St. Louis Cardinals i Royem Oswaltem z Houston Astros. W latach 2002 i 2005 ponownie wybierany był do All-Star Game.
W 2007 zdobywając 30 home runów i 41 skradzionych baz został członkiem Klubu 30–30, a w ostatnim dniu rozgrywek stał się czwartym zawodnikiem w historii MLB, który zdobył co najmniej 20 doubles, 20 triples, 20 skradzionych baz i 20 home runów w jednym sezonie. Został wybrany również MVP National League. W marcu 2009 był w składzie narodowej drużyny baseballowej w turnieju World Baseball Classic.
W grudniu 2011 podpisał nowy trzyletni kontrakt z Phillies wart 33 miliony dolarów z opcją przedłużenia o kolejne dwa lata. W lutym 2013 został powołany do 28-osobowego składu reprezentacji Stanów Zjednoczonych na turniej World Baseball Classic.
31 marca 2014 w meczu międzyligowym z Texas Rangers zdobył grand slama, będącym jego 200. home runem w MLB. 14 czerwca 2014 w spotkaniu z Chicago Cubs zaliczył 
2235. odbicie w MLB i został liderem w klubowej klasyfikacji wszech czasów, wyprzedzając Mike'a Schmidta, zawodnika Phillies w latach 1972–1989. W grudniu 2014 w ramach wymiany zawodników przeszedł do Los Angeles Dodgers.
W lutym 2016 podpisał niegwarantowany kontrakt z Chicago White Sox. Po zakończeniu spring training Rollins został powołany do 40-osobowego składu White Sox na występy w MLB. Po rozegraniu 41 meczów w White Sox i powołaniu z Triple-A Tima Andersona do tego zespołu, Rollins został zwolniony z kontraktu
W grudniu 2016 podpisał niegwarantowany kontrakt z San Francisco Giants.

</doc>
<doc id="2790379" url="https://pl.wikipedia.org/wiki?curid=2790379" title="Sagitta elegans">
Sagitta elegans

 #PATRZ Strzałka bałtycka

</doc>
<doc id="2790381" url="https://pl.wikipedia.org/wiki?curid=2790381" title="Sagitta elegans arctica">
Sagitta elegans arctica

 #PATRZ Strzałka bałtycka

</doc>
<doc id="2790382" url="https://pl.wikipedia.org/wiki?curid=2790382" title="Sagitta elegans baltica">
Sagitta elegans baltica

 #PATRZ Strzałka bałtycka

</doc>
<doc id="2790384" url="https://pl.wikipedia.org/wiki?curid=2790384" title="Sagitta elegans elegans">
Sagitta elegans elegans

 #PATRZ Strzałka bałtycka

</doc>
<doc id="2790385" url="https://pl.wikipedia.org/wiki?curid=2790385" title="Geodyn">
Geodyn

Geodyn – urządzenie badawcze używane w geologii inżynierskiej do generowania stałych drgań przenoszonych na grunt. Pozwala na badanie prędkości rozchodzenia się drgań i ich charakteru, a w konsekwencji na określanie cech sprężystych podłoża budowlanego.

</doc>
<doc id="2790391" url="https://pl.wikipedia.org/wiki?curid=2790391" title="Kościół św. Jacka w Borze Zapilskim">
Kościół św. Jacka w Borze Zapilskim

Kościół parafialny pw. św. Jacka – zabytkowy kościół znajdujący się w Borze Zapilskim w gminie Wręczyca Wielka, w powiecie kłobuckim w województwie śląskim. Parafia Bór Zapilski - Czarna Wieś należy do dekanatu blachowieńskiego archidiecezji częstochowskiej.
Świątynia znajduje się na szlaku architektury drewnianej województwa śląskiego.
Historia.
Parafia Bór Zapilski - Czarna Wieś wydzielona została 1 września 1919 roku z parafii w Truskolasach. Od razu przystąpiono do prac związanych z postawieniem kościoła. Budowę świątyni, według projektu architekta Stefana Szyllera, zakończono w 1921 roku. Konsekracja kościoła miała miejsce 1 października 1921 roku.
Obiekt wpisano do rejestru zabytków w 2020 (nr rej. A/729/2020).
Architektura i wyposażenie.
Kościół usytuowany na granicy miejscowości Czarna Wieś i Bór Zapilski. Drewniany, wybudowany w konstrukcji zrębowej na podmurówce, oszalowany deskami. Kościół 3-nawowy w układzie pseudobazylikowym. Prezbiterium wydłużone zamknięte trójbocznie. Do prezbiterium przylegają dwa symetryczne pomieszczenia: zakrystia i kaplica. Po bokach nawy znajdują się dwie kaplice, również trójbocznie zamknięte. Wejście do kościoła poprzez prostokątną kruchtę. Dachy kościoła są zróżnicowane, dwuspadowe, naczółkowe i półszczytowe. W kalenicy usytuowana jest czworoboczna sygnaturka z latarnią i baniastym hełmem. Elewacje wzbogacają szczyty zdobione deskami układanymi „w jodełkę”. Wnętrze przekryte stropami belkowymi. Nawy wydzielone drewnianymi słupami z mieczami.
W kościele zachowane wyposażenie z lat 20. XX wieku, w tym ołtarz główny św. Jacka oraz ołtarze boczne św. Józefa i Matki Boskiej Częstochowskiej.

</doc>
<doc id="2790393" url="https://pl.wikipedia.org/wiki?curid=2790393" title="Bobby Clark">
Bobby Clark

Robert „Bobby” Brown Clark (ur. 26 września 1945 w Glasgow) – szkocki piłkarz występujący podczas kariery na pozycji bramkarza.
Kariera klubowa.
Bobby Clark zawodową karierę rozpoczął w 1962 roku w trzecioligowym szkockim klubie Queen’s Park. Większość swojej kariery spędził w Aberdeen, w którym grał w latach 1965-1982. Z Aberdeen zdobył mistrzostwo Szkocji w 1980, Puchar Szkocji w 1982 oraz Pucharu Ligi Szkockiej w 1977. W trakcie gry w Aberdeen dwukrotnie w latach 1967 i 1976 był wypożyczany do występujących w North American Soccer League w Washington Whips i San Antonio Thunder. Karierę zakończył w drugoligowym Clyde w 1983.
Kariera reprezentacyjna.
W reprezentacji Szkocji Clark zadebiutował 22 listopada 1967 w wygranym 3-2 meczu el. Euro 68, który był jednocześnie meczem British Home Championship z Walią. Ostatni raz w reprezentacji wystąpił 14 lutego 1973 w przegranym 0-5 towarzyskim meczu z Anglią, który został rozegrany z okazji 100-lecia Scottish Football Association. W 1978 został powołany do kadry na Mistrzostwa Świata. Na Mundialu w Argentynie był rezerwowym. Ogółem w reprezentacji rozegrał 17 meczów.
Kariera trenerska.
Po zakończeniu kariery piłkarskiej Clark został trenerem. W latach 1984-1985 prowadził w zimbabwejski klub Highlanders. W latach 1985-1993 pracował w USA w uniwersytecki klub Dartmouth College. W latach 1994-1996 był reprezentację Nowej Zelandii. Odszedł po nieudanym starcie w Pucharze Narodów Oceanii 1996. W 1996 powrócił do USA i do chwili obecnej pracuje na tamtejszych uniwersytetach.

</doc>
<doc id="2790394" url="https://pl.wikipedia.org/wiki?curid=2790394" title="Sauridichthys">
Sauridichthys



</doc>
<doc id="2790395" url="https://pl.wikipedia.org/wiki?curid=2790395" title="Peltharpadon">
Peltharpadon



</doc>
<doc id="2790396" url="https://pl.wikipedia.org/wiki?curid=2790396" title="Regionalizacja fizycznogeograficzna Węgier">
Regionalizacja fizycznogeograficzna Węgier

Regionalizacja fizycznogeograficzna Węgier według uniwersalnej dziesiętnej regionalizacji fizycznogeograficznej Europy oraz według geografii węgierskiej są zbieżne co do liczby i obszaru wyróżnianych jednostek fizycznogeograficznych. Regionalizacja węgierska jest doprowadzona do znacznie niższego stopnia podziału, a oznaczenia liczbowe, którymi się posługuje, są odmienne od uniwersalnych. Różnice między regionalizacją węgierską a uniwersalną wynikają głównie z dopasowania regionalizacji węgierskiej, która jest ograniczona do terytorium samych tylko Węgier, do regionalizacji uniwersalnej, obejmującej również terytoria innych państw.
Terytorium dzisiejszych Węgier niemal w całości leży w regionie karpackim, jedynie drobne przygraniczne skrawki na zachodzie należą do regionu alpejskiego. Regionalizacja węgierska nie wyodrębnia terenów należących do Alp, lecz włącza je do zbiorczego regionu krain brzeżnych Zachodnich Węgier. Inne rozbieżności zostały wskazane niżej.

</doc>
<doc id="2790398" url="https://pl.wikipedia.org/wiki?curid=2790398" title="Slender Man">
Slender Man

Slender Man (tłum. smukły mężczyzna) – postać fikcyjna, element miejskiej legendy (creepypasty) traktujący o tajemniczej postaci pojawiającej się niespodziewanie i budzącej przerażenie wśród dzieci lub ujawniającej się na fotografiach.
Opisuje się go jako szczupłą, wysoką osobę noszącą czarny garnitur. Nosi również białą koszulę z czerwonym krawatem. Ma nieokreślone rysy twarzy, w miejscu, gdzie powinna być twarz, jest po prostu gładka skóra. Przedstawiana jest jako postać o wysokości w granicach 3–4 m. Jest zdolna do rozciągania swoich kończyn do długości niemożliwej dla normalnego człowieka. Niekiedy przedstawiana jest również z mackami wyrastającymi z pleców. Gdy wyciąga swoje ramiona, jego ofiary są wprowadzane w stan przypominający hipnozę, podczas której podchodzą do tej istoty wbrew swej woli.
Zwolennicy istnienia Slender Mana twierdzą, iż zamieszkuje on wyłącznie tereny leśne, charakteryzujące się dużą ilością mgły i chmur, co sprzyja kamuflażowi. Rzekomo porywa on dzieci, które bez wiedzy i pozwolenia rodziców weszły do lasu. Jest też bohaterem gry "Slender".
Pochodzenie i nawiązania.
Pierwsze udokumentowane wzmianki pojawiły się na forum SomethingAwful w konkursie na stworzenie fikcyjnej historii o zjawiskach paranormalnych. Victor Surge 10 czerwca 2009 opublikował dwa spreparowane zdjęcia ze Slender Manem w roli głównej. Dziwaczny bohater tak bardzo spodobał się innym uczestnikom, że zaczął żyć własnym życiem w sieci.
Ta postać pojawia się w roli epizodycznej w serialu "Marble Hornets" (tłum. marmurowe szerszenie) jako Slender w portalu YouTube. Jego obecność charakteryzuje się zakłóceniami w nagraniu, szumami i trzaskami.
Na bazie legendy powstała seria gier komputerowych. Ich przykładami są ', jej sequel o nazwie ' oraz "SlenderCraft" (połączenie gier Slender i Minecraft). W grze Minecraft pojawia się postać Endermana, który jest oczywistym nawiązaniem do postaci.
W 2018 roku został nakręcony film "Slender Man" w reżyserii Sylvaina White’a.

</doc>
<doc id="2790399" url="https://pl.wikipedia.org/wiki?curid=2790399" title="Jerzy Radomski">
Jerzy Radomski

Jerzy Radomski (ur. 18 lipca 1915 w Czernihowie, zm. 17 grudnia 1978 w Londynie) – Squadron Leader Royal Air Force, kapitan pilot Wojska Polskiego, kawaler Krzyża Srebrnego Orderu Wojennego Virtuti Militari.
Życiorys.
Urodził się 18 lipca 1915 roku w Czernihowie. Absolwent Szkoła Podchorążych Lotnictwa w Dęblinie (XII promocja, 88. lokata). 1 września 1939 awansowany do stopnia podporucznika, walczył w 113 eskadrze myśliwskiej. 1 września zestrzelił Me-109 i prawdopodobnie zestrzelił He-111, a 5 września współuczestniczył w zniszczeniu Ju-87. Przez Rumunię przedostał się do Francji, gdzie zaliczono mu pewne zniszczenie 1/2 samolotu. Z Francji przedostał się do Wielkiej Brytanii, otrzymał numer służbowy P-1427, a 23 sierpnia przydział do dywizjonu 303. 14 kwietnia 1941 przeniesiony do 58 OTU.
Walczył również w dywizjonie 316 od 16 grudnia 1941 i od 28 czerwca 1943 dywizjonie 317.
24 stycznia 1950 otrzymał brytyjskie obywatelstwo. Od 1951 do 1973 służył w Królewskich Siłach Powietrznych.
Zmarł 17 grudnia 1978 roku w Londynie.
Zwycięstwa powietrzne.
Na „liście Bajana” sklasyfikowany został na 65. pozycji z 3 i 1/3 samolotów Luftwaffe zestrzelonymi na pewno, 1/3 zestrzelonym prawdopodobnie i 4 uszkodzonymi.

</doc>
<doc id="2790400" url="https://pl.wikipedia.org/wiki?curid=2790400" title="Bellon (miejscowość)">
Bellon (miejscowość)



</doc>
<doc id="2790401" url="https://pl.wikipedia.org/wiki?curid=2790401" title="Problem Honoriusza">
Problem Honoriusza



</doc>
<doc id="2790402" url="https://pl.wikipedia.org/wiki?curid=2790402" title="Zbigniew Brochwicz-Lewiński">
Zbigniew Brochwicz-Lewiński

Zbigniew Wincenty Brochwicz-Lewiński, ps. "Brochwicz", "Dziadzio" (ur. 16 grudnia 1877 w Kielcach, zm. 19 grudnia 1951 w Glasgow) – polski architekt, malarz, pułkownik dyplomowany kawalerii Wojska Polskiego II Rzeczypospolitej i Polskich Sił Zbrojnych, kawaler Orderu Virtuti Militari.
Życiorys.
Dzieciństwo i młodość.
Urodził się w rodzinie chirurga Marcelego Lewińskiego i jego żony Aleksandry z Szymkiewiczów, rodzina była wyznania ewangelicko-reformowanego. Uczył się w gimnazjum w Kielcach, skąd został relegowany za udział w organizacjach patriotycznych. Naukę kontynuował w Warszawie; po uzyskaniu dyplomu uczył się w Szkole Sztabu Generalnego. Od 1 grudnia 1895 przez rok służył w petersburskim Lejb-Gwardyjskim Izmajłowskim Pułku jako ochotnik. W 1896 roku rozpoczął studia architektoniczne na Cesarskiej Akademii Sztuk Pięknych w Petersburgu, dyplom architekta obronił w 1903 roku. Rok później, w związku z wybuchem wojny rosyjsko-japońskiej, została ogłoszona powszechna mobilizacja; Zbigniew Brochwicz-Lewiński, nie chcąc być wcielony do armii rosyjskiej, wyjechał do Lwowa i tam zamieszkał. Oprócz ojczystego znał trzy języki (niemiecki, francuski i rosyjski) oraz był wykształcony, co umożliwiło mu założenie własnego przedsiębiorstwa budowlanego. W krótkim czasie został jednym z najlepszych lwowskich architektów.
Legiony Polskie.
W 1912 roku został członkiem Drużyn Sokolich (Polskie Towarzystwo Gimnastyczne „Sokół”), dwa lata później wstąpił do Związku Strzeleckiego. 8 czerwca 1914 został zaszeregowany do 1 pułku ułanów, początkowo był zastępcą dowódcy plutonu, następnie dowódcą plutonu, oficerem gospodarczy pułku, oficerem IV szwadronu, adiutantem pułku i dowódcą tego szwadronu. Był komisarzem Polskiej Organizacji Narodowej w 1914 roku. W czasie służby w 1 puł 1 marca 1915 awansował na chorążego, a 18 lipca tego samego roku został podporucznikiem. W 1 pułku służył w nim do końca jego istnienia, tj. do 15 lutego 1918. Po kryzysie przysięgowym był przewodniczącym komisji likwidacyjnej 1 puł, a następnie był internowany w Beniaminowie.
I wojna światowa.
Po uwolnieniu znalazł zatrudnienie jako asystent na Politechnice Warszawskiej, od 2 listopada 1918 będąc porucznikiem Wojska Polskiego został dowódcą powiatu zamojskiego; od 10 listopada był oficerem do poleceń przy dowództwie Okręgu Zamojskiego. Od 13 stycznia 1919 został tymczasowo zastępcą rotmistrza Feliksa Jaworskiego; 9 marca 1919 otrzymał przydział do 1 pułku szwoleżerów i został dowódcą południowego odcinka grupy operacyjnej gen. Bronisława Babiańskiego. 1 grudnia 1919 otrzymał awans na rotmistrza, z dniem 18 maja 1920 został przeniesiony do sztabu Dywizji Jazdy pod dowództwem gen. Jana Romera, a następnie przydzielony do grupy gen. Jana Sawickiego. Od 24 lipca 1920 pełnił funkcję zastępcy dowódcy 9 pułk Ułanów Małopolskich, w szeregach której walczył z 1 Armią Konną dowodzoną przez gen. Siemiona Budionnego. W uznaniu waleczności otrzymał awans do stopnia majora, a 15 sierpnia 1920 został dowódcą 12 pułku Ułanów Podolskich. Cztery dni później, uczestnicząc w bitwie pod Żółtańcami, został ciężko ranny w brzuch i pierś; po przetransportowaniu do Lwowa był operowany.
Dwudziestolecie międzywojenne.
Do służby powrócił 11 listopada 1920, został skierowany do Szkoły Sztabu Generalnego w charakterze słuchacza. Z początkiem 1921 Zbigniew Brochwicz-Lewiński został skierowany na kurs do Wyższej Szkoły Wojennej, którą ukończył jako oficer Sztabu Generalnego i został skierowany do Inspektoratu Jazdy przy Inspektoracie Armii Nr 2 w Warszawie. 9 maja 1922 awansował do stopnia podpułkownika, a 20 sierpnia tego roku został dowódcą 19 pułku Ułanów Wołyńskich (uroczyste zaprzysiężenie miało miejsce 30 października 1922). 16 marca 1927 został mianowany pułkownikiem ze starszeństwem z dniem 1 stycznia 1927 i 8. lokatą w korpusie oficerów kawalerii. W październiku 1927 został mianowany zastępcą szefa Departamentu Kawalerii Ministerstwa Spraw Wojskowych w Warszawie z zachowaniem stanowiska szefa wydziału ogólnego. 29 listopada 1927 został wyznaczony na stanowisko pełniącego obowiązki szefa Departamentu Kawalerii MSWojsk. 3 października 1931 został zwolniony ze stanowiska szefa departamentu i przydzielony do Generalnego Inspektoratu Sił Zbrojnych na stanowisko oficera do zleceń Generalnego Inspektora Sił Zbrojnych z zachowaniem dotychczasowego dodatku służbowego. Do września 1939 był oficerem sztabowym do prac przy Generalnym Inspektorze Sił Zbrojnych. Od września 1938 roku z ramienia GISZ zajmował się Przysposobieniem Wojskowym Konnym, jako bazą mobilizacyjną szwadronów kawalerii dywizyjnej. Publikował w czasopismach wojskowych, pisał felietony wspomnieniowe i związane z taktyką militarną.
II wojna światowa.
W czasie kampanii wrześniowej 1939 roku przebywał w Naczelnym Dowództwie Wojska Polskiego. Po ewakuacji do Rumunii był internowany w Craiovej. Zbiegł do Francji, gdzie został mianowany komendantem Centrum Wyszkolenia Oficerów w Ancenis. Po zajęciu Francji przez wojska hitlerowskie przedostał się do Wielkiej Brytanii, gdzie działał jako Opiekun Rodzin Wojskowych w Glasgow.
Na emigracji.
Po 1945 zamieszkał w Szkocji i poświęcił się malarstwu, jego prace były wielokrotnie wystawiane m.in. w Królewskiej Akademii Sztuk Pięknych. Zmarł 19 grudnia 1951 w Glasgow.

</doc>
<doc id="2790403" url="https://pl.wikipedia.org/wiki?curid=2790403" title="Anteliochimaera">
Anteliochimaera



</doc>
<doc id="2790405" url="https://pl.wikipedia.org/wiki?curid=2790405" title="Quiritixys">
Quiritixys



</doc>
<doc id="2790409" url="https://pl.wikipedia.org/wiki?curid=2790409" title="Kościół Matki Boskiej Fatimskiej w Pawełkach">
Kościół Matki Boskiej Fatimskiej w Pawełkach

Kościół filialny pw. Matki Boskiej Fatimskiej – zabytkowy kościół znajdujący się w Pawełkach w gminie Kochanowice, w powiecie lublinieckim w województwie śląskim.
Kaplica znajduje się na szlaku architektury drewnianej województwa śląskiego.
Historia.
Kościół wybudowany jako kaplica św. Huberta, przy rezydencji hrabiego Ballestrema na pobliskim uroczysku Brzoza. W 1956 roku miejscowa ludność wykupiła od Państwa kaplicę jako drewno na opał i przewiozła ją do Pawełek, gdzie została ona ponownie złożona na prywatnej posesji, gdzie pełnił dalej swe sakralne funkcje. Oficjalne objęcie kaplicy jako kościoła filialnego parafii w Kochanowicach nastąpiło dopiero w 1982 roku. Obecnie jest to kościół filialny parafii w Kochcicach.
Architektura.
Kościół jest niewielki, drewniany, wybudowany w konstrukcji zrębowej z okrągłych bali drewnianych, z wydatnymi ostatkami o zróżnicowanej długości. Wybudowany na rzucie prostokąta zamkniętego trójbocznie. Przy części prezbiterialnej znajduje się niewielka zakrystia. Chór muzyczny wysunięty poza obrys nawy tworzył podcień, który obecnie zabudowany pełni rolę kruchty. Dach dwuspadowy kryty dachówką z sygnaturką.

</doc>
<doc id="2790410" url="https://pl.wikipedia.org/wiki?curid=2790410" title="H.265">
H.265



</doc>
<doc id="2790412" url="https://pl.wikipedia.org/wiki?curid=2790412" title="Fontanny Wallace’a">
Fontanny Wallace’a

Fontanny Wallace’a – ujęcia wody pitnej w Paryżu, ufundowane w 1872 roku przez Richarda Wallace’a, angielskiego milionera, kolekcjonera sztuki. Rozrzucone po całym mieście, są jednym z jego symboli.
Historia.
Podczas wojny francusko-pruskiej Paryż borykał się z niedostatkiem wody pitnej. Sir Richard Wallace pozostał w Paryżu na czas oblężenia; doszedł wówczas do wniosku, że miastu potrzeba pitnej wody, darmowej i dostępnej dla każdego. Przeznaczył na tej cel część swojej fortuny, fundując publiczne ujęcia wody.
Opis.
Projektantem fontann był rzeźbiarz Charles-Auguste Lebourg. Stworzył on cztery typy:
Fontanny są odlane z żeliwa, pomalowane w większości na zielono, ustawione na placach oraz skrzyżowaniach najważniejszych ulic. Od momentu realizacji cieszyły się wielkim powodzeniem. Większość z nich – około osiemdziesiąt – istnieje do dziś, wypływająca z nich woda jest w dalszym ciągu pitna i darmowa. Funkcjonują one od marca do listopada.
Poza Paryżem.
Kilkanaście fontann postawiono w miastach regionu paryskiego. Inny filantrop – Daniel Osiris, zamówił kilka sztuk dla Bordeaux w 1873 r. Cześć fontann została sprzedana, podarowana oficjalnie przez miasto Paryż lub ukradziona. Znajdują się one m.in. w Hiszpanii, Włoszech, Niemczech, Chinach, Kanadzie i USA.

</doc>
<doc id="2790413" url="https://pl.wikipedia.org/wiki?curid=2790413" title="Kościół Matki Bożej Królowej Polski w Łomnicy">
Kościół Matki Bożej Królowej Polski w Łomnicy

Kościół pw. Matki Bożej Królowej Polski w Łomnicy – zabytkowy, neoromański kościół filialny erygowanej w XIX wieku parafii pw. Trójcy Świętej w Róży Wielkiej. należący do diecezji koszalińsko-kołobrzeskiej, dekanatu Wałcz, we wsi Łomnica, w powiecie czarnkowsko-trzcianeckim, w województwie wielkopolskim.
Wzniesiony w neoromańskim stylu w 1837 roku dla ludności wyznania ewangelickiego. Budowla murowana, z jedną nawą oraz jednym ołtarzem głównym, przedstawiającym Matkę Boską Częstochowską. Przy kościele mieści się niemiecki cmentarz z przełomu XIX i XX wieku.
Linki zewnętrzne.
Zdjęcia kościoła pw. Matki Bożej Królowej Polski

</doc>
<doc id="2790415" url="https://pl.wikipedia.org/wiki?curid=2790415" title="Dawid Ogrodnik">
Dawid Ogrodnik

Dawid Ogrodnik (ur. 15 czerwca 1986 w Wągrowcu) – polski aktor filmowy, teatralny i telewizyjny.
Dwukrotny laureat nagrody za główną rolę męską (2017, 2019) i dwukrotny laureat nagrody za drugoplanową rolę męską (2012, 2014) na Festiwalu Polskich Filmów Fabularnych w Gdyni oraz dwukrotny laureat Polskiej Nagrody Filmowej, Orzeł w kategorii: najlepsza główna rola męska (2014, 2018). Zdobywca nagrody Paszport „Polityki” w kategorii „Film” (2014) i Nagrody im. Zbyszka Cybulskiego (2018). W 2013 dostał przyznawaną przez władze powiatu wągrowieckiego „Złotą Pieczęć”.
Życiorys.
Wczesne lata.
Urodził się i dorastał w Wągrowcu, gdzie jako dziecko rozpoczął naukę gry na klarnecie w Państwowej Szkole Muzycznej I stopnia, a w domu słuchał jazzmanów: Joshui Redmana, Benny’ego Goodmana, Keitha Jarreta i Milesa Daviesa. Jego starsza siostra Aneta grała na fortepianie, a młodsza na skrzypcach. W 1998 wygrał ogólnopolski konkurs muzyczny w Szczecinie, po czym otrzymał stypendium od ministra kultury. Z rodzinnego miasta wyjechał w wieku 13 lat do Poznania, gdzie kontynuował edukację w Liceum Muzycznym. Jako licealista zainteresował się teatrem dzięki ówczesnej wychowawczyni Annie Szymańskiej, która prowadziła grupę teatralną, a potem założyła poznański Teatr Castingowy MplusM, w którym grał Ogrodnik. W tym czasie grał również w katolickim zespole muzycznym Czerwone Światło dla Halucynacji.
Po maturze wrócił do rodzinnego Wągrowca, gdzie wraz z przyjacielem prowadził agencję muzyczną „David &amp; Martin Art Management”, a żeby ją utrzymać, założył i prowadził chór dziecięcy w Gminnym Ośrodku Kultury w Łeknie. Przez kilka miesięcy prowadził również chór przy kościele św. Wojciecha w Wągrowcu. Dwukrotnie próbował dostać się na studia do warszawskiej Akademii Teatralnej, poza tym uczył się w prywatnej szkole aktorskiej Lart studiO w Krakowie. By zarobić na czesne, pracował jako aktor i host w agencji eventowej. Następnie został przyjęty do łódzkiej PWSFTviT, lecz przez swoje zaniedbanie (brak podpisanej deklaracji studenckiej) został skreślony z listy studentów. Ostatecznie rozpoczął studia w krakowskiej Państwowej Wyższej Szkoły Teatralnej im. Ludwika Solskiego, którą ukończył w 2012. Stwierdził, że na studiach doświadczał „psychicznego mobbingu”, głównie ze strony Beaty Fudalej.
Kariera.
Film i telewizja.
Początkowo występował gościnnie w serialach emitowanych na antenie TVN, w tym paradokumentalnym z gatunku docu-crime "Detektywi" (2007), dokumentalno-fabularyzowanym "Żołnierze wyklęci" (2008), telenoweli "Majka" (2009) i serialu prawniczym "Prawo Agaty" (2012), a także w dramacie telewizyjnym Sławomira Pstronga "Cisza" (2010).
Za debiutancką kreację kinową Sebastiana „Rahima” Salberta w dramacie Leszka Dawida "Jesteś Bogiem" (2012) – wespół z Tomaszem Schuchardtem – zdobył nagrodę za drugoplanową rolę męską na 37. Festiwalu Polskich Filmów Fabularnych w Gdyni oraz nominację do Polskiej Nagrody Filmowej, Orzeł za najlepszą drugoplanową rolę męska. W dramacie psychologicznym Pawła Pawlikowskiego "Ida" (2013), który podczas 38. Gdynia – Festiwal Filmowy zdobył aż cztery nagrody, został obsadzony w roli „Lisa”, saksofonisty w zespole grającym na urodzinach miasta Szydłowa.
Kolejną kreacją kinową była postać chorego na czterokończynowe mózgowe porażenie dziecięce Mateusza Rosińskiego w dramacie Macieja Pieprzycy "Chce się żyć" (2013) opartym na prawdziwych wydarzeniach, za którą został uhonorowany wieloma nagrodami, w tym Kryształową Gwiazdą Elle, statuetką ufundowaną przez Apart i przyznawaną przez magazyn „Elle”, nagrodą „Złotego Szczeniaka” za pierwszoplanową kreację aktorską męską na pierwszej edycji Festiwalu Aktorstwa Filmowego we Wrocławiu, nagrodę aktorską na Festiwalu Filmowym w Gijón, Polską Nagrodą Filmową Orzeł za najlepszą główną rolę męską oraz nagrodą im. Elżbiety Czyżewskiej dla najlepszego aktora na X Nowojorskim Festiwalu Filmów Polskich. Po sukcesie filmu na Festiwalu Filmowym w Montrealu, gdzie "Chce się żyć" zdobył nagrodę publiczności, nagrodę jury i nagrodę dla najlepszego filmu, światowe media porównywały Ogrodnika do Daniela Day-Lewisa w roli niepełnosprawnego Christyego Browna w "Mojej lewej stopie" i Dustina Hoffmana jako autystycznego Raymonda Babbitta w "Rain Manie".
Po udziale w polsko-duńskim dramacie psychologicznym dla młodzieży Anny Kazejak "Obietnica" (2014) jako Daniel, partner Sylwii (Magdalena Popławska), zagrał kuriera-narkomana w filmie sensacyjnym Jerzego Skolimowskiego "11 minut" (2015) i wystąpił w głównej roli Tomka w ekscentrycznej komedii Macieja Bochniaka "Disco polo" (2015). Wcielił się w rolę tłumacza i radiowca Tomasza Beksińskiego, syna Zdzisława (Andrzej Seweryn) w filmie biograficznym Jana P. Matuszyńskiego "Ostatnia rodzina" (2016), za którą otrzymał nagrodę Onetu „Odkrycie Festiwalu” na 41. Festiwalu Polskich Filmów Fabularnych i nagrodę aktorską na Festiwalu Młodego Kina Wschodnioeuropejskiego w Cottbus.
W 2018 wykreował postać dziennikarza Piotra Zarzyckiego, jednego z głównych bohaterów serialu "Rojst". Zagrał także w serialach stacji AXN: "Rysa" (2021) i "Układ" (od 2021).
Teatr.
W 2010 zadebiutował na profesjonalnej scenie warszawskiego Teatru Dramatycznego w roli studenta w przedstawieniu "Klub Polski" w reżyserii Pawła Miśkiewicza. W 2011 obronił dyplom aktorski dzięki występowi w sztuce Elfriede Jelinek "Babel 2" w reżyserii Mai Kleczewskiej, a za rolę otrzymał nagrodę (także dla zespołu aktorskiego i realizatorów) na XXIX Festiwalu Szkół Teatralnych w Łodzi. W tym samym roku wystąpił w Teatrze Starym w Krakowie jako Eyolf w przedstawieniu Henrika Ibsena "Brand miasto wybrani" (2011) w reż. Michała Borczucha, a także w Teatrze Rozmaitości w spektaklu "Nosferatu" (2011) w reż. Grzegorza Jarzyny. W 2012 miał zagrać główną rolę w sztuce "Tak powiedział Michael J." wystawianej w Teatrze Wybrzeże w Gdańsku, jednak po sporze z reżyserem Wiktorem Rubinem zerwał współpracę nad tytułem na dwa dni przed zaplanowaną premierą, jednak w oficjalnym komunikacie podano informację o przesunięcie premiery widowiska z powodu kontuzji aktora.
W latach 2013–2017 był związany z warszawskim Teatrem Rozmaitości, w którym odniósł sukces rolą Łukasza, chorego na porażenie mózgowe mistrza origami w widowisku Johanna Straussa "Nietoperz albo mój cmentarzyk" (2012) w reż. Kornéla Mundruczó; rola przyniosła mu Grand Prix za kreację aktorską na 53. Kaliskich Spotkaniach Teatralnych i Feliksa Warszawskiego 2013 w kategorii początkujący aktor lub reżyser. W kolejnych latach zagrał w kolejnych sztukach TR w reż. Jarzyny: "Druga kobieta" (2014) Johna Cassavetesa jako Heartbreakers i "Męczennicy" (2015) Mariusa von Mayenburga jako Frank, a także w spektaklach: "Jezioro" (2016) Michaiła Durnienkowa w reż. Yany Ross i "Robert Robur" (2016) w reż. Krzysztofa Garbaczewskiego. W 2017 rozwiązał umowę z teatrem, niezadowolony z przebiegu współpracy z Jarzyną.
W Teatrze Telewizji grał w "Skutkach ubocznych" (2013) w reż. Leszka Dawida u boku Krzysztofa Stroińskiego jako Hanka, "Branczu" (2014) Juliusza Machulskiego jako Olaf, narzeczony Neli (Alicja Juszkiewicz), "Wizycie" (2015) Agnieszki Maskovic jako Jurek, który udaje się w podróż w rodzinne strony po kilku latach nieobecności i komedii kryminalnej "Rybka Canero" (2015) Juliusza Machulskiego jako Zenon Vogel, syn Ignacego (Andrzej Zieliński). Za rolę Patryka w spektaklu Teatru Telewizji "Bezdech" (2013) w reż. Andrzeja Barta zdobył wyróżnienie aktorskie na sopockim Festiwalu Teatru Polskiego Radia i Teatru Telewizji Polskiej „Dwa Teatry”.
W 2017 na scenie krakowskiego Teatru Barakah zagrał w sztuce Christiane F. "Dzieci z dworca ZOO" w reż. Sebastiana Oberca.
Kontrowersje.
W marcu 2021 został oskarżony przez byłego studenta Aleksandra Kurzaka o mobbing, gdy – pracując jako asystent Adama Nawojczyka na AST w 2017 – miał znęcać się nad studentami I roku. Kurzak we wpisie na Facebooku napisał: "Pamiętam, jak mi przerwałeś moją etiudę, krzycząc: „Co to kur** ma być, ja pier****, co ty kur** w cyrku jesteś”. Byłeś wtedy bardzo agresywny. Właściwie zostałem zdeptany w ziemię. W tym momencie pokazałeś mi, że jestem gó**em, że jestem nikim i tak też się czułem". Ogrodnik w rozmowie z „Newsweekiem” powiedział, że opisana przez Kurzaka sytuacja miała miejsce, gdy poczuł bezradność i bezsilność, kiedy obserwował wykonanie zadania aktorskiego, co przypominało pantomimę i zestaw min. "Bezsilność, bezradność i złość wyraziłem poprzez krzyk. Nie oceniałem studenta jako człowieka, tylko to, co robi" – stwierdził, obiecując, że zadzwoni do Kurzaka, by wyjaśnić sprawę. W swojej książce autobiograficznej pt. „Koniec gry” z 2022 zapewnił, że skontaktował się z Kurzakiem i przeprosił go za swoje zachowanie.
Życie prywatne.
W okresie licealnym był molestowany seksualnie przez ks. Arkadiusza R., menedżera zespołu Czerwone Światło dla Halucynacji, w którym grał Ogrodnik.
Deklaruje się jako osoba wierząca w Boga, przynależy do protestanckiej Społeczności Chrześcijańskiej Północ.
Był związany z Martą Nieradkiewicz, z którą ma córkę Jaśminę (ur. 2018).

</doc>
<doc id="2790417" url="https://pl.wikipedia.org/wiki?curid=2790417" title="Masakra w szkole Amiszów">
Masakra w szkole Amiszów



</doc>
<doc id="2790422" url="https://pl.wikipedia.org/wiki?curid=2790422" title="Planetarium w Toruniu">
Planetarium w Toruniu



</doc>
<doc id="2790427" url="https://pl.wikipedia.org/wiki?curid=2790427" title="Merkury i Argus">
Merkury i Argus

Merkury i Argus – obraz olejny flamandzkiego malarza Petera Paula Rubensa.
Geneza.
Temat obrazu został zaczerpnięty z "Metamorfoz" Owidiusza. Opisany epizod opowiada o żądzy Jowisza do ziemianki Io. By swoją zdradę ukryć przed żoną Junoną, bóg przybrał postać obłoku i pod tą postacią posiadł dziewczynę. Junona dowiedziała się jednak o zdradzie męża, który dla jej zmylenia zamienił kochankę w jałówkę. Bogini zmusiła go, by podarował jej zwierzę, które z kolei oddała w opiekę stuokiemu olbrzymowi Argusowi. Jowisz, nie mogąc znieść męczarni Io, posłał Merkurego, aby ten zabił olbrzyma. Merkury przybył na ziemię pod postacią pasterza i grając na piszczałce poprowadził stado w pobliże miejsca, w którym odpoczywał Argus. Strażnik, nie znając instrumentu, poprosił pasterza, by zagrał mu podczas spożywania posiłku. Merkury przysiadł koło olbrzyma i grając na zaczarowanej piszczałce uśpił go, a następnie zabił: 
Opis obrazu.
Rubens przedstawił moment, gdy Merkury jeszcze gra na piszczałce, a Argus już zapada w sen. Posłaniec bogów został ukazany nago z czerwonym płaszczem zwisającym na lewym ramieniu oraz w skrzydlatej czapce, będącej jego atrybutem. W wersji Owidiusza posłaniec nie miał na głowie czapki, aby nie wzbudzić podejrzeń olbrzyma. W prawej ręce Merkury trzyma piszczałkę, na której przygrywa usypiającą melodię, a w ukrytej prawej dłoni trzyma miecz. Jego wzrok skupiony jest na karku Argusa, gdyż zamierza odciąć strażnikowi głowę. Argus przedstawiony został w pozycji skulonej, z zamkniętymi oczyma. Większość artystów przedstawiała olbrzyma z jedną parą oczu, mimo iż w rzeczywistości miał ich sto. Po prawej stronie stoi biała jałówka, która przypatruje się scenie.
W tle Rubens umieścił dwa inne motywy związane z mitem. Po lewej stronie widać Argusa siedzącego tyłem do jałówki. Owidiusz pisał: „Zawsze ją widzi, choćby tyłem odwrócony”, artysta wiernie przedstawił ten motyw. W centralnej części dzieła, na górze, widać Junonę przemieszczającą nieboskłon w powozie ciągniętym przez pawie. Spóźniona, nie jest ona w stanie uratować swojego strażnika. Dramatyczność sceny kontrastuje z sielankowym krajobrazem widocznym w tle.
Proweniencja.
W 1742 roku obraz został nabyty przez króla Polski Augusta III Sasa.
Pozostałe wersje.
Rubens namalował kilka wersji tego mitu. W 1636 roku powstała druga wersja dla króla hiszpańskiego Filipa IV. Podobnie jak we wcześniejszej, Argus śpi pod drzewem, nieświadom tego co się za chwilę stanie. Merkury został przedstawiony w sytuacji, gdy zamierza się mieczem by odciąć głowę olbrzymowi. W prawej ręce trzyma miecz, który we wcześniejszej wersji chował w ukryciu. W lewej ręce nadal trzyma czarodziejska piszczałkę. Tylko jałówka zmieniła stronę i teraz stoi za postacią posłańca bogów. Dramatyczna scena nadal kontrastuje z sielankowym krajobrazem. Po prawej stronie znajduje się rzeka, być może jest to nawiązanie do boga rzeki Inachusa, ojca Io.
Wiele lat wcześniej, w 1610 roku, Rubens namalował obraz przedstawiający wydarzenia, jakie nastąpiły po zabiciu Argusa. Dzieło pt. "Junona i Argus" przedstawia Junonę, która przybyła na swoim rydwanie i wydobywa z rzeki głowę olbrzyma. Jego oczy umieszcza na ogonie pawia.
Około 1977 roku obraz Rubensa znalazł się na niemieckich znaczkach pocztowych.

</doc>
<doc id="2790428" url="https://pl.wikipedia.org/wiki?curid=2790428" title="Vika Stadium">
Vika Stadium



</doc>
<doc id="2790430" url="https://pl.wikipedia.org/wiki?curid=2790430" title="Nowy Obywatel">
Nowy Obywatel

Nowy Obywatel – ogólnopolski kwartalnik o tematyce społeczno-politycznej, wydawany przez Stowarzyszenie „Obywatele Obywatelom” od 2011 r., będący kontynuatorem dziesięcioletniej tradycji Magazynu „Obywatel”. Redaktorem naczelnym czasopisma jest Remigiusz Okraska. Podtytuł gazety brzmi: "pismo na rzecz sprawiedliwości społecznej".
Bezpośrednio powiązane z pismem są seria książkowa „Biblioteka Obywatela”, portal nowyobywatel.pl, audycja radiowa „Głos Obywatela” w Radiu WNET (obecnie zawieszona) oraz ogólnopolska, cykliczna impreza Festiwal Obywatela.
Formuła pisma.
Czasopismo publikuje teksty o charakterze raportowym, analitycznym, publicystycznym, reportażowym oraz biograficznym. Zarówno dobór tematów, jak i sposób ich ujęcia jest ściśle powiązany z manifestem programowym kwartalnika, zatytułowanym „Nasze zasady”.
Wyróżnikami kwartalnika są m.in. wkładka ekonomiczna pt. „Gospodarka Społeczna” (zawieszona) oraz działy „Z Polski rodem” oraz „Nasze Tradycje” (zawieszony z końcem 2012 r.), popularyzujące dorobek nietotalitarnych ruchów na rzecz egalitaryzmu (m.in. lewica demokratyczna, ruch spółdzielczy, katolicka nauka społeczna), inicjatyw społecznikowskich i niepodległościowych oraz prospołecznych polityk publicznych.
Rada Honorowa.
W skład Rady Honorowej kwartalnika wchodzą: dr hab. Ryszard Bugaj, Jadwiga Chmielowska, prof. Mieczysław Chorąży, Piotr Ciompa, prof. Leszek Gilejko (zm. 2013), Andrzej Gwiazda, dr Zbigniew Hałat (zm. 2022), Grzegorz Ilka, Bogusław Kaczmarek, Jan Koziar, Marek Kryda, Bernard Margueritte, Mariusz Muskat, dr hab. Włodzimierz Pańków, dr Adam Piechowski, Zofia Romaszewska, dr Zbigniew Romaszewski (zm. 2014), dr Adam Sandauer, dr hab. Paweł Soroka, prof. Jacek Tittenbrun, Krzysztof Wyszkowski, Marian Zagórny, Jerzy Zalewski, dr Andrzej Zybała i dr hab. Andrzej Zybertowicz.

</doc>
<doc id="2790432" url="https://pl.wikipedia.org/wiki?curid=2790432" title="EMPiK">
EMPiK



</doc>
<doc id="2790436" url="https://pl.wikipedia.org/wiki?curid=2790436" title="Dayton-Wright XPS-1">
Dayton-Wright XPS-1

Dayton-Wright XPS-1 – jednomiejscowy, eksperymentalny myśliwiec przechwytujący zaprojektowany i zbudowany w zakładach Dayton-Wright Company na zamówienie United States Army Air Service (USAAC) w 1922. Samolot powstał jako wersja rozwojowa samolotu wyścigowego Dayton-Wright Racer. W jego konstrukcji zastosowano szereg nowatorskich rozwiązań, był to między innymi pierwszy samolot z chowanym podwoziem zaprojektowany dla Armii Amerykańskiej. Zbudowano trzy egzemplarze samolotu, które nie osiągnęły wymaganych przez Armię minimów osiągów i nie wszedł on do produkcji seryjnej.
Tło historyczne.
Samolot został zaprojektowany na zamówienie USAAC na myśliwiec przechwytujący, dosłownie "alert interceptor", o bardzo dużej prędkości wznoszenia przeznaczony do obrony lotnisk przed nieoczekiwanym atakiem. Samolot miał osiągnąć szybkość przynajmniej 145 mil na godzinę na wysokości 15 tysięcy stóp (233 km/h na wysokości 4572 m).
Był to jedyny samolot USAAC noszący oznaczenie „PS” (Pursuit, Special Alert). Samolot powstał jako wersja rozwojowa wcześniejszego samolotu wyścigowego Dayton-Wright Racer. W czerwcu 1921 zamówiono trzy egzemplarze samolotu (numery seryjne 68534-68536), dwa pierwsze egzemplarze miały być wyposażone w silnik Lawrance J-1, trzeci miał być napędzany silnikiem Wright E.
Opis konstrukcji.
Dayton-Wright XPS-1 był jednosilnikowym, jednomiejscowym myśliwcem przechwytującym ze skrzydłem typu parasol.
Kadłub samolotu miał pękaty, beczułkowaty kształt, wykonany był ze stalowych rur i był kryty płótnem, statecznik pionowy także miał krytą płótnem konstrukcję stalową.
Skrzydło o zmiennym profilu wykonane było z drewna, podobnie jak poziome powierzchnie sterowe. Podobnie jak w przypadku wcześniejszego Dayton-Wright Racer, samolot mógł zmieniać w locie profil skrzydła poprzez ruchome krawędzie natarcia i spływu.
Samolot został wyposażony w chowane do kadłuba podwozie główne obsługiwane przez korbę w kabinie pilota – opuszczenie kół trwało sześć sekund, podniesienie podwozia zajmowało dziesięć sekund. Różnica prędkości samolotu z podwoziem wciągniętym i opuszczonym wynosiła 15,8 mil na godzinę (25 km/h). Był to pierwszy samolot Armii Amerykańskiej z chowanym podwoziem.
Dwa pierwsze egzemplarze samolotu zostały wyposażone w 200-konny silnik Lawrance J-1, trzeci egzemplarz otrzymał silnik Wright E. Silnik napędzał drewniane, czteropłatowe śmigło o stałym skoku. Silnik gwiazdowy samolotu był przykryty bardzo ciasną i opływową owiewką, był to pierwszy samolot, który używał takiego rozwiązania.
Historia.
Pierwszy egzemplarz samolotu miał być przeznaczony tylko do testów statycznych niemniej po jego dostarczeniu na McCook Field odbyto na nim szereg lotów w listopadzie 1922. W trakcie oblatywania samolotu odkryto szereg problemów związanych z wewnętrzną instalacją chowanego podwozia (odkryte elementy instalacji mogły zranić pilota) i z wyciętymi w kadłubie otworami na koła (przez dziury mogła dostać się woda lub śmieci przeszkadzając w pracy podwozia). Odkryto także, że do kabiny pilota przedostawały się spaliny co wymagało zmian w instalacji spalinowej. W trakcie pierwszych lotów wyszło na jaw, że samolot raczej nie jest w stanie spełnić stawianym przed nim osiągów i zostały one obniżone – nowe specyfikacje mówiły, że samolot ma być w stanie osiągnąć prędkość 130 mil na godzinę (209 km) na wysokości 15 tysięcy stóp i dostać się na wysokość 20 tysięcy stóp (6096 m) w 25 minut.
Drugi samolot, w którym wprowadzono większość wymaganych zmian został oblatany w lipcu 1923, ale i ta konstrukcja nie osiągnęła wymaganych osiągów, nie udało się tego także trzeciej maszynie testowanej na McCook Field. Drugi i trzeci egzemplarz zostały umieszczone w magazynie w bazie McCook, jeden z nich istniał jeszcze przynajmniej do 30 kwietnia 1926.
Dayton-Wright XPS-1 był konstrukcją bardzo zaawansowaną technicznie, ale ostatecznie nieudaną. Niektóre z użytych w nim rozwiązań (chowane podwozie, owiewka silnika, mechanizacja płata o zmiennym profilu) weszły do powszechnego użycia dopiero znacznie później, nagromadzenie nie do końca sprawdzonych i jeszcze zawodnych nowinek technicznych w jednym samolocie doprowadziło do fiaska całego programu.

</doc>
<doc id="2790438" url="https://pl.wikipedia.org/wiki?curid=2790438" title="Giorgio Perlasca">
Giorgio Perlasca

Giorgio Perlasca (ur. 31 stycznia 1910 w Como, zm. 15 sierpnia 1992) – Włoch, który udając hiszpańskiego konsula generalnego na Węgrzech ocalił 5016 Żydów zagrożonych Holokaustem zimą 1944 roku.
Życie.
Okres do II wojny światowej.
Perlasca urodził się w Como, a dorastał w miejscowości Maserà di Padova koło Padwy. W latach 20. został zwolennikiem faszyzmu, walczył w Afryce wschodniej podczas drugiej wojny włosko-abisyńskiej i w hiszpańskiej wojnie domowej w jednostce Corpo Truppe Volontarie, gdzie w dowód wdzięczności generała Franco otrzymał dokument gwarantujący mu ochronę w ambasadach hiszpańskich. Z czasem rozczarował się faszyzmem, zwłaszcza z powodu związków z nazizmem i ustawami antyżydowskimi, które wprowadzono w 1938 roku.
Druga wojna światowa.
Podczas początkowej fazy wojny Perlasca zaangażowany był w aprowizacji armii włoskiej walczącej na Bałkanach. Później został nominowany oficjalnym przedstawicielem rządu włoskiego ze statusem dyplomatycznym i posłany do Europy Wschodniej, by kupować mięso dla armii włoskiej walczącej na froncie wschodnim.
8 września 1943 roku generał Dwight Eisenhower ogłosił bezwarunkową kapitulację Włoch. Włosi musieli wybierać czy przyłączyć się do nowo utworzonej Włoskiej Republiki Socjalnej Mussoliniego czy też pozostać wiernymi królowi i walczyć po stronie aliantów.
W pełni rozczarowany co do faszyzmu Perlasca, który przebywał wówczas w Budapeszcie, wybrał tę drugą możliwość. To kosztowało go wolność, ponieważ rząd węgierski działając pod naciskiem Niemiec uwięził go w pałacu Batthyánych w Csákánydoroszló.
Po kilku miesiącach Perlasca korzystając z przepustki medycznej, która upoważniała go do podróżowania w granicach Węgier, 13 października 1944 roku uciekł i poprosił o azyl w ambasadzie hiszpańskiej powołując się na swój status weterana wojny hiszpańskiej. Nagle „Giorgio” stał się „Jorge”, a ponieważ Hiszpania była państwem neutralnym, znów był wolnym człowiekiem
Pracował z hiszpańskim Chargé d’affaires Ángelem Sanz Brizem i innymi dyplomatami z krajów neutralnych przy szmuglowaniu Żydów z Węgier. Stworzył system, w ramach którego Żydom wydawano „karty chroniące”, które dawały im ochronę różnych państw neutralnych, a także tworzono dla nich bezpieczne domy w budynkach o statusie eksterytorialnym.
Kiedy Sanz Briz został przeniesiony w Węgier do Szwajcarii w listopadzie 1944 roku zaprosił Perlaskę, by wraz z nim przeniósł się do bezpiecznego kraju, ten jednak zdecydował się pozostać. Rząd Węgier nakazał opróżnienie budynku ambasady Hiszpanii oraz eksterytorialnych domów, w których schronili się Żydzi. Perlasca natychmiast wydał fałszywe oświadczenie, że Sanz Briz powróci wkrótce, a on sam został mianowany jego zastępcą.
Przez całą zimę Perlasca aktywnie ukrywał, chronił i karmił tysiące Żydów w Budapeszcie. Wydawał też im przepustki na przejazd na podstawie hiszpańskiej ustawy z 1924 roku, która dawała Żydom pochodzenia sefardyjskiego prawo do obywatelstwa.
W grudniu 1944 roku Perlasca ocalił dwóch chłopców od załadunku do pociągu odważnie przeciwstawiając się obecnemu tam podpułkownikowi niemieckiemu. Raoul Wallenberg, który też tam był wówczas, powiedział później Perlasce, że był to sam Adolf Eichmann. W okresie około 45 dni między 1 grudnia 1944 roku a 16 stycznia 1945 Perlasca z własnej inicjatywy ocalił ponad pięć tysięcy Żydów, mniej więcej cztery razy więcej niż słynny Oskar Schindler.
Po wojnie.
Po wojnie Perlasca powrócił do Włoch, ale nikomu, włączywszy w to rodzinę, nie opowiadał o swoich czynach wojennych aż do roku 1987, kiedy to grupa węgierskich Żydów, których ocalił go znalazła. Opis jego samotnych działań napisany przez Enrico Deaglio pod tytułem "La banalità del bene" ("Banalność dobra") stał się bestsellerem. Telewizja RAI nakręciła na jego podstawie film.
Giorgio Perlasca zmarł na atak serca w 1992 roku otrzymawszy uprzednio odznaczenia od rządów Włoch, Węgier i Hiszpanii. Izrael uznał go za Sprawiedliwego wśród narodów świata.

</doc>
<doc id="2790448" url="https://pl.wikipedia.org/wiki?curid=2790448" title="Rdzeń wiertniczy">
Rdzeń wiertniczy

Rdzeń wiertniczy – wycinek skały w kształcie słupka cylindycznego uzyskany na skutek przewiercania warstw skalnych za pomocą świdra rdzeniowego. Uzyskiwany jest w otworach wiertniczych, podczas procesów badawczych geologii inżynierskiej w celu poznania budowy geologicznej badanego obszaru.
Pozwala między innymi na precyzyjne określenie rodzaju skał, upadu warstw.

</doc>
<doc id="2790449" url="https://pl.wikipedia.org/wiki?curid=2790449" title="Torcula">
Torcula



</doc>
<doc id="2790450" url="https://pl.wikipedia.org/wiki?curid=2790450" title="Cerithium">
Cerithium



</doc>
<doc id="2790452" url="https://pl.wikipedia.org/wiki?curid=2790452" title="Turritella">
Turritella



</doc>
<doc id="2790453" url="https://pl.wikipedia.org/wiki?curid=2790453" title="Żabniczanka">
Żabniczanka

Żabniczanka ("Żabnica") – potok w Beskidzie Żywieckim, prawy dopływ Soły o długości 12,59 km i powierzchni zlewni 37,03 km².
Spływa w północno-zachodnim kierunku przez miejscowość Żabnica głęboką doliną. Jej orograficznie prawe zbocza tworzy grzbiet Gronia, Abrahamowa, Suchego Gronia i Romanki, lewe – grzbiet Redykalnego Wierchu, Prusowa, Boruczy i Palenicy.
Źródła Żabniczanki "Hydroportal" umieszcza na wysokości ok. 1150 m n.p.m., tuż poniżej Przełęczy Pawlusiej, przy północno-zachodnim skraju Hali Pawlusiej. Jednocześnie mapa "Geoportalu" źródłowy tok Żabniczanki nazywa Zimną Raztoką, a jego początek umieszcza na wysokości ok. 1260 m n.p.m. (p. niżej). Według tegoż Geoportalu nazwa "Żabniczanka" pojawia się od momentu połączenia się Zimnej Raztoki z Boraczą, poniżej osiedla Kamienna. W miejscowości Węgierska Górka Żabniczanka uchodzi do Soły na wysokości około 406 m n.p.m..
Dopływami Żabniczanki są potoki: Zimna Raztoka (mający źródła na wysokości około 1260 m na północno-wschodnich stokach Rysianki), Boracza, Romanka, Studziański, Myców, Potok Rycyjski.
Żywiecki wójt Andrzej Komoniecki w swym "Dziejopisie Żywieckim" na początku XVIII w. podawał, iż ..."Żabnica z trzech także potoków bierze swój początek: z jednego spod Szendzielnego, z drugiego spod Boraczego, z trzeciego spod Płonnego, źródeł mianowanych". Ów trzeci potok to bez wątpienia wspomniana Romanka, spływająca doliną pod Płonem, co wskazywałoby, iż nazwa "Żabnicy" ("Żabniczanki") funkcjonowała wówczas dopiero od okolic dzisiejszej Skałki. Jednocześnie Komoniecki chwalił jakość wód Żabniczanki: ..."gdyż tam rzeka kamienista jest i woda w całym Państwie najlepsza i najlekciejsza, bo ją niegdy między inszemi ważono wodami" (...).
Wzdłuż koryta Żabniczanki prowadzi droga do Żabnicy, raz z prawej, raz z lewej strony jej brzegu (trzykrotnie mostami przekracza Żabniczankę).

</doc>
<doc id="2790461" url="https://pl.wikipedia.org/wiki?curid=2790461" title="Miguel Rodríguez (lekkoatleta)">
Miguel Rodríguez (lekkoatleta)

Miguel Ángel Rodríguez (ur. 5 stycznia 1967 w Chihuahua) – meksykański lekkoatleta specjalizujący się w chodzie sportowym, czterokrotny uczestnik letnich igrzysk olimpijskich (Barcelona 1992, Atlanta 1996, Sydney 2000, Ateny 2004).

</doc>
<doc id="2790463" url="https://pl.wikipedia.org/wiki?curid=2790463" title="Dirk Bach">
Dirk Bach

Dirk Bach (ur. 23 kwietnia 1961 w Kolonii, zm. 1 października 2012 w Berlinie) – niemiecki aktor. Od 1979 występował z aktorką Hella von Sinnen. Był aktywistą homoseksualnym.

</doc>
<doc id="2790464" url="https://pl.wikipedia.org/wiki?curid=2790464" title="Romanka (potok)">
Romanka (potok)

Romanka – potok, dopływ Żabniczanki. Spływa w obrębie miejscowości Żabnica w województwie śląskim, na obszarze Beskidu Żywieckiego. Ma źródła na zachodnich stokach Romanki, najwyżej położone znajduje się na wysokości około 1320 m. Spływa w południowo-zachodnim kierunku doliną, której orograficznie lewe zbocza tworzą stoki Romanki, zaś prawe grzbiet opadający z Suchego Gronia przez Halę Kupczykową do Skałki. Z obydwu tych zboczy spływają do niego liczne potoki, sieć potoków spływających z Romanki jest bardzo gęsta. Największym z dopływów jest Suchy Potok. Do Żabniczanki, jako jej prawy dopływ uchodzi w należącym do Żabnicy osiedlu Skałka. Następuje to na wysokości około 585 m n.p.m., w miejscu o współrzędnych .
Wzdłuż potoku Romanka prowadzi szosa do przysiółka na Hali Kupczykowej (zakaz wjazdu pojazdów samochodowych, nie dotyczący mieszkańców). Wcześniej, nieco powyżej ujścia do Żabniczanki przyjmuje z prawej strony duży potok spływający spod Skały.
Niemal cały bieg potoku Romanka znajduje się w obszarze zalesionym, w odkrytym terenie spływa jedynie na krótkim odcinku powyżej ujścia do Żabniczanki. Dolną częścią potoku Romanka i dalej jego głównym, prawym dopływem prowadzi znakowany szlak turystyczny. Romanka to typowy potok górski o dużym spadku i całkowicie kamienistym dnie z licznymi progami i tworzącymi się pod nimi baniorami. 

</doc>
<doc id="2790466" url="https://pl.wikipedia.org/wiki?curid=2790466" title="Anthiasicus">
Anthiasicus



</doc>
<doc id="2790470" url="https://pl.wikipedia.org/wiki?curid=2790470" title="Bernard Barmasai">
Bernard Barmasai

Bernard Barmasai (ur. 6 maja 1974 w Keiyo w prowincji Wielkiego Rowu) – kenijski lekkoatleta specjalizujący się w biegach długodystansowych, uczestnik letnich igrzysk olimpijskich w Sydney (2000).

</doc>
<doc id="2790478" url="https://pl.wikipedia.org/wiki?curid=2790478" title="Reakcja samorzutna">
Reakcja samorzutna

Reakcja samorzutna – reakcja chemiczna zachodząca bez dostarczania energii z zewnątrz, zmierzająca do stanu równowagi chemicznej; jest jednym z rodzajów procesów samorzutnych, zachodzących w kierunku stanu równowagi termodynamicznej. Określanie kierunku reakcji samorzutnych umożliwia statyka chemiczna – dział termodynamiki chemicznej.
Podstawy statyki chemicznej.
Reakcje chemiczne, opisywane równaniami typu:
zachodzą samorzutnie – bez dostarczania energii z zewnątrz – jeżeli zbliża to układ do stanu najbardziej korzystnego energetycznie (z punktu widzenia tego układu). Jest to stan równowagi chemicznej. W tym stanie stosunek stężeń molowych reagentów w roztworze lub ciśnień cząstkowych reagentów gazowych ma w ustalonych warunkach stałą wartość (zob. prawo działania mas Guldberga i Waagego z 1864 roku):
gdzie:
W formie bardziej ogólnej termodynamiczną stałą równowagi chemicznej wyraża się jako:
gdzie:
Utrzymywanie się stałej wartości formula_2 wynika z ogólnych warunków równowagi termodynamicznej.
Reakcje izobaryczno-izotermiczne.
W przypadkach, gdy ciśnienie i temperatura są niezmienne formula_9 wszystkie układy zmierzają samorzutnie do stanu, w którym entalpia swobodna (g):
i warunek samorzutnego przebiegu wszystkich procesów (w tym reakcji chemicznych) zapisuje się jako:
W przypadku samorzutnych reakcji chemicznych maleje wartość formula_12 czyli entalpia swobodna reakcji, odnosząca się do liczby postępu reakcji formula_13 (w stanie równowagi formula_14). Warunkiem samorzutnego przebiegu reakcji izobaryczno-izotermicznej jest więc:
Zmianę formula_16 określa się na podstawie definicji potencjałów chemicznych formula_17 i pierwszej zasady termodynamiki:
Równanie nosi nazwę izotermy reakcji (izotermy van 't Hoffa).
W stanie równowagi:
Reakcje izochoryczno-izotermiczne.
Reakcja przebiegająca w stałej temperaturze i objętości (izochoryczno-izotermiczna; formula_24 = const), samorzutna, jeżeli zmniejsza się wartość formula_25 czyli energia swobodna Helmholtza (odnosząca się do liczby postępu reakcji formula_13).
W stanie równowagi osiągana jest wartość zero:
Izoterma van 't Hoffa ma wówczas postać:
Analogicznie jak w przypadku poprzednim (dla formula_29) stwierdza się, że reakcja samorzutna ustaje, gdy:

</doc>
<doc id="2790479" url="https://pl.wikipedia.org/wiki?curid=2790479" title="Chromichthys">
Chromichthys



</doc>
<doc id="2790480" url="https://pl.wikipedia.org/wiki?curid=2790480" title="Oxyuris vermicularis">
Oxyuris vermicularis

 #PATRZ Owsik ludzki

</doc>
<doc id="2790481" url="https://pl.wikipedia.org/wiki?curid=2790481" title="Olé, Olé, Olé">
Olé, Olé, Olé

Olé, Olé, Olé (z hiszpańskiego: "Oé, Oé, Oé") – popularna wśród kibiców piłkarskich piosenka pochodzenia hiszpańskiego.
Jak w roku 1982 doniosła hiszpańska gazeta La Vanguardia, jej pierwsze wykonanie miało miejsce podczas meczu finałowego ligi hiszpańskiej, gdy to Real Sociedad zdobywał mistrzostwo, a kibice na stadionie Atotxa Stadium w San Sebastián zaintonowali "Campeones, campeones, hobe, hobe, hobe", co oznacza "Mistrzowie, mistrzowie, jesteśmy najlepsi". Trzy ostatnie słowa pochodzą z języka Basków. Piosenka zdobyła popularność w całej Hiszpanii jako "Oé, Oé, Oé", co później wpływy obce oraz media przeinaczyły na "Olé, Olé, Olé".
Samo słowo "olé" odnosi się raczej do corridy.
W roku 1985 z inicjatywy Hansa Kustersa, szefa belgijskiego wydawnictwa Hans Kusters Music, producenta Rolanda Verloovena powstała piosenka dla mistrza belgijskiej ligi piłkarskiej, klubu Anderlecht pt. "Anderlecht Champion". Kompozycji podjął się Roland Verlooven (pod pseudonimem Armath) oraz Deja, a zaśpiewał po francusku i flamandzku belgijski piosenkarz Grand Jojo, wraz z piłkarzami R.S.C. Anderlecht. Utwór został wydany w tym samym roku przez Disques Vogue.
Rok później autorzy wydali kolejną wersję tego utworu pt. "E Viva Mexico", wprowadzając do niego refren "Olé, Olé, Olé, Olé, We are the champions".
W roku 1987, Roland Verlooven wyprodukował najpopularniejszą wersję utworu, "Olé, Olé, Olé (The Name of the Game)". Nagrał ją z grupą zwaną "The Fans" i opublikował w ramach Hans Kusters Music. W Hiszpanii piosenkę wydało wydawnictwo Discos Games, a w Niemczech ZYX Records Benrharda Mikulskiego.
Ta wersja zdobyła ogromną popularność stając się częścią oprawy wielu meczów piłkarskich na całym świecie.

</doc>
<doc id="2790485" url="https://pl.wikipedia.org/wiki?curid=2790485" title="Izajasz (patriarcha Konstantynopola)">
Izajasz (patriarcha Konstantynopola)

Izajasz (także Jesaias), gr. Ησαΐας, "Esaias" – patriarcha Konstantynopola od 11 listopada 1323 do 1334.
Życiorys.
Izajasz był mnichem na górze Atos. W wieku siedemdziesięciu lat, z woli cesarza Andronika II Paleologa, został dnia 11 listopada 1323 r. wybrany patriarchą Konstantynopola, po trwającym dwa lata, wywołanym wojną domową, wakacie na stolicy patriarszej. Prawdopodobnie z powodu poparcia wnuka cesarskiego Andronika III podczas wojen domowych w latach 1321–1328 cesarz ograniczył patriarsze prawo poruszania się do klasztoru Manganon w Konstantynopolu. Po ustąpieniu Andronika III, 23/24 maja 1328 nowy cesarz zdjął areszt z patriarchy. Wysłana naprzeciw Izajaszowi eskorta nie składała się jak zazwyczaj z duchownych, ale z trupy muzyków, tancerek i komików. Jeden z nich tak się śmiał, że prawie spadł z konia.
Za jego patriarchatu doszło do próby porozumienia pomiędzy Kościołem Prawosławnym a Kościołem Ormiańskim, która jednak nie zakończyła się powodzeniem.

</doc>
<doc id="2790492" url="https://pl.wikipedia.org/wiki?curid=2790492" title="Serapion (Polchowski)">
Serapion (Polchowski)

Serapion, prawdopodobne imię świeckie Honorat Polchowski herbu Junosza (zm. w lutym 1704 w Pieczersku) – biskup prawosławny I Rzeczypospolitej.
Życiorys.
Młodość i wczesna działalność.
Pochodził z rodziny szlacheckiej z Pińszczyzny. Prawdopodobnie jego świeckie imię brzmiało Honorat. Przed wstąpieniem do stanu duchownego służył w wojsku królewskim, odznaczając się odwagą. Pierwsza wzmianka o Serapionie wymienia go już jako ihumena, przełożonego Markowskiego Monasteru Świętej Trójcy pod Witebskiem. Następnie był przełożonym monasteru św. Mikołaja w Hrozowie, a w 1678 otrzymał przywilej króla Jana III Sobieskiego umożliwiający mu objęcie godności przełożonego monasteru Przemienienia Pańskiego w Dziatłowiczach.
Przełożony monasteru Trójcy Świętej w Słucku.
W 1687 został archimandrytą i przełożonym monasteru Trójcy Świętej w Słucku. Uzyskanie tej godności, należącej do najwyższych urzędów w Kościele prawosławnym w Rzeczypospolitej, było możliwe dzięki rekomendacji ekonomów księżnej Ludwiki Karoliny Radziwiłł, patronki monasteru. Uznali oni ihumena Serapiona za osobę wierną prawosławiu, a przy tym skromną i o ugodowym charakterze. Przed otrzymaniem godności archimandryty ihumen Serapion zobowiązał się przed księżną Radziwiłł, że nie będzie zastawiał dóbr monasterskich, odzyska majątki klasztoru zagrabione bezprawnie, jak również, że nie będzie chciał łączyć urzędu archimandryty słuckiego z żadną inną godnością kościelną, tak jak czynili to poprzedni przełożeni wspólnoty. Godność archimandryty nadał ihumenowi Serapionowi metropolita kijowski Gedeon, który równocześnie ograniczył jego uprawnienia do nadzoru nad mnichami, nie zaś nad białym duchowieństwem, jak w przypadku poprzednich zwierzchników klasztoru. 
Pozycja Serapiona (Polchowskiego) jako archimandryty słuckiego była słabsza niż w przypadku jego poprzedników. Uzależniony od Radziwiłłów, patronów klasztoru, pod ich presją w 1690 zrzekł się spadku po księżnej Marii Radziwiłłowej, zapisanego na rzecz podległych mu monasterów, za co otrzymał jedynie 500 zł odszkodowania. Dzięki ugodowej postawie Radziwiłłowie zgodzili się, by archimandryta Serapion został także protopopem słuckim, zwierzchnikiem całego białego duchowieństwa działającego na terenie Słucka. Duchowny uzyskał także od Ludwiki Karoliny Radziwiłł przywileje potwierdzające wolność wyznania dla prawosławnych mieszkańców dóbr do niej należących i uporządkował sprawy własnościowe majątków monasterów w Słucku, pod Starczycami i w Hrozowie. 
12 stycznia 1690 archimandryta Serapion został wybrany na biskupa mścisławskiego, mohylewskiego i orszańskiego przez zjazd prawosławnego duchowieństwa i szlachty, spośród czterech kandydatów. Król Jan III Sobieski nie wydał mu jednak przywileju na biskupstwo. Mimo nacisków Rosji (wynikających z postanowień pokoju Grzymułtowskiego, co prawda nieratyfikowanego przez polski sejm) władca nie zmienił decyzji. W 1691 nowy metropolita kijowski Warłaam uczynił archimandrytę Serapiona swoim namiestnikiem w całym Wielkim Księstwie Litewskim, potwierdził także jego status biskupa-nominata mścisławskiego.
Biskup białoruski.
Serapion (Polchowski) otrzymał przywilej królewski na katedrę białoruską dopiero w 1697, od Augusta II Sasa pod wyraźną presją dyplomacji rosyjskiej; władze polskie dążyły bowiem do likwidacji eparchii mścisławskiej lub powierzenia jej biskupowi unickiemu. Sami mieszkańcy Mohylewa prosili posła rosyjskiego w Warszawie Aleksieja Nikitina o interwencję w tej sprawie. Zarówno hierarchia Kościoła unickiego, jak i senat negatywnie przyjęli nominację dla prawosławnego biskupa. Król stwierdził jednak, że nie naruszy warunków pokoju z Moskwą i nie przekaże unitom ostatniej eparchii prawosławnej w Rzeczypospolitej. 21 października 1697, jeszcze przed uzyskaniem na przywileju pieczęci kanclerza wielkiego litewskiego, biskup Serapion uroczyście wjechał do Słucka. Jego chirotonia biskupia odbyła się natomiast w ławrze Pieczerskiej 14 września 1698 z udziałem konsekratorów: metropolity kijowskiego Warłaama i arcybiskupa rostowskiego Dymitra. Pobyt hierarchy w Kijowie nie trwał długo; już po miesiącu był ponownie w Słucku. Objęcie przez niego katedry ponownie spotkało się z protestami episkopatu katolickiego, zwłaszcza nuncjusza papieskiego Giovanniego Davii i unickiego arcybiskupa połockiego Marcjana Michała Białłozora. Cofnięcia przywileju wydanego biskupowi Serafinowi domagał się w brewe papież Innocenty XII. Interwencja papieska sprawiła, że 9 sierpnia 1699 August II Sas ogłosił cofnięcie przywileju, twierdząc, że został on wymuszony, zaś prawowitym administratorem eparchii białoruskiej był unicki arcybiskup połocki. 
Reskrypt królewski nie miał skutków praktycznych; część autorów uważa przy tym, że dokument ten jest falsyfikatem. Jeszcze w tym samym roku, pod naciskiem rosyjskim, August II ponownie zmienił decyzję w sprawie eparchii białoruskiej. W grudniu 1699 biskup Serapion triumfalnie wjechał do Mohylewa. entuzjastycznie witany przez miejscową ludność prawosławną. Mimo trudności finansowych eparchii, wywołanych m.in. zniszczeniami wojennymi (pierwsza faza wojny północnej), biskup Serapion przyczynił się do rozbudowy i remontów wielu świątyń i klasztorów eparchii. Do 1700 biskup Serapion był równocześnie archimandrytą słuckim, jednak w wymienionym roku, z uwagi na mnogość obowiązków, przekazał tę godność Joazafowi (Łapickiemu). Działalność hierarchy przyczyniła się do stabilizacji życia religijnego w eparchii białoruskiej. Serapion (Polchowski) nie pogodził się przy tym z podporządkowaniem metropolii kijowskiej Patriarchatowi Moskiewskiemu, opowiadał się za zachowaniem jurysdykcji Patriarchatu Konstantynopolitańskiego.
W 1704 Serapion zmarł w swojej rezydencji w Pieczersku. Jego ciało w uroczystej procesji zostało przeniesione do Mohylewa. Pochówek odbył się dopiero po sześciu tygodniach od zgonu, ponieważ duchowieństwo i wierni mieli nadzieję, że będzie mógł mu przewodniczyć następca zmarłego na urzędzie. Król nie wydał jednak przywileju nowemu biskupowi białoruskiemu. Hierarcha został pochowany w monasterze Przemienienia Pańskiego w Mohylewie.

</doc>
<doc id="2790494" url="https://pl.wikipedia.org/wiki?curid=2790494" title="Emílio Peixe">
Emílio Peixe

Emílio Manuel Delgado Peixe (ur. 16 stycznia 1973 w Nazaré) – portugalski piłkarz grający na pozycji defensywnego pomocnika. W swojej karierze rozegrał 12 meczów w reprezentacji Portugalii.
Kariera klubowa.
Swoją karierę piłkarską Peixe rozpoczął w klubie Sporting CP z Lizbony. W 1990 roku awansował do kadry pierwszej drużyny Sportingu. 2 grudnia 1990 zadebiutował w pierwszej lidze portugalskiej w przegranym 0:1 domowym meczu z SC Farense. W sezonie 1991/1992 stał się podstawowym zawodnikiem Sportingu. W sezonie 1994/1995 zdobył ze Sportingiem Puchar Portugalii.
Latem 1995 roku Peixe przeszedł do Sevilli. W Primera División swój debiut zanotował 16 września 1995 w wygranym 2:1 domowym meczu z Realem Sociedad. W Sevilli rozegrał 5 ligowych meczów i zimą odszedł z zespołu. Wrócił do Sportingu, w którym grał do lata 1997.
Latem 1997 roku Peixe został zawodnikiem FC Porto. Swój ligowy debiut w Porto zanotował 10 maja 1998 w zwycięskim 7:2 domowym spotkaniu z Salgueiros Porto. W sezonach 1997/1998 i 1998/1999 wywalczył z Porto dwa mistrzostwa Portugalii. W latach 1998, 2000 i 2001 zdobył z nim trzy krajowe puchary. W sezonie 2001/2002 został wypożyczony do FC Alverca.
Latem 2002 roku Peixe został piłkarzem Benfiki. W Benfice zadebiutował 14 grudnia 2002 w meczu z CF Os Belenenses (1:0). W Benfice wystąpił dwukrotnie w sezonie 2002/2003.
W 2003 roku Peixe przeszedł do União Leiria. 19 października 2003 zaliczył w União debiut w ligowym meczu z CS Marítimo (2:2). Po rozegraniu 2 ligowych meczów w barwach União w sezonie 2003/2004 Peixe zakończył karierę.
Kariera reprezentacyjna.
W reprezentacji Portugalii Peixe zadebiutował 12 października 1991 roku w zremisowanym 1:1 towarzyskim meczu z Luksemburgiem, rozegranym w Luksemburgu. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. W swojej karierze grał też w: eliminacjach do Euro 92 i do MŚ 1994. Od 1991 do 1993 roku rozegrał w kadrze narodowej 12 meczów.
Peixe grał również w młodzieżowych reprezentacjach. W 1991 roku zagrał na Mistrzostwach Świata U-20, które Portugalczycy wygrali. Został wówczas wybrany najlepszym piłkarzem tego turnieju i otrzymał Złotą Piłkę.

</doc>
<doc id="2790496" url="https://pl.wikipedia.org/wiki?curid=2790496" title="Emilio Peixe">
Emilio Peixe



</doc>
<doc id="2790497" url="https://pl.wikipedia.org/wiki?curid=2790497" title="Serafion (Połchowski)">
Serafion (Połchowski)



</doc>
<doc id="2790500" url="https://pl.wikipedia.org/wiki?curid=2790500" title="Diecezja Saint Augustine">
Diecezja Saint Augustine

Diecezja Saint Augustine (łac. "Dioecesis Sancti Augustini", ang. "Diocese of Saint Augustine") jest diecezją Kościoła rzymskokatolickiego w metropolii Miami w Stanach Zjednoczonych. Swym zasięgiem obejmuje północną część stanu Floryda. Jest to najstarsza, historyczna diecezja na półwyspie Floryda.
Historia.
Terytorium Florydy do końca XVIII należało do diecezji Santiago na Kubie. Następnie od 1793 do nowo utworzonej diecezji Luizjany i Obu Floryd, z ordynariuszem rezydującym w Nowym Orleanie. W roku 1819 Stany Zjednoczone kupiły Florydę od Hiszpanii, jurysdykcyjnie tereny te przeszły pod zarząd prowincji kościelnej w Baltimore. W roku 1825 wyodrębniono Wikariat Apostolski Alabamy i Florydy z siedzibą w Mobile. Ówczesny zarządca ks. Michael Portier nie miał do pomocy żadnego kapłana. Dopiero w roku 1828 na teren Florydy wysłano katolickich misjonarzy. W roku 1850 utworzono diecezję Savannah, w której skład wchodziła część Florydy na wschód od rzeki Apalachicola. Z tych właśnie terenów w roku 1857 powstał Wikariat Apostolski Florydy z ks. Augustynem Verlot (1805-1876) na czele. Przyczynił się on do znacznego rozwoju wikariatu poprzez utworzenie sieci szkół katolickich, prowadzonych przez Braci i Siostry Miłosierdzia, sprowadził też na Florydę misjonarzy z Europy (głównie z Francji). Diecezja Saint Augustine została kanonicznie erygowana 11 marca 1870 roku przez papieża Piusa IX. Do roku 1956 była ona jedyną jednostką organizacyjną Kościoła w całym stanie Floryda. Podziały, głównie z lat 60. i 70. XX wieku, wyodrębniły w sumie sześć nowych diecezji, które stały się częścią prowincji kościelnej ze stolicą w Miami.

</doc>
<doc id="2790501" url="https://pl.wikipedia.org/wiki?curid=2790501" title="Diecezja St. Augustine">
Diecezja St. Augustine



</doc>
<doc id="2790505" url="https://pl.wikipedia.org/wiki?curid=2790505" title="Biskupi St. Augustine">
Biskupi St. Augustine



</doc>
<doc id="2790507" url="https://pl.wikipedia.org/wiki?curid=2790507" title="Ceratophyllomorpha">
Ceratophyllomorpha

Ceratophyllomorpha – infrarząd owadów należących do rzędu pcheł.
Należą tutaj następujące rodziny i podrodzniy:

</doc>
<doc id="2790509" url="https://pl.wikipedia.org/wiki?curid=2790509" title="Diecezja Reggio Emilia-Guastalla">
Diecezja Reggio Emilia-Guastalla

Diecezja Reggio Emilia-Guastalla – łac. "Dioecesis Regiensis in Aemilia-Guastallensis" – diecezja Kościoła rzymskokatolickiego w północnych Włoszech, w metropolii Modena-Nonantola, w regionie kościelnym Emilia-Romania.
Została erygowana w I wieku. 30 września 1986 papież Jan Paweł II połączył diecezję Reggio Emilia z diecezją Guastalla, która powstała w 1828 nadając jej obecną nazwę.

</doc>
<doc id="2790510" url="https://pl.wikipedia.org/wiki?curid=2790510" title="Dolly Buster">
Dolly Buster

Dolly Buster, znana także jako "Katja-Nora Bochníčková", właściwie "Kateřina Nora Baumberger" (z domu Dvořáková) (ur. 23 października 1969 w Pradze) – czesko–niemiecka aktorka, reżyserka i scenarzystka filmów pornograficznych. Po zakończeniu swojej kariery jako europejska gwiazda porno, spróbowała swoich sił jako piosenkarka, aktorka, pisarka i malarka. Ponadto zaangażowała się w politykę.
Życiorys.
Wczesne lata.
Urodziła się w Pradze. Uczęszczała do Państwowej Akademii Sztuki w Pradze. Jej ojciec chciał, by została policjantką, podczas gdy Dolly marzyła o zostaniu weterynarzem lub kosmetyczką. W 1982 w wieku 13 lat wyemigrowała z rodzicami do RFN. Jej ojciec dostał pracę na lotnisku we Frankfurcie. Dolly krótko pracowała w Federalnej Straży Granicznej jako tłumaczka. Kiedy po raz pierwszy odwiedziła klub nocny, zaproponowano jej udział w sesji nagich zdjęć.
Kariera.
W 1987, mając 18 lat nakręciła swój pierwszy film erotyczny. Na planie filmowym poznała austriackiego producenta i reżysera filmów porno Josefa „Dino” Baumbergera, za którego wyszła za mąż 12 marca 1997. 
W wieku 39 lat została wybrana w Niemczech „najgorętszą gwiazdą porno”.
Jej magazyn dla dorosłych „OKM” sponsorował kilku zawodników motocyklowych Mistrzostw Świata 250 cm³, austriackiego kierowcę Andreasa „Andy’ego” Preininga i kierowcę motocyklu z bocznym wózkiem Klausa Klaffenböcka.
W 2004 próbowała uzyskać miejsce w Parlamencie Europejskim jako kandydatka czeskiej partii politycznej NEI (Nezávislá erotická iniciativa). Partia uzyskała 0,71% głosów.
Pojawiła się w wersji niemieckiej "Ich bin ein Star – Holt mich hier raus!" (2004). 
1 maja 2011 oficjalnie wystartowała jej telewizja satelitarna o tematyce erotycznej, dostępna też w Iranie, Iraku i Arabii Saudyjskiej.
9 marca 2012 wzięła udział w siódmym sezonie austriackiej wersji "Dancing Stars" i znalazła się na 6. miejscu.

</doc>
<doc id="2790512" url="https://pl.wikipedia.org/wiki?curid=2790512" title="Zwinnik zielony">
Zwinnik zielony



</doc>
<doc id="2790517" url="https://pl.wikipedia.org/wiki?curid=2790517" title="Drewniana dzwonnica w Paczynie">
Drewniana dzwonnica w Paczynie

Dzwonnica w Paczynie – zabytkowa, wolnostojąca dzwonnica znajdująca się w Paczynie w gminie Toszek, w powiecie gliwickim w województwie śląskim. Usytuowana w centralnej części wsi, przy kościele pw. św. Marcina.
Dzwonnica znajduje się na szlaku architektury drewnianej województwa śląskiego.
Historia.
Wybudowana w 1679 roku obok nieistniejącego dzisiaj drewnianego kościoła, który rozebrany został w 1931 roku, a na jego miejscu wybudowano obecną murowaną świątynię (kościół parafialny pw. św. Marcina).
Architektura.
Dzwonnica drewniana, wybudowana na planie kwadratu, w konstrukcji słupowej na fundamencie z kamieni polnych. Ściany zwężające się ku górze, oszalowane są deskami. Dzwonnica zwieńczona izbicą, nad którą znajduje się gontowy, namiotowy dach. Dzwonnica w 1975 roku poddana została pracom konserwatorskim (wzmocnienie fundamentów, wymiana oszalowania, wymiana gontów).

</doc>
<doc id="2790522" url="https://pl.wikipedia.org/wiki?curid=2790522" title="Evergreen (Love Theme from A Star Is Born)">
Evergreen (Love Theme from A Star Is Born)

Evergreen (Love Theme from A Star Is Born) – singel Barbry Streisand z 1976 roku.
Informacje ogólne.
Piosenkę napisali Barbra Streisand i Paul Williams na potrzeby musicalu "Narodziny gwiazdy" z 1976 roku, w którym Streisand wystąpiła z Krisem Kristoffersonem. Piosenka została jednym z największych przebojów Barbry Streisand, docierając do 1. miejsca listy przebojów w USA, a także zdobywając Oscara i Złotego Globa za najlepszą oryginalną piosenkę filmową. Były prezydent USA, Bill Clinton, podał „Evergreen” jako swoją ulubioną piosenkę z repertuaru Barbry Streisand.

</doc>
<doc id="2790527" url="https://pl.wikipedia.org/wiki?curid=2790527" title="Kleeścian">
Kleeścian

Kleeścian – wielościan powstały z innego wielościanu przez doklejenie do każdej ze ścian ostrosłupa o podstawie przystającej do tej ściany. Nazwa Kleeścian została stworzona na cześć matematyka Victora Klee.
Przykłady.
Sześciościan poczwórny jest Kleeścianem sześcianu, utworzonym przez doklejenie do każdej jego ściany ostrosłupa prawidłowego czworokątnego, a dwunastościan piątkowy jest Kleeścianem dwunastościanu, utworzonym przez doklejenie do każdej jego ściany ostrosłupa prawidłowego pięciokątnego.

</doc>
<doc id="2790532" url="https://pl.wikipedia.org/wiki?curid=2790532" title="Ceratophyllidae">
Ceratophyllidae

Ceratophyllidae – rodzina owadów należących do rzędu pcheł.
Należą tutaj następujące podrodziny :

</doc>
<doc id="2790533" url="https://pl.wikipedia.org/wiki?curid=2790533" title="Ramirezella">
Ramirezella



</doc>
<doc id="2790534" url="https://pl.wikipedia.org/wiki?curid=2790534" title="Holopristis">
Holopristis



</doc>
<doc id="2790537" url="https://pl.wikipedia.org/wiki?curid=2790537" title="People (singel Barbry Streisand)">
People (singel Barbry Streisand)

People – piosenka z 1963, skomponowana przez Jule’a Styne’a, do której tekst napisał Bob Merrill. Pierwotnie utwór nagrany został przez Barbrę Streisand, której wersja wydana została na singlu w styczniu 1964.
Informacje ogólne.
Piosenka została napisana na potrzeby musicalu broadwayowskiego "Zabawna dziewczyna" z 1964 roku, z udziałem Barbry Streisand, która wykonała piosenkę w produkcji. Początkowo utwór nie miał być zawarty w musicalu, gdyż nie podobał się producentom. Dzięki usilnym staraniom Boba Merrilla, Streisand pozwolono wykonać „People” podczas jednej z prób, co wywarło tak duże wrażenie, iż piosenkę włączono do całości. Nagranie znalazło się na ścieżce dźwiękowej musicalu, a także na kolejnym solowym albumie artystki, "People". Singel ten był pierwszym sukcesem piosenkarki na amerykańskiej liście "Billboard" Hot 100, i pozostaje jednym z najpopularniejszych w repertuarze Streisand.
Wersje innych wykonawców.
Piosenkę nagrali także:

</doc>
<doc id="2790538" url="https://pl.wikipedia.org/wiki?curid=2790538" title="Natalis">
Natalis



</doc>
<doc id="2790542" url="https://pl.wikipedia.org/wiki?curid=2790542" title="Sofia Dyminski">
Sofia Dyminski

Sofia Winklewski Dyminski "(Zofia Dyminski z domu Winklewska)" (ur. 1918 w Orenburgu, zm. 21 stycznia 2011 w Kurytybie) – polska malarka polojnijna żyjąca w Brazylii.
Urodziła się w polskiej rodzinie, która z Rosji Radzieckiej wyjechała do Warszawy, a następnie w 1929 do Brazylii. Początkowo mieszkała w São Paulo, ale w 1933 razem z rodziną zamieszkała w Paranaguá. W 1950 Sofia Dyminski zamieszkała w Kurytybie i rozpoczęła studia w szkole sztuk pięknych, gdzie jej nauczycielami byli m.in. Guido Viaro, Adalice Araujo i Fernando Calderari. Wielokrotnie wystawiała swoje prace, które przedstawiały pejzaże, kompozycje kwiatowe, częstym motywem był krajobrazy nadmorskie. Zasiadała w jury IV Salonu Artists Banestado, w 1982 została wyróżniona jako honorowy mieszkaniec miasta Kurytyba. W 2000 w uznaniu dorobku artystycznego w pięćdziesiątą rocznicę działalności na rzecz sztuki uhonorowano Sofię Dyminski nadając jej tytuł kawalera Orderu Krzyża Południa, wręczenie odznaczenia miało miejsce na Uniwersytecie Federalnym stanu Parana. W 2010 ukazała się przetłumaczona przez malarkę z polskiego na portugalski książka księdza Zygmunta Chełmickiego "„W Brazylii. Notatki z podróży”".

</doc>
<doc id="2790546" url="https://pl.wikipedia.org/wiki?curid=2790546" title="José Calado">
José Calado

José António Calado da Silva (ur. 1 marca 1974 w Lizbonie) – portugalski piłkarz grający na pozycji środkowego pomocnika. W swojej karierze rozegrał 4 mecze w reprezentacji Portugalii.
Kariera klubowa.
Swoją karierę piłkarską Calado rozpoczął w klubie Casa Pia AC. Zadeiutował w nim w 1991 roku. W 1992 roku przeszedł do Estreli Amadora. 25 września 1993 zadebiutował w pierwszej lidze portugalskiej w zremisowanym 2:2 domowym meczu z União Madeira. W Estreli grał przez dwa sezony.
Latem 1995 roku Calado przeszedł do Benfiki. W Benfice swój debiut zanotował 9 września 1995 w zremisowanym 1:1 domowym meczu z Vitórią Guimarães. W sezonie 1995/1996 zdobył z Benfiką Puchar Portugalii. W Benfice występował do końca sezonu 2000/2001.
Latem 2001 roku Calado został zawodnikiem Realu Betis. Swój debiut w Primera División zaliczył 8 września 2001 w zwycięskim 2:0 domowym spotkaniu z Espanyolem. Zawodnikiem Betisu był przez dwa sezony.
W 2003 roku Calado został piłkarzem klubu Segunda División, Polideportivo Ejido. Grał w nim do końca sezonu 2005/2006. W 2007 roku został zawodnikiem cypryjskiego APOP Kinyras Peyias, w którym spędził sezon 2007/2008. W latach 2008–2010 grał w AEP Pafos, w którym zakończył swoją karierę.
Kariera reprezentacyjna.
W reprezentacji Portugalii Calado zadebiutował 26 stycznia 1995 roku w zremisowanym 1:1 meczu Skydome Cup 1995 z Kanadą, rozegranym w Toronto. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. Od 1995 do 1998 roku rozegrał w kadrze narodowej 4 mecze.

</doc>
<doc id="2790547" url="https://pl.wikipedia.org/wiki?curid=2790547" title="Jose Calado">
Jose Calado



</doc>
<doc id="2790548" url="https://pl.wikipedia.org/wiki?curid=2790548" title="Zakład doskonalenia zawodowego">
Zakład doskonalenia zawodowego



</doc>
<doc id="2790549" url="https://pl.wikipedia.org/wiki?curid=2790549" title="GOP (ujednoznacznienie)">
GOP (ujednoznacznienie)



</doc>
<doc id="2790551" url="https://pl.wikipedia.org/wiki?curid=2790551" title="Herb gminy Lelkowo">
Herb gminy Lelkowo

Herb gminy Lelkowo – jeden z symboli gminy Lelkowo w postaci herbu.
Wygląd i symbolika.
Herb przedstawia w polu srebrnym krzyżami łacińskimi i greckokatolickimi w pas wilka kroczącego czerwonego. 
Czerwony wilk pochodzi z chorągwi krzyżackiego komturstwa w Bałdze, na terenie którego leży gmina Lelkowo. Dwa krzyże informują o pokojowej koegzystencji na terenie gminy dwóch społeczności chrześcijańskich.
Historia.
Herb został przyjęty uchwałą Nr XVI/78/12 z 20 czerwca 2012 po uzyskaniu pozytywnej opinii Komisji Heraldycznej. Został on zaprojektowany przez Instytut Heraldyczno-Weksylologiczny Alfreda Znamierowskiego.

</doc>
<doc id="2790553" url="https://pl.wikipedia.org/wiki?curid=2790553" title="Diecezja Piacenza-Bobbio">
Diecezja Piacenza-Bobbio

Diecezja Piacenza-Bobbio – łac. "Dioecesis Placentina-Bobiensis" – diecezja Kościoła rzymskokatolickiego w północnych Włoszech, w metropolii Modena-Nonantola, w regionie kościelnym Emilia-Romania.
Została erygowana w IV wieku. 16 września 1989 papież Jan Paweł II przyłączył do diecezji Piacenzy wydzieloną część z archidiecezji Genua-Bobbio, nadając jej obecną nazwę.

</doc>
<doc id="2790559" url="https://pl.wikipedia.org/wiki?curid=2790559" title="NLB">
NLB



</doc>
<doc id="2790563" url="https://pl.wikipedia.org/wiki?curid=2790563" title="Linia 1 metra w Mumbaju">
Linia 1 metra w Mumbaju

Linia 1 metra lub Versova-Andheri-Ghatkopar (VAG) corridor metra w Mumbaju ma być uruchomiona w marcu 2013.

</doc>
<doc id="2790568" url="https://pl.wikipedia.org/wiki?curid=2790568" title="Antonio Salviati">
Antonio Salviati

Antonio Salviati (ur. 16 marca 1816 w Vicenzy, zm. 25 stycznia 1890 w Wenecji) – włoski prawnik i przedsiębiorca, doktor praw, założyciel znanej od początku XIX w. włoskiej firmy produkującej szkło i ozdobne szklane mozaiki, niezwykle drogie i cenione na przełomie XIX i XX wieku. Swoją działalnością pomógł wyspie Murano odzyskać wiodącą pozycję ośrodka włoskiej sztuki szklarskiej. Doprowadził do zainteresowania europejskich odbiorców włoskim barwnym szkłem ozdobnym. Wykonawca jedynej w Łodzi i jednej z nielicznych w Polsce mozaiki nadkominkowej w pałacu łódzkiego fabrykanta Karola Scheiblera.
Życiorys.
Urodził się w miejscowości Vicenza (Wenecja Euganejska) w północnych Włoszech. Z wykształcenia prawnik, jednak nie prawo stało się jego głównym zajęciem, lecz wyrób szkła oraz ozdobnych kolorowych mozaik, układanych z ich niewielkich kawałków.
Szkłem ozdobnym zainteresował się zaangażowawszy się w prace rekonstrukcyjne mozaiki w weneckiej katedrze św. Marka. W 1859 wraz ze wspólnikiem – Lorenzo Radio założył firmę wytwarzającą szkło ozdobne, która już po kilku latach stała się znana również poza granicami Włoch i zaczęła otrzymywać duże zamówienia z zagranicy. Między innymi wykonała szklaną mozaikę przesłaniającą główny ołtarz w Opactwie Westminsterskim. Około 1876 Salviati rozstał się ze wspólnikami i założył nową firmę.
Pracował na wyspie Murano, która od średniowiecza była europejskim centrum sztuki szklarskiej, podupadłym we współczesnych mu czasach. Przyczynił się do reaktywacji rzemiosła, adaptując na nowo tradycyjne techniki do potrzeb nowoczesnych procesów produkcyjnych. Firma Salviatiego wypromowała też szkło jako powszechnie dostępną formę sztuki oraz zainicjowała zainteresowanie kolekcjonerów użytkowym szkłem stołowym i ozdobami szklanymi. Jego prace znane były w całej XIX i wczesno XX-wiecznej Europie, również w kręgu najbogatszej polskiej burżuazji, m.in. z obszaru zaboru rosyjskiego. Poza dziełami w Łodzi ich liczba oraz rozmieszczenie na terenie Polski nie zostało do tej pory zinwentaryzowane.
W czasach poprzedzających działalność Salviatiego szkło artystyczne stanowiły wyłącznie unikatowe i drogie wyroby dostępne bogatym nabywcom. Pod koniec wieku XIX, dzięki staraniom Salviatiego i innych postępowych producentów, większość wiktoriańskich saloników mogła poszczycić się przynajmniej jednym egzemplarzem barwnego wyrobu szklanego.
Salviati był też pierwszym we Włoszech nowoczesnym fabrykantem, zatrudniającym wielu wykwalifikowanych pracowników do masowej produkcji szkła przeznaczonego przede wszystkim na eksport. Jego wyroby, bardzo popularne, były prezentowane na wielu europejskich wystawach, stąd prawdopodobnie ich znajomość w Polsce.
Działalność w Polsce.
Łódź.
oryginał
z warsztatu firmy „Salviati et Co”
mylnie przypisywane jemu lub jego firmie są inne łódzkie mozaiki:
Rodzina Salviati.
Z rodziny o nazwisku Salviati wywodzili się też inni wytwórcy szkła i mozaik zamieszkali w Murano, Wenecji oraz w Londynie, pracujący jako firma „Salviati, Jesurum &amp; Co” (pod adresem Regent Street 213, Londyn); znani również pod nazwą „Salviati and Co.”, a później (po roku 1866) „Spółka Producentów Szkła i Mozaiki w Wenecji i Murano” (dzisiaj Pauly &amp; C. – Compagnia Venezia Murano). W 1898 roku na fasadzie nowej londyńskiej siedziby firmy, przy ul. Regent Street 235 (obecnie sklep Apple Store), znajdował się szereg mozaikowych herbów (widocznych do dzisiaj po rekonstrukcji z 1999 roku).
Z tej rodziny wywodził się także Giulio Salviati (1843–1898), który w XIX w. pracował przy wielu budynkach w Wielkiej Brytanii, m.in.:
W roku 1999 firmę nabył francuski producent szkła jako „Arc International”.

</doc>
<doc id="2790572" url="https://pl.wikipedia.org/wiki?curid=2790572" title="Igor Kováč">
Igor Kováč

Igor Kováč (ur. 12 maja 1969 w mieście Krompachy) – słowacki lekkoatleta specjalizujący się w krótkich biegach płotkarskich oraz sprinterskich, dwukrotny uczestnik letnich igrzysk olimpijskich (Barcelona 1992, Atlanta 1996). W czasie swojej kariery reprezentował również Czechosłowację.

</doc>
<doc id="2790574" url="https://pl.wikipedia.org/wiki?curid=2790574" title="Cmentarz Żołnierzy Radzieckich w Kluczborku">
Cmentarz Żołnierzy Radzieckich w Kluczborku

Cmentarz Żołnierzy Radzieckich w Kluczborku – cmentarz wojskowy w Kluczborku położony przy ulicy Opolskiej, na którym pochowani są żołnierze armii radzieckiej polegli w walkach o Kluczbork podczas II wojny światowej.
Cmentarz wybudowany został w miejscu zniszczonego przez hitlerowców cmentarza żydowskiego. Na jego terenie spoczywa 6278 żołnierzy radzieckich.

</doc>
<doc id="2790584" url="https://pl.wikipedia.org/wiki?curid=2790584" title="João Pilarski">
João Pilarski

João Pilarski (ur. 31 grudnia 1929 w Guaragi, zm. 4 kwietnia 2004 w Ponta Grossa) – brazylijski malarz prymitywista.
Rodzice João Pilarskiego byli Polakami, którzy przybyli do Brazylii razem z jedną z pierwszych fal emigracji w 1882. Franciszek Pilarski miał wtedy dziewięć lat, a Wiktoria Pilarska trzy lata, mieli dwanaścioro dzieci. João rozpoczął naukę rysunku już w przedszkolu, wykazywał talent malarski, co zostało zauważone, gdy uczęszczał do szkoły prowadzonej przez Júlio Teodorico w Ponta Grossa. W 1941 zachorował na ostrą porażenną postać polio, choroba przykuła João Pilarskiego do wózka inwalidzkiego. Mimo choroby artysta nadal tworzył, w 1952 nastąpiło znaczne pogorszenie stanu zdrowia i sprawności ruchowej. Miało to wpływ na ograniczenie twórczości, ale artysta nie poddawał się niepełnosprawności i tworzył barwne obrazy przedstawiające charakterystyczne krajobrazy i barwne rysunki. W uznaniu przełamywania barier i wytrwałości João Pilarski został w 1989 patronem Galerii w Centrum Kultury w Ponta Grossa.

</doc>
<doc id="2790585" url="https://pl.wikipedia.org/wiki?curid=2790585" title="Rui Bento">
Rui Bento

Rui Bento, właśc. Rui Fernando da Silva Calapez Pereira Bento (ur. 14 stycznia 1972 w Silves) – portugalski piłkarz grający na pozycji środkowego obrońcy. W swojej karierze rozegrał 6 meczów w reprezentacji Portugalii.
Kariera klubowa.
Swoją karierę piłkarską Rui Bento rozpoczął w klubie Silves. Następnie podjął treningi w Benfice. 29 września 1991 zadebiutował w pierwszej lidze portugalskiej w wygranym 3:1 wyjazdowym meczu z SCU Torreense. W Benfice grał do lata 1992.
Latem 1992 roku Rui Bento przeszedł do Boavisty z Porto. W Boaviście swój debiut zanotował 22 sierpnia 1992 w wygranym 1:0 domowym meczu z CF Os Belenenses. W sezonie 1996/1997 zdobył z Boavistą Puchar Portugalii. Z kolei w sezonie 2000/2001 wywalczył z nią pierwsze w historii klubu mistrzostwo kraju.
Latem 2001 roku Rui Bento został zawodnikiem Sportingu CP. Swój debiut w nim zaliczył 12 sierpnia 2001 w zwycięskim 1:0 domowym spotkaniu z FC Porto. W sezonie 2001/2002 został ze Sportingiem mistrzem kraju. Zawodnikiem Sportingu był przez trzy sezony. W sezonie 2004/2005 grał w Académico de Viseu, w którym zakończył swoją karierę.
Kariera reprezentacyjna.
W reprezentacji Portugalii Rui Bento zadebiutował 20 listopada 1991 roku w wygranym 1:0 meczu eliminacji do Euro 92 z Grecją, rozegranym w Lizbonie. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. Od 1991 do 2001 roku rozegrał w kadrze narodowej 6 meczów.
W swojej karierze Rui Bento grał także w reprezentacjach młodzieżowych. W 1991 roku wywalczył z kadrą U-20 mistrzostwo świata. W 1994 roku zagrał z kadrą U-21 na Mistrzostwach Europy, na których Portugalia zajęła 2. miejsce.
Kariera trenerska.
Po zakończeniu kariery piłkarskiej Rui Bento został trenerem. Prowadził: Académico de Viseu, FC Barreirense, FC Penafiel, Boavistę, reprezentację Portugalii U-17 i SC Beira-Mar

</doc>
<doc id="2790586" url="https://pl.wikipedia.org/wiki?curid=2790586" title="Kościół Matki Boskiej Bolesnej w Tułach">
Kościół Matki Boskiej Bolesnej w Tułach

Kościół Matki Boskiej Bolesnej - rzymskokatolicki kościół parafialny należący do parafii Matki Boskiej Bolesnej w Tułach w dekanacie Zagwiździe, diecezji opolskiej. Dnia 9 maja 1964 roku, pod numerem 862/64, kościół został wpisany do rejestru zabytków Narodowego Instytutu Dziedzictwa.
Historia kościoła.
Po śmierci dwóch jedynych synów i narodzinach trzech córek, małżeństwo z rodu szlacheckiego von Blacha udało się na pielgrzymkę do Rzymu, gdzie przed nowo wybranym papieżem Piusem IX prosili Pana Boga o łaskę narodzin kolejnego syna. W zamian Eduard von Blacha złożył ślubowanie wybudowania w rodzinnej miejscowości świątyni na wzór Katedry w Kolonii. Prośba została wysłuchana i 2 marca 1847 urodził się syn, któremu na chrzcie nadano imię Emanuel.
Plany wybudowania świątyni pojawiły się już w roku urodzenia syna, lecz z powodu Wiosny Ludów i zamieszek w państwie musiały poczekać do 1853 roku, kiedy to głową biskupstwa wrocławskiego został Heinrich Förster. W tym samym roku został zatwierdzony przez biskupa projekt nowego kościoła, stworzony przez urodzonego w Oławie Alexisa Langera.
Kamień węgielny pod budowę został położony 16 maja 1854 roku, a prace budowlane zostały zakończone 3 lata później. Uroczysta konsekracja odbyła się 8 lipca 1856 roku i została poprowadzona przez biskupa Heinricha Förstera.

</doc>
<doc id="2790587" url="https://pl.wikipedia.org/wiki?curid=2790587" title="Cheilolabrus">
Cheilolabrus



</doc>
<doc id="2790589" url="https://pl.wikipedia.org/wiki?curid=2790589" title="Kościół franciszkanów w Drohiczynie">
Kościół franciszkanów w Drohiczynie

Kościół franciszkanów w Drohiczynie pw. Wniebowzięcia Najświętszej Marii Panny – według tradycji klasztornej zapisanej w 1797 roku przez o. Karola Gaudentego Żero (1743–1802) w dziele zatytułowanym: "„Fenix de pulveribus resuscitatus svaviter suam candit modulenam”" konwent franciszkanów w Drohiczynie założył Mikołaj Nassuta, wzmiankowany w 1430 roku jako starosta drohicki. Zakonnicy mieli osiedlić się na placu zwanym „Narożnikiem” (Angulus). 
Pierwszy kościół i klasztor.
Pierwsze uposażenia zakonnikom potwierdził w 1407 roku książę Witold Kiejstutowicz, nadając dodatkowo ofiary z zamku. W czasach panowania księcia mazowieckiego Janusza I Starszego w roku 1409 został wzniesiony klasztor z drewna i kościół pw. Wniebowzięcia NMP. W 1451 roku funkcję gwardiana pełnił o. Jan z Rudy, a w 1470 roku o. Szymon z Krakowa. W latach 1460–1470 na klasztor fundusze przekazali między innymi: asesor sądowy drohicki Maciej Miłkowski (zm. ok. 1478) i jego żona Katarzyna.
Klasztor franciszkanów został spalony przez innowierców w 1583 roku, a około 1595 roku spłonął drewniany kościół. W latach 1595–1596 został staraniem o. gwardiana Mateusza Studzińskiego odbudowany, ale w 1601 roku obie te budowle znowu uległy pożarowi.
Kolejny drewniany kościół franciszkanów został wzniesiony w 1615 roku staraniem gwardiana o. Bartłomieja Klucziaty vel Klimczaty, a konsekrował go 4 października 1618 roku biskup tytularny Argivensis i sufragan łucki ks. Stanisław Udrzycki (zm. 1621). W tym okresie zbudowano nowy budynek klasztorny. 
W roku 1657 w czasie Potopu szwedzkiego po niedzieli Misericordiae klasztor został ponownie zniszczony, a kilku zakonników zamordowanych przez wojska kozackie, siedmiogrodzkie i szwedzkie dowodzone przez Magnusa Gabriela de La Gardie. Ojciec Karol Gaudenty Żero, napisał, że miejsce "„to tak leżało pusto. A tak z powodu, że było poświętne, nikt się na nim nie budował, ani one imał zarabiać”".
Kościół murowany (1682–1715).
Około 1682 roku gwardian o. Antoni Gałecki rozpoczął budowę murowanego barokowego kościoła pw. Wniebowzięcia NMP, która zakończona została ok. 1715 roku z funduszy okolicznej szlachty podlaskiej. Konsekracja świątyni odbyła się w 1733 r. W 1734 roku dobudowano od południa pomieszczenie skarbczyka na archiwum ksiąg ziemskich i grodzkich. We wnętrzu w 1695 roku powstał Domek loretański z ołtarzem rokokowym z 1774 r. oraz stiukowy rokokowy ołtarz główny z 1762–1764. Ołtarze przy filarach tęczowych powstały w latach 1770–74 – lewy ołtarz z obrazem Wizja św. Antoniego z 1775 r. (malarz – Antoni Gruszecki), a prawy ołtarz z obrazem św. Franciszka z 1774 r. Na filarze tęczowym od południa zbudowano w 1780 roku ołtarz klasycystyczny. Na końcu lewej nawy są widoczne relikty murowanego ołtarza barokowego z XVIII w. 
Nieco później niż kościół, w latach 1737–1751 gwardian o. Antoni Dąbrowski (ok. 1681-1751) zbudował murowany klasztor w stylu barokowym. W latach 1773–1777 zbudowano wolno stojącą dzwonnicę według projektu o. Kazimierza Kamieńskiego. Zabudowania te powstawały z darowizn okolicznej szlachty: kasztelana podlaskiego Wiktoryna Kuczyńskiego (1668–1737), jego brata chorążego bielskiego Marcina Kuczyńskiego (1663–1751), Katarzyny, wdowy po stolniku podlaskim Janie Radziszewskim (zm. 06.08.1705), podczaszego podlaskiego Antoniego Zaleskiego (zm. 25.03.1739) i stolnika drohickiego Baltazara (Balcera) Ciecierskiego herbu Rawicz (zm. 15.07.1750).
Okres zaborów.
Franciszkanie przebywali w Drohiczynie do 1832 r., kiedy to po upadku powstania listopadowego ukazem rosyjskich władz gubernialnych z dnia 17 maja zostali wypędzeni z Drohiczyna. Rosjanie na ich miejsce w 1836 r. sprowadzili mniszki prawosławne. W latach 1833–1837 zakrystię kościoła zamieniono na cerkiew prawosławną pw. św. Nikanora, a w 1838 roku w klasztorze urządzono więzienie, które po powstaniu styczniowym zamieniono w 1865 roku na koszary dla wojska. Po odejściu wojska w 1897 roku Świątobliwy Synod Rządzący umieścił w klasztorze szkołę kształcącą nauczycieli do szkół wiejskich, którą w lipcu 1904 została przekształcona na szkołę żeńską działającą do 1914 roku, gdy Drohiczyn zajęli podczas I wojny światowej Niemcy.
Lata 1918–1945.
W 1918 roku po odzyskaniu niepodległości klasztor odnowiono i umieszczono w nim gimnazjum im. J. I. Kraszewskiego, a w 1929 roku rozpoczęto odbudowę bardzo zrujnowanego już kościoła. Jednak w czasie II wojny światowej uległ on ponownej dewastacji przez wojska radzieckie, a w dniu 23 czerwca 1941 roku sowieci podpalili świątynię, niszcząc całkowicie dach, ołtarze i wierzchołek dzwonnicy. 
Po 1945 roku.
W 1946 roku przystąpiono do odbudowy kościoła, a w lipcu 1947 inżynier Stanisław Bukowski otrzymał od Naczelnej Dyrekcji Muzeów i Ochrony Zbiorów zlecenie wykonania prac architektoniczno-konserwatorskich. Odbudowę przeprowa­dzono w latach 1946-1954 według projektu rekonstrukcji kościoła autorstwa H.Wasilewskiego pod kierunkiem S.Bukowskiego. Po wojnie staraniem parafian pod kierunkiem proboszcza Edwarda Juniewicza (1894–1989) i proboszcza ks. Wiktora Glińskiego przeprowadzono długoletni remont i rekonstrukcję trzech dawnych ołtarzy. Rekoncyliację przeprowadzono 15 sierpnia 1949 roku i dokonał jej wikariusz kapitulny diecezji pińskiej ks. prał. Henryk Humnicki (1873–1959). Od roku 1949 kościół jest kościołem filialnym (szkolnym) parafii drohiczyńskiej. 
W 1997 r. rozpoczęto remont wnętrza kościoła pod kierunkiem proboszcza ks. Ryszarda Zalewskiego. W 1996 odzyskano budynki klasztorne, które po remoncie w latach 1999–2003 przeznaczono na Muzeum Diecezjalne, Dom Księży Emerytów i siedzibę Caritas.

</doc>
<doc id="2790590" url="https://pl.wikipedia.org/wiki?curid=2790590" title="Temnistia">
Temnistia



</doc>
<doc id="2790591" url="https://pl.wikipedia.org/wiki?curid=2790591" title="Neohemilepidotus">
Neohemilepidotus



</doc>
<doc id="2790592" url="https://pl.wikipedia.org/wiki?curid=2790592" title="Melletes">
Melletes



</doc>
<doc id="2790593" url="https://pl.wikipedia.org/wiki?curid=2790593" title="Calycilepidotus">
Calycilepidotus



</doc>
<doc id="2790595" url="https://pl.wikipedia.org/wiki?curid=2790595" title="Derek Johnstone">
Derek Johnstone

Derek Joseph Johnstone (ur. 4 listopada 1953 w Dundee) – szkocki piłkarz występujący podczas kariery na pozycji napastnika, potem obrońcy.
Kariera klubowa.
Większość swojej kariery Derek Johnstone spędził w Rangers, w którym grał w latach 1970-1983. W barwach "The Gers" zadebiutował 19 września 1970 w wygranym 5-0 meczu z Cowdenbeath F.C., w którym dwukrotnie wpisał się na listę strzelców. Z Rangersami trzykrotnie zdobył mistrzostwo Szkocji w 1975, 1976 i 1978, pięciokrotnie Puchar Szkocji w 1973, 1976, 1978, 1979 i 1981 oraz pięciokrotnie Pucharu Ligi Szkockiej w 1971, 1976, 1978, 1979 i 1982.
Na arenie międzynarodowej zdobył Puchar Zdobywców Pucharów w 1972 (Johnstone wystąpił w finale z Dinamem Moskwa). Indywidualnie w sezonie 1977/78 z 25 bramkami Johnstone był królem strzelców Premier Division. W 1983 przeszedł do angielskiej Chelsea. W Chelsea nie mógł wywalczyć miejsca w składzie i w trakcie sezonu 1984/85 powrócił do Rangersów. Ogółem w barwach "The Gers" wystąpił w 546 meczach, w których zdobył 210 bramek. Karierę zakończył w drugoligowym Partick Thistle, w którym był grającym trenerem w 1987.
Kariera reprezentacyjna.
W reprezentacji Szkocji Johnstone zadebiutował 12 maja 1973 w wygranym 2-0 meczu British Home Championship z Walią. W 1978 został powołany do kadry na Mistrzostwa Świata. Na Mundialu w Argentynie był rezerwowym. Ostatni raz w reprezentacji wystąpił 19 grudnia 1979 w przegranym 0-5 meczu eliminacji Euro 1980 z Belgią. Ogółem w reprezentacji rozegrał 14 meczów, w których zdobył dwie bramki.

</doc>
<doc id="2790596" url="https://pl.wikipedia.org/wiki?curid=2790596" title="Rok w Ogrodzie">
Rok w Ogrodzie

Rok w Ogrodzie – magazyn poradnikowy, nadawany od 1992 roku w TVP 1.
Program prowadzony jest przez Marka Jezierskiego (kiedyś, i po dłuższej przerwie, również przez Witolda Czuksanowa, odcinki są prowadzone na zmianę; zdarzały się odcinki, w których pojawiali się prowadzący na zmianę). Ma swoją premierę w każdą sobotę o 7:35.
W magazynie prowadzący przedstawiają wybrane gatunki i odmiany roślin, radzą jak radzić sobie z ich chorobami i szkodnikami.

</doc>
<doc id="2790602" url="https://pl.wikipedia.org/wiki?curid=2790602" title="Ulica Szczęśliwa we Wrocławiu">
Ulica Szczęśliwa we Wrocławiu

Ulica Szczęśliwa we Wrocławiu ciągnie się od ulicy Pereca do ul. Powstańców Śląskich. Powstała w czasie budowy Przedmieścia Południowego w połowie XIX w., i była jedną z dłuższych ulic Wrocławia, ponieważ ciągnęła się aż do dzisiejszej ul. Glinianej (ulicy Gajowej) na Hubach (miała 2,5 km długości). Dziś Szczęśliwa nie jest tak wielką ulicą i jej znaczenie spadło. Teraz na dawnym odcinku Szczęśliwej są ulice: Radosna, Pabianicka, Marka Petrusewicza oraz Wesoła. Przy ulicy znajduje się wieżowiec Sky Tower wraz z galerią handlową, szkoła podstawowa nr 68 im. II Tysiąclecia Wrocławia (ul. Szczęśliwa 28) oraz Przedszkole nr 88 (ul. Szczęśliwa 9/11). Ulica ma dobre połączenie komunikacyjne z resztą miasta. Z pobliskiego przystanku tramwajowego na Powstańców Śląskich jeżdżą tramwaje m.in. 2, 14, 11, 10 (gdyż zjeżdżają tu do zajezdni), autobusy 144, 127, 247, 257 oraz tramwaje z przystanku Pereca 4, 11, 24, 14, 5.

</doc>
<doc id="2790603" url="https://pl.wikipedia.org/wiki?curid=2790603" title="Guglielmo Pesenti">
Guglielmo Pesenti

Guglielmo Pesenti (ur. 18 grudnia 1933 w Sedrinie – zm. 12 lipca 2002 w Bergamo) – włoski kolarz torowy, wicemistrz olimpijski oraz dwukrotny medalista mistrzostw świata.
Kariera.
Pierwsze sukcesy w karierze Guglielmo Pesenti osiągnął w 1956 roku, kiedy zdobył dwa medale na międzynarodowych imprezach. Najpierw zajął trzecie miejsce w sprincie indywidualnym amatorów podczas torowych mistrzostw świata w Kopenhadze, gdzie uległ jedynie Francuzowi Michelowi Rousseau i Argentyńczykowi Jorge Bátizowi, a następnie w tej samej konkurencji zdobył srebrny medal na igrzyskach olimpijskich w Melbourne przegrywając tylko z Rousseau. Na rozgrywanych rok później mistrzostwach świata w Liège ponownie był drugi w swej koronnej konkurencji za Michelem Rousseau. W 1956 roku był mistrzem Włoch, a w 1957 roku wygrywał zawody sprinterskie w Paryżu i Kopenhadze.
Jego ojciec Antonio Pesenti również był kolarzem.

</doc>
<doc id="2790604" url="https://pl.wikipedia.org/wiki?curid=2790604" title="Volkswagen Golf VII">
Volkswagen Golf VII



</doc>
<doc id="2790612" url="https://pl.wikipedia.org/wiki?curid=2790612" title="Dong-Hyek Lim">
Dong-Hyek Lim



</doc>
<doc id="2790613" url="https://pl.wikipedia.org/wiki?curid=2790613" title="Religia w Australii">
Religia w Australii

Religia w Australii jest zróżnicowana. Nie ma oficjalnej religii państwowej, stworzenie jej jest zakazane przez Konstytucję Australii. Według spisu Australii w 2011 roku, 61,1% ludności było chrześcijanami. Historycznie odsetek ten był znacznie wyższy i religijny krajobraz Australii uległ zmianie, wraz z imigracją i wielokulturowością. 22,3% Australijczyków oświadczyło się jako "bez religii", a kolejne 9,4% nie zidentyfikowało swej religijności. Pozostali mieszkańcy to zróżnicowana grupa, która obejmuje: hinduizm, islam, judaizm i buddyzm.
Chrześcijaństwo.
Obecność chrześcijaństwa w Australii rozpoczęła się wraz z pojawieniem się pierwszej floty brytyjskich skazanych w 1788 roku. Chrześcijaństwo osiągnęło 96,1% krajowej populacji w czasie Federacji Australii w 1901 roku. Kościół Anglikański Australii (wcześniej znany jako Kościół Anglii w Australii) pozostał największym wyznaniem aż do 1986 roku, kiedy został wyprzedzony przez Kościół katolicki w Australii.
Święta chrześcijańskie Boże Narodzenie i Wielkanoc to święta państwowe. W australijskich miastach kościoły chrześcijańskie odegrały ważną rolę w rozwoju edukacji, służby zdrowia i opieki społecznej w Australii.
Inne kościoły z największą liczbą członków: Kościół Zjednoczony w Australii, prawosławie, kościoły zielonoświątkowe (z megakościołami, np. Hillsong i Paradise Community Church), baptyści, Kościół Luterański, Armia Zbawienia, Kościół Chrystusowy, Kościół Prezbiteriański i Kościół Adwentystów Dnia Siódmego.
W swoim powitalnym przemówieniu do katolickiej młodzieży na Światowym Dniu Młodzieży 2008, w Sydney, premier Australii Kevin Rudd powiedział, że chrześcijaństwo miało pozytywny wpływ na Australię: "To był Kościół, który założył pierwsze szkoły dla ubogich, to był Kościół, który założył pierwsze szpitale dla biednych, był to kościół, który stworzył pierwsze schronienie dla biednych i te wielkie tradycje kontynuowane w przyszłości".
Dziś edukacja katolicka stanowi sektor największy po sektorze szkół rządowych, z ponad 650 000 uczniów (i około 21 procent wszystkich zapisów szkolnych). Kościół anglikański kształci około 105 000 uczniów. Mniejsze wyznania, m.in. Kościoła luterańskiego mają także wiele szkół w Australii. Australian Catholic University otwarty w 1991 roku powstał w wyniku fuzji czterech katolickich instytucji szkolnictwa wyższego we wschodniej Australii.
Buddyzm.
Buddyści zaczęli przybywać do Australii w znaczących ilościach w okresie gorączki złota w 1850, z napływem chińskich górników. Jednak ludność pozostała niska, aż do 1960 roku. Buddyzm jest obecnie jedną z najszybciej rozwijających się religii w Australii. Imigracja z Azji przyczyniła się do tego, że niektórzy ludzie pochodzenia nie-azjatyckiego również przyjęli buddyzm. Trzy główne tradycje buddyzmu - Therawada, Azji Wschodniej i buddyzm tybetański - są obecnie reprezentowane w Australii. Według spisu powszechnego w Australii w 2011 roku, buddyzm jest największą niechrześcijańską religią w Australii, z 529 000 wyznawców, lub 2,5% ogółu ludności.
Islam.
Islam w Australii jest mniejszościową grupą religijną. Według spisu ludności z 2011, 476 300 osób, czyli 2,25% ogółu ludności australijskiej było muzułmanami. To czyni islam czwartą co do wielkości grupą religijną, po chrześcijaństwie, ateizmie i buddyzmie. Demografowie przypisują w ostatnim okresie spisowym tendencje wzrostowe muzułmańskich społeczności do stosunkowo wysokiego wskaźnika urodzeń, a także imigracji.
Według spisu z 2001 roku, 36% muzułmanów w Australii, to rodowici Australijczycy, 10% Libańczycy, 8,5% Turcy, 4% Bośniacy, 3,5% imigranci z Afganistanu, 3,2% z Pakistanu, 2,9% Indonezji, 2,8% Iraku, 2,7% Bangladeszu, 2,3% Iranu i 2% z Fidżi.
Hinduizm.
Hindusi są mniejszością religijną w Australii, z około 275 535 wyznawców według spisu ludności w 2011. W XIX wieku, pierwsi hindusi przybyli do Australii do pracy na plantacjach bawełny i cukru. Jest wielu małych przedsiębiorców, pracujących jako kierowcy wielbłądów, kupców i straganiarzy, sprzedają towar między innymi w małych społecznościach wiejskich. Ich populacja gwałtownie wzrosła od 1960 i 1970 i więcej niż podwoiła się między 1996 i 2006 r. do około 148 000 ludzi. Najczęściej byli migranci z takich krajów, jak Fidżi, Indie, Sri Lanka i Południowa Afryka. Obecnie wielu Hindusów są dobrze wykształconymi specjalistami w takich dziedzinach jak medycyna, inżynieria handlu i technologii informacyjnej. Istnieje około 34 świątyń hinduistycznych w Australii.
Judaizm.
Uważa się, że co najmniej ośmioro żydowskich skazańców zostało przetransportowanych do Sydney na pokładzie Pierwszej Floty w 1788 roku, kiedy to pierwsza europejska osada powstała na kontynencie. Szacuje się, że 110 000 Żydów mieszka obecnie w Australii, większość jest pochodzenia aszkenazyjskiego z Europy Wschodniej, wielu uchodźców ocalałych z holocaustu, którzy przybyli w czasie i po II wojnie światowej.
Ludność żydowska nieznacznie wzrosła w ostatnich czasach, ze względu na imigrację z Afryki Południowej i byłego Związku Radzieckiego. Największa społeczność żydowska w Australii jest w Melbourne i liczy około 60 000 osób, a następnie w Sydney - około 45 000 członków. Mniejsze gminy są rozproszone wśród innych miast Australii.

</doc>
<doc id="2790614" url="https://pl.wikipedia.org/wiki?curid=2790614" title="Guido Messina">
Guido Messina

Guido Messina (ur. 4 stycznia 1931 w Monreale, zm. 10 stycznia 2020 w Turynie) – włoski kolarz torowy i szosowy, mistrz olimpijski oraz ośmiokrotny medalista mistrzostw świata.
Kariera.
Pierwszy sukces w karierze Guido Messina osiągnął w 1948 roku, kiedy zdobył złoty medal w indywidualnym wyścigu na dochodzenie amatorów podczas torowych mistrzostw świata w Amsterdamie. Jako amator zdobył w tej konkurencji jeszcze trzy medale: złoty na mistrzostwach świata w Zurychu w 1953 roku oraz brązowe podczas mistrzostw w Liège w 1950 roku i na rozgrywanych rok później mistrzostwach w Mediolanie. W międzyczasie wystartował na igrzyskach olimpijskich w Helsinkach w 1952 roku, gdzie wspólnie z Marino Morettinim, Mino De Rossim i Lorisem Campaną zdobył złoty medal w drużynowym wyścigu na dochodzenie. W 1954 roku Messina przeszedł na zawodowstwo i jeszcze w tym samym roku zdobył indywidualnie złoty medal na mistrzostwach świata w Kolonii. Wyczyn ten powtórzył na dwóch kolejnych mistrzostwach świata: Mediolan 1955 i Kopenhaga 1956. Ostatni medal wywalczył na rozgrywanych w 1957 roku mistrzostwach świata w Liège, gdzie w swej koronnej konkurencji zajął trzecie miejsce za dwoma Francuzami: Rogerem Rivière i Albertem Bouvetem. Ponadto czterokrotnie zdobywał złote medale torowych mistrzostw kraju. Startował również w wyścigach szosowych, wygrywając między innymi pierwszy etap Giro d’Italia w 1955 roku, Km del Corso Mestre oraz kryterium w Nuoro także w tym samym roku.

</doc>
<doc id="2790615" url="https://pl.wikipedia.org/wiki?curid=2790615" title="Wydział Nauk Biologicznych i Weterynaryjnych Uniwersytetu Mikołaja Kopernika w Toruniu">
Wydział Nauk Biologicznych i Weterynaryjnych Uniwersytetu Mikołaja Kopernika w Toruniu

Wydział Nauk Biologicznych i Weterynaryjnych Uniwersytetu Mikołaja Kopernika w Toruniu – jeden z 16 wydziałów Uniwersytetu Mikołaja Kopernika w Toruniu.
Lokalizacja.
Siedziba wydziału znajduje się w zachodniej części miasta, w dzielnicy Bielany, na terenie Miasteczka Akademickiego, przy ul. Lwowskiej 1.
Historia.
Wydział Biologii i Ochrony Środowiska utworzony został w 2012 roku po likwidacji Wydziału Biologii i Nauk o Ziemi. Początkowo nauki biologiczne wchodziły w skład Wydziału Matematyczno-Przyrodniczego utworzonego w 1945 roku w chwili rozpoczęcia działalności uniwersytetu. Jednym z organizatorów oraz pierwszym dziekanem Wydziału był prof. dr Jan Prüffer. W 1951 roku z Wydziału Matematyczno-Przyrodniczego wyodrębnił się nowy Wydział Biologii i Nauk o Ziemi, w którym działały dwa instytuty – biologii oraz geografii. W wyniku likwidacji wydziału w 2012 roku powstał Wydział Biologii i Ochrony Środowiska funkcjonujący w obecnym kształcie. Od 1 października 2019 roku, zarządzeniem Rektora UMK, Wydział funkcjonuje jako Wydział Nauk Biologicznych i Weterynaryjnych Uniwersytetu Mikołaja Kopernika w Toruniu, do którego zostało dołączone Centrum Weterynarii UMK w Toruniu stając się Instytutem Medycyny Weterynaryjnej.
Władze wydziału.
Od roku akademickiego 2022/2023:

</doc>
<doc id="2790619" url="https://pl.wikipedia.org/wiki?curid=2790619" title="Wydział Nauk o Ziemi i Gospodarki Przestrzennej Uniwersytetu Mikołaja Kopernika w Toruniu">
Wydział Nauk o Ziemi i Gospodarki Przestrzennej Uniwersytetu Mikołaja Kopernika w Toruniu

Wydział Nauk o Ziemi i Gospodarki Przestrzennej Uniwersytetu Mikołaja Kopernika w Toruniu - jeden z 16 wydziałów Uniwersytetu Mikołaja Kopernika w Toruniu.
Lokalizacja.
Siedziba wydziału znajduje się w zachodniej części miasta, w dzielnicy Bielany, na terenie Miasteczka Akademickiego, przy ul. Lwowskiej 1.
Historia.
Wydział Nauk o Ziemi utworzony został w 2012 roku po podziale Wydziału Biologii i Nauk o Ziemi. Początkowo nauki geograficzne wchodziły w skład Wydziału Matematyczno-Przyrodniczego utworzonego w 1945 roku w chwili rozpoczęcia działalności uniwersytetu. Jednym z organizatorów oraz pierwszym dziekanem Wydziału był prof. dr Jan Prüffer. W 1951 roku z Wydziału Matematyczno-Przyrodniczego wyodrębnił się nowy Wydział Biologii i Nauk o Ziemi, w którym działały dwa instytuty - biologii oraz geografii. W wyniku likwidacji wydziału w 2012 roku powstał Wydział Nauk o Ziemi funkcjonujący w obecnym kształcie. Od 1 października 2019 roku, zarządzeniem Rektora UMK, Wydział funkcjonuje jako Wydział Nauk o Ziemi i Gospodarki Przestrzennej Uniwersytetu Mikołaja Kopernika w Toruniu.
Kierunki kształcenia.
Studia doktoranckie.
Szkoła Doktorska Nauk Ścisłych i Przyrodniczych kształci doktorantów w dziedzinie nauk ścisłych i przyrodniczych m.in. w dyscyplinie naukowej:
Władze wydziału.
W kadencji 2020–2024:

</doc>
<doc id="2790620" url="https://pl.wikipedia.org/wiki?curid=2790620" title="Ab Geldermans">
Ab Geldermans

Albertus "Ab" Geldermans (ur. 17 marca 1935 w Beverwijk) – holenderski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Ab Geldermans osiągnął w 1957 roku, kiedy zdobył brązowy medal w indywidualnym wyścigu na dochodzenie amatorów podczas torowych mistrzostw świata w Liège. W zawodach tych wyprzedzili go jedynie jego dwa Włosi Carlo Simonigh oraz Franco Gandini. Był to jedyny, medal wywalczony przez Geldermansa na międzynarodowej imprezie tej rangi. Holender startował również na szosie, zdobywając między innymi trzy medale szosowych mistrzostw kraju oraz wygrywając Deutschland Tour i Liège-Bastogne-Liège w 1960 roku i Cztery Dni Dunkierki w 1961 roku. Ponadto w 1962 roku zajął piąte miejsce ew klasyfikacji generalnej Tour de France, a Vuelta a España w tym samym oku zakończył na dziesiątej pozycji. Nigdy nie wystąpił na igrzyskach olimpijskich.

</doc>
<doc id="2790627" url="https://pl.wikipedia.org/wiki?curid=2790627" title="Ania z Zielonego Wzgórza - nowy początek">
Ania z Zielonego Wzgórza - nowy początek



</doc>
<doc id="2790628" url="https://pl.wikipedia.org/wiki?curid=2790628" title="Parafia katedralna Matki Boskiej Królowej Apostołów w Częstochowie">
Parafia katedralna Matki Boskiej Królowej Apostołów w Częstochowie



</doc>
<doc id="2790629" url="https://pl.wikipedia.org/wiki?curid=2790629" title="Port lotniczy Knjaževac">
Port lotniczy Knjaževac

Port lotniczy Knjaževac (IATA: KZC, ICAO: LYKZ) – dawne lotnisko położone na północ od Knjaževaca (Serbia). Używane było do celów sportowych w latach 1989-1996.

</doc>
<doc id="2790630" url="https://pl.wikipedia.org/wiki?curid=2790630" title="Giovanni Cernogoraz">
Giovanni Cernogoraz

Giovanni Cernogoraz (ur. 27 grudnia 1982 w Koprze) – chorwacki strzelec sportowy, mistrz olimpijski z Londynu, specjalizujący się w trapie.
W 2002 roku zdobył brązowy medal w trapie juniorów na mistrzostwach świata w Lahti. Na Igrzyska zakwalifikował się, wygrywając w 2011 roku zawody Pucharu Świata w Pekinie. W 2012 roku w Larnace zdobył indywidualne mistrzostwo Europy. Podczas igrzysk olimpijskich w Londynie zakwalifikował się do finału z wynikiem 122 punktów (ostatnim dającym awans). W finale zdobył 24 punkty na 25 możliwych i wynikiem 146 punktów wyrównał rekord olimpijski. Wygrał po dogrywce, pokonując 6-5 Włocha Massima Fabbriziegoe. Cztery lata później w Rio de Janeiro odpadł w kwalifikacjach i zakończył rywalizację na 9. miejscu. W 2017 roku zdobył brązowy medal mistrzostw Europy w Baku.
Jest żonaty z Sabiną, z którą ma dwoje dzieci: Leonarda i Evę. Mówi po chorwacku, włosku i angielsku.

</doc>
<doc id="2790633" url="https://pl.wikipedia.org/wiki?curid=2790633" title="Hala Sportowa Częstochowa">
Hala Sportowa Częstochowa

Hala Sportowa Częstochowa – hala widowiskowo-sportowa w Częstochowie, w dzielnicy Zawodzie-Dąbie, przy ul. Żużlowej 4. Znajduje się ona w sąsiedztwie stadionu żużlowego Arena Częstochowa. Pojemność hali to 7100 miejsc, z czego 5843 znajduje się na trybunach stałych, a 1197 na trybunach teleskopowych (pozostałe to miejsca w lożach lub miejsca dla niepełnosprawnych). Spełnia wszystkie wymagania organizacji FIVB oraz FIBA. Od 1 sierpnia 2013 roku obiektem zarządza miejska spółka Hala Sportowa Częstochowa Sp. z o.o.
Do 2019 roku na hali swoje mecze domowe rozgrywał klub siatkarski AZS Częstochowa. Obecnie hala jest użytkowana przez kluby siatkarskie: Częstochowianka Częstochowa (żeński), Norwid Częstochowa oraz Eco-Team AZS Stoelzle Częstochowa (oba męskie).
Historia.
Hala wybudowana została w latach 2010-2012 w miejscu małego boiska sportowego. Jej uroczyste otwarcie odbyło się 29 września 2012, inaugurującym wydarzeniem był mecz o Superpuchar Polski w piłce siatkowej mężczyzn pomiędzy PGE Skrą Bełchatów i Asseco Resovią Rzeszów.
Hala Sportowa Częstochowa otrzymała nagrodę drugiego stopnia w konkursie "Budowa Roku 2012" – jednym z najbardziej prestiżowych przeglądów osiągnięć polskiego budownictwa. Jury oceniało m.in. jakość robót, organizację budowy i czas jej realizacji, rozwiązania techniczno-technologiczne procesu realizacji budowy, bezpieczeństwo pracy i ochronę zdrowia, przebieg i formę finansowania inwestycji oraz wpływ oddziaływania inwestycji na środowisko i gospodarkę regionu.
W 2016 roku Hala Sportowa Częstochowa została laureatem lokalnego konkursu "Miejsce przyjazne osobom z niepełnosprawnością” w kategorii miejsca kultury i rozrywki, obiekty sportowo-rekreacyjne i biblioteki
Logo Hali Sportowej Częstochowa zawiera skrót HSC i znaczek graficzny, który symbolizuje kolorowe krzesełka na trybunach. Jego autorem jest częstochowianin Adrian Chrzęstek.
Koszt budowy hali wyniósł około 70 mln złotych. Inwestor, czyli miasto Częstochowa otrzymał dofinansowanie z Programu Rozwoju Subregionu Północnego w wysokości 29,52 mln zł oraz dotację 20 mln zł z Ministerstwa Sportu i Turystyki ze środków Funduszu Rozwoju Kultury Fizycznej. Generalnym wykonawcą inwestycji był UNIBEP SA, Bielsk Podlaski.

</doc>
<doc id="2790634" url="https://pl.wikipedia.org/wiki?curid=2790634" title="Port lotniczy Kostolac">
Port lotniczy Kostolac

Port lotniczy Kostolac (IATA: KOS, ICAO: LYKT) – lotnisko położone 2 kilometry od centrum Kostolaca (Serbia), na brzegu rzeki Dunaj. Używane jest do celów sportowych. Wybudowane w 1998.

</doc>
<doc id="2790636" url="https://pl.wikipedia.org/wiki?curid=2790636" title="Lotnisko sportowe Kraljevo">
Lotnisko sportowe Kraljevo

Lotnisko sportowe Kraljevo (IATA: KVS, ICAO: LYKA) – lotnisko położone 2 kilometry na północny wschód od centrum Kraljeva (Serbia). Używane jest do celów sportowych.

</doc>
<doc id="2790638" url="https://pl.wikipedia.org/wiki?curid=2790638" title="Ride">
Ride



</doc>
<doc id="2790647" url="https://pl.wikipedia.org/wiki?curid=2790647" title="Lotnisko Lisičji Jarak">
Lotnisko Lisičji Jarak

Lotnisko Lisičji Jarak (IATA: LJB, ICAO: LYBJ) – lotnisko położone 13 kilometrów na północ od Belgradu (Serbia) koło Padinskiej Skely. Używane jest do celów sportowych.

</doc>
<doc id="2790649" url="https://pl.wikipedia.org/wiki?curid=2790649" title="Bitwa pod Wiedniem (1683)">
Bitwa pod Wiedniem (1683)



</doc>
<doc id="2790651" url="https://pl.wikipedia.org/wiki?curid=2790651" title="Lotnisko Paraćin">
Lotnisko Paraćin

Lotnisko Paraćin (IATA: PND, ICAO: LYPN) – lotnisko położone blisko Paraćina (Serbia). Używane jest do celów sportowych.

</doc>
<doc id="2790655" url="https://pl.wikipedia.org/wiki?curid=2790655" title="Reprezentanci Portugalii w rugby union mężczyzn">
Reprezentanci Portugalii w rugby union mężczyzn

Lista reprezentantów Portugalii w rugby union - lista zawodników, którzy reprezentowali Portugalię w przynajmniej jednym oficjalnym meczu międzypaństwowym.
Stan po meczu z Urugwajem, który rozegrano w Bukareszcie 17 czerwca 2012 roku.
Na pierwszym miejscu podano punkty zdobyte przez reprezentację Portugalii.

</doc>
<doc id="2790657" url="https://pl.wikipedia.org/wiki?curid=2790657" title="Lotnisko Progar">
Lotnisko Progar

Lotnisko Progar (IATA: PGB, ICAO: LYPB) – lotnisko położone we wsi Progar (gmina Surčin, Serbia). Używane jest do celów rolniczych.

</doc>
<doc id="2790660" url="https://pl.wikipedia.org/wiki?curid=2790660" title="Roger Gaignard">
Roger Gaignard

Roger Gaignard (ur. 13 kwietnia 1933 w Paryżu) – francuski kolarz torowy, dwukrotny medalista mistrzostw świata.
Kariera.
Pierwsze sukcesy w karierze Roger Gaignard osiągnął w 1954 roku, kiedy zdobył brązowy medal w sprincie indywidualnym amatorów podczas mistrzostw świata w Kolonii. W zawodach tych wyprzedzili go jedynie Brytyjczyk Cyril Peacock i Australijczyk John Tresidder. Wynik ten Francuz powtórzył na rozgrywanych trzy lata później mistrzostwach świata w Liège, gdzie uległ tylko dwóm Holendrom: Janowi Derksenowi i Ariemu van Vlietowi. Wielokrotnie zdobywał medale torowych mistrzostw kraju, w tym sześć złotych, nigdy jednak nie wystąpił na igrzyskach olimpijskich.

</doc>
<doc id="2790661" url="https://pl.wikipedia.org/wiki?curid=2790661" title="Lotnisko Smederevo">
Lotnisko Smederevo

Lotnisko Smederevo (IATA: SDO, ICAO: LYSD) – lotnisko położone 4 kilometry na północny wschód od centrum Smedereva (Serbia). Używane jest do celów rolniczych i sportowych.

</doc>
<doc id="2790662" url="https://pl.wikipedia.org/wiki?curid=2790662" title="Granat 40 x 46 mm SR">
Granat 40 x 46 mm SR



</doc>
<doc id="2790665" url="https://pl.wikipedia.org/wiki?curid=2790665" title="Upsilodus">
Upsilodus



</doc>
<doc id="2790666" url="https://pl.wikipedia.org/wiki?curid=2790666" title="Lotnisko Smederevska Palanka">
Lotnisko Smederevska Palanka

Lotnisko Smederevska Palanka (IATA: SPL, ICAO: LYSP) – lotnisko położone w Smederevskiej Palance (Serbia). Używane jest do celów sportowych.

</doc>
<doc id="2790668" url="https://pl.wikipedia.org/wiki?curid=2790668" title="Farhians">
Farhians



</doc>
<doc id="2790669" url="https://pl.wikipedia.org/wiki?curid=2790669" title="Ardeapiscis">
Ardeapiscis



</doc>
<doc id="2790671" url="https://pl.wikipedia.org/wiki?curid=2790671" title="Agama himalayana">
Agama himalayana



</doc>
<doc id="2790672" url="https://pl.wikipedia.org/wiki?curid=2790672" title="Mistrzostwa Ameryki Środkowej i Karaibów juniorów w lekkoatletyce">
Mistrzostwa Ameryki Środkowej i Karaibów juniorów w lekkoatletyce

Mistrzostwa Ameryki Środkowej i Karaibów juniorów w lekkoatletyce – międzynarodowe zawody lekkoatletyczne dla sportowców do lat 19 organizowane w interwale dwuletnim począwszy od roku 1974.

</doc>
<doc id="2790679" url="https://pl.wikipedia.org/wiki?curid=2790679" title="Burmistrzówka w Trzciance">
Burmistrzówka w Trzciance

Burmistrzówka w Trzciance - zabytkowy dom, usytuowany przy ul. Żeromskiego w Trzciance, w powiecie czarnkowsko-trzcianeckim, w województwie wielkopolskim. Budynek Muzeum Ziemi Nadnoteckiej im. Wiktora Stachowiaka.
Budynek z pierwszej połowy XIX wieku, wybudowany w stylu późnoklasycystycznym, o podcieniowym wejściu z kolumnami. Od wybudowania do 1854 roku służył jako mieszkanie burmistrza. W budynku również odbywały się zebrania magistratu. W latach 1854-1971 pełnił funkcję mieszkalną. Od 1971 roku, jedna z dwóch siedzib Muzeum Ziemi Nadnoteckiej im. Wiktora Stachowiaka.

</doc>
<doc id="2790681" url="https://pl.wikipedia.org/wiki?curid=2790681" title="Diastatomycter">
Diastatomycter



</doc>
<doc id="2790682" url="https://pl.wikipedia.org/wiki?curid=2790682" title="Laudakia himalayana">
Laudakia himalayana



</doc>
<doc id="2790683" url="https://pl.wikipedia.org/wiki?curid=2790683" title="Lotnisko Trstenik">
Lotnisko Trstenik

Lotnisko Trstenik (IATA: TRE, ICAO: LYTR) – lotnisko położone 2,5 kilometra od Trstenika (Serbia). Używane jest do celów sportowych.

</doc>
<doc id="2790685" url="https://pl.wikipedia.org/wiki?curid=2790685" title="Graeme French">
Graeme French

Graeme French (ur. 15 kwietnia 1927 w Ulverstone – zm. 9 marca 2012 w Gold Coast) – australijski kolarz torowy i szosowy, dwukrotny medalista torowych mistrzostw świata.
Kariera.
Największy sukces w karierze Graeme French osiągnął w 1956 roku, kiedy zdobył złoty medal w wyścigu ze startu zatrzymanego zawodowców podczas torowych mistrzostw świata w Kopenhadze. Na rozgrywanych rok później mistrzostwach świata w Liège French zdobył brązowy medal w tej samej konkurencji, ulegając jedynie Belgowi Paulowi Depaepe oraz Szwajcarowi Walterowi Bucherowi. Nigdy nie wystartował na igrzyskach olimpijskich. Startował również w wyścigach szosowych, ale bez większych sukcesów.

</doc>
<doc id="2790687" url="https://pl.wikipedia.org/wiki?curid=2790687" title="Agama kaukaska">
Agama kaukaska

Agama kaukaska ("Paralaudakia caucasia") – gatunek jaszczurki z podrodziny Agaminae w rodzinie agamowatych (Agamidae).
Występowanie.
Kaukaz, Azja Mniejsza oraz Azja Środkowa (Iran, Afganistan, Uzbekistan, Turkmenistan).
Występuje w górach, na wysokości do 3000 m n.p.m. Żyje wśród skał, jest aktywna w dzień, za kryjówki wybiera szczeliny skalne i jamki pod kamieniami. Zimuje zwykle gromadnie. Samce często wygrzewają się na wyżej położonych skałach, jednocześnie obserwując otoczenie. Gdy zbliża się podejrzany obiekt najbliżej położone samce zaczynają kiwać głowami co jest sygnałem ostrzegawczym dla innych osobników, gdy obiekt ten zbliży się na odległość 8 - 10 m wszystkie agamy natychmiast chowają się w szczelinach skalnych. Przy próbie wydobycia agama nadyma się powietrzem, klinując się w ten sposób co uniemożliwia jej wyciągnięcie. 
Cechy morfologiczne.
Osiąga 15 - 18 cm długości. Głowa, tułów i nasada ogona silnie spłaszczone. Po bokach szyi występują poziome fałdy skórne. Łuski na ogonie ułożone w wyraźne pierścienie. 
grzbiet szaro oliwkowy lub oliwkowo brązowy z żółtymi plamkami, ułożonymi w poprzeczne pasma lub tworzącymi mozaikowy deseń. ogon pokryty na przemian żółtymi i czarnymi pręgami.
Odżywianie.
Żywi się stawonogami oraz soczystymi częściami roślin.
Rozród.
Pod koniec VI samica składa 8 - 14 jaj.

</doc>
<doc id="2790688" url="https://pl.wikipedia.org/wiki?curid=2790688" title="Lotnisko Zemun Polje">
Lotnisko Zemun Polje

Lotnisko Zemun Polje (IATA: ZPB, ICAO: LYZP) – lotnisko położone w dzielnicy Belgradu, Zemunie (Serbia). Używane jest do celów sportowych.

</doc>
<doc id="2790690" url="https://pl.wikipedia.org/wiki?curid=2790690" title="Fuller Theological Seminary">
Fuller Theological Seminary

Fuller Theological Seminary – ewangelikalne seminarium teologiczne w Pasadenie, w Kalifornii, założone w 1947 roku. 
Seminarium posiada trzy wydziały: teologiczny, psychologiczny i badań międzykulturowych.
Studiuje w nim ponad 4 300 osób z 67 krajów, reprezentujących 108 denominacji chrześcijańskich. 

</doc>
<doc id="2790693" url="https://pl.wikipedia.org/wiki?curid=2790693" title="Marcin Kowalczyk (aktor)">
Marcin Kowalczyk (aktor)

Marcin Kowalczyk (ur. 28 lipca 1987 w Krakowie) – polski aktor filmowy, laureat nagrody im. Zbyszka Cybulskiego
Kariera sceniczna.
W 2004 zadebiutował na scenie krakowskiego Teatru Mumerus jako żebrak i Walenty w "Iwonie" Witolda Gombrowicza w reżyserii Wiesława Hołdysa. Grał też w "Woyzecku" (2009) Georga Büchnera w Teatrze „Bagatela” im. Tadeusza Boya-Żeleńskiego w reż. Andrzeja Domalika i w "Klubie Polski" (2010) jako Konrad / Juliusz Słowacki, wystawionym przez Pawła Miśkiewicza w warszawskim Teatrze Dramatycznym. W 2011 za występ w spektaklu dyplomowym "Babel 2" w reżyserii Mai Kleczewskiej otrzymał nagrodę aktorską na XXIX Festiwalu Szkól Teatralnych w Łodzi.
W 2012 ukończył studia na Wydziale Aktorskim PWST w Krakowie. Znalazł się w obsadzie przedstawienia "Wyzwolenie" (2017) Stanisława Wyspiańskiego w reż. Krzysztofa Garbaczewskiego w Teatrze Studio im. Stanisława Ignacego Witkiewicza, wystąpił jako „Blue Lady” w "Ognistym Aniele" Siergieja Prokofjewa w reż. Mariusza Trelińskiego w Teatrze Wielkim-Operze Narodowej w Warszawie oraz zagrał Gregersa Werle w "Dzikiej kaczce" (2019) Henrika Ibsena w reż. Franciszka Szumińskiego w Teatrze im. Stefana Żeromskiego w Kielcach.
Kariera ekranowa.
Za debiutancką kreację kinową Piotra „Magika” Łuszcza w filmie "Jesteś Bogiem" (2012) zdobył wiele nagród, w tym Polską Nagrodę Filmową Orzeł w kategorii: Odkrycie roku. Główna rola męska w debiucie fabularnym Krzysztofa Skoniecznego "Hardkor Disko" (2014) przyniosła mu nagrodę na 33. Festiwalu Debiutów Filmowych „Młodzi i Film” w Koszalinie – „za stworzenie elektryzującej roli, która za pomocą minimalnych środków buduje wysokie napięcie”. Za postać ukrywającego się zbrodniarza w etiudzie fabularnej "Źle nam z oczu patrzy" (2014) odebrał nagrodę honorową w Ogólnopolskim Konkursie Filmów Niezależnych w Koninie. Wystąpił w teledysku do piosenki Ørganek „Mississippi w ogniu” (2016). Został obsadzony w pierwszoplanowej roli w dramacie sensacyjnym Macieja Kawulskiego "Jak zostałem gangsterem. Historia prawdziwa" (premiera: 3 stycznia 2020).
Życie prywatne.
Jest w związku z fotografką Dominiką Miłek.

</doc>
<doc id="2790694" url="https://pl.wikipedia.org/wiki?curid=2790694" title="You Don’t Bring Me Flowers">
You Don’t Bring Me Flowers

You Don’t Bring Me Flowers – singel Barbry Streisand i Neila Diamonda z 1978 roku.
Informacje ogólne.
Piosenkę napisali Alan i Marilyn Bergmanowie. Początkowo miała służyć jako motyw muzyczny dla serialu "All That Glitters", jednak ostatecznie została uznana za niepasującą do koncepcji produkcji. Neil Diamond nagrał solową wersję „You Don’t Bring Me Flowers” w 1977 na album "I’m Glad You’re Here with Me Tonight", a rok później Barbra Streisand umieściła utwór na swojej płycie "Songbird". Jesienią 1978 roku artyści nagrali w duecie nową wersję piosenki, która następnie pojawiła się na ich kolejnych płytach: "Greatest Hits Volume 2" Streisand oraz "You Don’t Bring Me Flowers" Diamonda. Nagranie spotkało się z dużym sukcesem komercyjnym, docierając do 1. miejsca amerykańskiej i kanadyjskiej listy przebojów. W lutym 1980 Streisand i Diamond wykonali piosenkę na żywo na rozdaniu nagród Grammy.

</doc>
<doc id="2790698" url="https://pl.wikipedia.org/wiki?curid=2790698" title="Kōriki Jōjima">
Kōriki Jōjima

 – japoński polityk.
Studiował rolnictwo na Uniwersytecie Tokijskim. Jest jednym z członków założycieli Partii Demokratycznej. W 1996 został po raz pierwszy wybrany do parlamentu. 1 października 2012 objął stanowisko ministra finansów w rządzie Yoshihiko Nody. W wyniku wyborów parlamentarnych z 16 grudnia 2012 stracił mandat parlamentarny, 26 grudnia tego samego roku złożył dymisję ze stanowiska ministra i został zastąpiony przez Taro Aso.

</doc>
<doc id="2790701" url="https://pl.wikipedia.org/wiki?curid=2790701" title="Acanthotaurichthys">
Acanthotaurichthys



</doc>
<doc id="2790702" url="https://pl.wikipedia.org/wiki?curid=2790702" title="Wiktoryja Azarenka">
Wiktoryja Azarenka



</doc>
<doc id="2790710" url="https://pl.wikipedia.org/wiki?curid=2790710" title="Kościół św. Jakuba w Dąbrówce Królewskiej">
Kościół św. Jakuba w Dąbrówce Królewskiej

Kościół św. Jakuba w Dąbrówce Królewskiej – kościół katolicki położony we wsi Dąbrówka Królewska, powstały około 1300 r., zbudowany z głazów narzutowych uzupełnianych cegłą.
Kościół ma charakter gotycki, jest orientowany, oskarpowany od strony wschodniej i zachodniej. Szczyt prezbiterium uskokowy, ceglany, powstały prawdopodobnie w XVI lub XVII w. W zachodniej części znajduje się wieża nadbudowana w XVII w., zakończona murowaną kopułką i krenelażem. Wnętrze przykryte jest pozornym sklepieniem kolebkowym. Świątynia przeszła przebudowę w XVII w. i restaurację w XIX w. Posiada manierystyczne i barokowe wyposażenie.

</doc>
<doc id="2790713" url="https://pl.wikipedia.org/wiki?curid=2790713" title="Kościół św. Wawrzyńca w Cynkowie">
Kościół św. Wawrzyńca w Cynkowie

Kościół św. Wawrzyńca w Cynkowie – zabytkowy kościół katolicki znajdujący się w Cynkowie w gminie Koziegłowy w powiecie myszkowskim w województwie śląskim. Jest kościołem filialnym w parafii św. Wawrzyńca w Cynkowie w dekanacie koziegłowskim w archidiecezji częstochowskiej.
Świątynia znajduje się na szlaku architektury drewnianej województwa śląskiego.
Historia.
Kościół powstał w roku 1631 wzniesiony przez budowniczego Walentego Ruraya z Pyskowic (według napisów wyrytych w nadprożach drzwi). Prawdopodobnie w XIX wieku do kościoła dobudowano kruchtę zachodnią. Świątynia poddana została gruntownej restauracji w latach 1951-1958. W roku 1957 odnowiono ołtarz główny, ołtarze boczne oraz chór.
Architektura.
Kościół położony jest około 1 km na północ od wsi Cynków. Orientowany, drewniany, wybudowany w konstrukcji sumikowo-łątkowej o ścianach pobitych gontem. Nawa na rzucie zbliżonym do kwadratu, prezbiterium węższe, zamknięte trójbocznie, przy nim od północy znajduje się zakrystia. Od zachodu do nawy dostawiona kruchta. Dachy kościoła gontowe, dwuspadowe. Nad nawą ulokowana jest sześcioboczna sygnaturka na sygnaturkę z latarnią, zwieńczona hełmem. We wnętrzu stropy płaskie. Ściana tęczowa o wykroju prostokątnym. Od strony zachodniej nawy – chór muzyczny wsparty na dwóch słupach.

</doc>
<doc id="2790718" url="https://pl.wikipedia.org/wiki?curid=2790718" title="C/1913 Y1 (Delavan)">
C/1913 Y1 (Delavan)

C/1913 Y1 (Delavan) – kometa jednopojawieniowa, którą zaobserwowano tuż przed wybuchem I wojny światowej, przez co nazywano ją „kometą wojny”. 
Odkrycie.
Kometa została odkryta 27 października 1913 przez Pablo Delavana.
Orbita komety i właściwości fizyczne.
Orbita komety C/1913 Y1 (Delavan) ma kształt hiperboli o mimośrodzie &gt;1. Jej peryhelium znajdowało się w odległości 1,104 j.a. od Słońca. Nachylenie jej trajektorii do ekliptyki to wartość 68˚.
Jądro tej komety ma rozmiary maks. kilku km.

</doc>
<doc id="2790722" url="https://pl.wikipedia.org/wiki?curid=2790722" title="Mistrzostwa Ameryki Środkowej i Karaibów Juniorów w Lekkoatletyce 2010">
Mistrzostwa Ameryki Środkowej i Karaibów Juniorów w Lekkoatletyce 2010

18. Mistrzostwa Ameryki Środkowej i Karaibów Juniorów w Lekkoatletyce – międzynarodowe zawody lekkoatletyczne dla sportowców do lat 19, które odbyły się na Estadio Olímpico Félix Sánchez w Santo Domingo na Dominikanie od 2 do 4 lipca 2010.

</doc>
<doc id="2790724" url="https://pl.wikipedia.org/wiki?curid=2790724" title="Kłopotnica (dopływ Wisłoki)">
Kłopotnica (dopływ Wisłoki)

Kłopotnica – potok, lewobrzeżny dopływ Wisłoki o długości 14,83 km.
Potok płynie w Beskidzie Niskim i na Pogórzu Jasielskim. Jego źródła znajdują się na wysokości ok. 780 m n.p.m., w zaklęśnięciu północnych stoków Magury Wątkowskiej. Spływa początkowo w kierunku północnym, a następnie północno-wschodnim. W Foluszu przyjmuje swój pierwszy większy prawobrzeżny dopływ – potok Potasówkę z Huty Pielgrzymskiej, spod przełęczy Smyczka. Tu też opuszcza góry i dalej podąża przez połogie tereny Pogórza Jasielskiego, w tym przez Kłopotnicę (przysiółek Pielgrzymki). W Zawadce Osieckiej przyjmuje dopływy: z lewej potok Czerną z Dobryni, a tuż poniżej z prawej – duży potok o nazwie Pachniczka od Pielgrzymki, którego cieki źródłowe spływają ze stoków Góry Zamkowej (581 m n.p.m.), Smyczki (686 m n.p.m.) i Czerszli (611 m n.p.m.). Poniżej Osieka Jasielskiego, na wysokości ok. 255 m n.p.m. uchodzi do Wisłoki.
Odcinek Kłopotnicy powyżej Folusza płynie bystro w głębokiej, wąskiej i całkowicie zalesionej dolinie o dużym spadku. Natomiast poniżej tej wsi rzeczka płynie znacznie wolniej, meandruje wśród pól i pastwisk, jedynie wzdłuż jej koryta ciągnie się pas łęgów.

</doc>
<doc id="2790726" url="https://pl.wikipedia.org/wiki?curid=2790726" title="Elżbieta Misiak-Bremer">
Elżbieta Misiak-Bremer

Elżbieta Misiak-Bremer (ur. 1939) – polska dziennikarka, inżynier, działaczka opozycji demokratycznej w okresie PRL.
Życiorys.
Z wykształcenia inżynier, ukończyła studia na Politechnice Warszawskiej.
Od czasu wprowadzenia stanu wojennego do końca lat 80. związana z pismami drugiego obiegu. Od 1982 działała w ogólnopolskiej grupie zajmującej się pozyskiwaniem papieru, drukiem i dystrybucją od 10 do 15 tysięcy egzemplarzy „Tygodnika Mazowsze”. Publikowała także w „Tygodniku Wojennym” i „Przeglądzie Wiadomości Agencyjnych”. W kwietniu 1984 została zatrzymana i tymczasowo aresztowana, w jej mieszkaniu zatrzymano wówczas publikacje niezależne, zwolnienie uzyskała w lipcu tego samego roku. Do 1989 działała w grupie politycznej i redakcji miesięcznika „Wyzwolenie”.
Jako dziennikarka pracowała m.in. w „Ładzie”, „Tygodniku Solidarność”, „Konfrontacjach” i „Wprost”. Od 1987 do 2001 pełniła funkcję rzecznika prasowego Politechniki Warszawskiej, była redaktor naczelną uczelnianego miesięcznika. Została później redaktor naczelną periodyku „POgłos” wydawanego przez Platformę Obywatelską. Od 1999 do 2005 zasiadała w zarządzie Stowarzyszenia Dziennikarzy Polskich, kierowała warszawskim oddziałem tej organizacji. Z rekomendacji klubu parlamentarnego PO w 2007 i w 2010 powoływana w skład rady programowej TVP, została jej wiceprzewodniczącą.
Od 1966 jest członkinią Grupy Bieszczadzkiej GOPR. Spisała i opracowała wspomnienia Izabeli Dzieduszyckiej, wydane w 2011 pod tytułem "Kucem na Ursynów".
W 2011, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", odznaczona Krzyżem Kawalerskim Orderu Odrodzenia Polski.

</doc>
<doc id="2790727" url="https://pl.wikipedia.org/wiki?curid=2790727" title="Arturo González">
Arturo González

Arturo Alfonso „Ponchito” González González (ur. 5 września 1994 w Reynosie) – meksykański piłkarz występujący na pozycji lewego skrzydłowego lub ofensywnego pomocnika, reprezentant Meksyku, od 2016 roku zawodnik Monterrey.
Początki.
González urodził się w leżącym nieopodal granicy meksykańsko-amerykańskiej mieście Reynosa, w stanie Tamaulipas. Jest synem Luisa Enrique Gonzáleza i Irmy González, posiada trzech braci, z czego jeden z nich (Armando Alonso) jest jego bliźniakiem. Jego piłkarskimi idolami są Andrés Guardado i Mesut Özil. Jako dziecko grał w baseball, który był najpopularniejszym sportem w rodzinnym mieście, jednak po złamaniu ręki rozpoczął treningi piłki nożnej. W grudniu 2008 i styczniu 2009 wziął udział w naborze juniorów do zespołu Club Atlas w amerykańskim mieście Mission i po pozytywnym werdykcie szkoleniowców dołączył na stałe do akademii młodzieżowej klubu. W barwach Atlasu występował początkowo w czwartoligowych (26 meczów/11 goli) i trzecioligowych (2 mecze/0 goli) rezerwach, a następnie w lidze meksykańskiej do lat siedemnastu (10 meczów/4 gole) i dwudziestu (24 mecze/8 goli).
Kariera klubowa.
Postępy Gonzáleza w juniorach Atlasu były obserwowane już w 2011 roku przez szkoleniowca pierwszego zespołu Rubéna Omara Romano, jednak do treningów seniorskiej ekipy został włączony dopiero przez kolejnego trenera – Juana Carlosa Cháveza. Właśnie za jego kadencji zadebiutował w meksykańskiej Primera División, 18 lutego 2012 w zremisowanym 0:0 spotkaniu domowym z Tigres UANL, kiedy to pojawił się na placu gry w 66. minucie w miejsce Alonso Zamory. Premierowego gola w najwyższej klasie rozgrywkowej strzelił 4 listopada 2012 w zremisowanym 2:2 domowym spotkaniu z Pueblą. Przez kolejne dwa lata jego zespół przeważnie bronił się jednak przed spadkiem z ligi, sporadycznie korzystając z młodych wychowanków.
W jesiennym sezonie Apertura 2013 González doszedł ze swoją drużyną do finału krajowego pucharu – Copa MX; był to zarazem pierwszy finał jakichkolwiek rozgrywek, do którego Atlas zdołał dotrzeć w ostatnich czternastu latach. Wciąż pozostawał jednak wówczas głębokim rezerwowym drużyny i nie wystąpił w przegranej konfrontacji finałowej z Morelią (3:3, 1:3 po karnych). Pewne miejsce w wyjściowej jedenastce Atlasu wywalczył sobie zaraz po tym sukcesie, po przyjściu do zespołu szkoleniowca Tomása Boya i mimo wieku dziewiętnastu lat szybko został jednym z kluczowych zawodników formacji ofensywnej i czołowym skrzydłowym w lidze (media określiły go mianem "perły").
W lutym 2014 González stał się bohaterem niedoszłego transferu do klubu Tigres UANL; władze tego zespołu sfinalizowały przejście zawodnika i zapłaciły Atlasowi wymaganą kwotę za jego kartę zawodniczą – na tej podstawie zawodnik miałby reprezentować barwy Tigres od kolejnego sezonu. Niedługo potem Atlas został jednak przejęty przez przedsiębiorstwo Grupo Salinas, które zablokowało transfer. Sprawa trafiła ostatecznie do komisji ds. rozwiązywania sporów Meksykańskiego Związku Piłki Nożnej, która przyznała rację drużynie z Guadalajary, wobec czego González pozostał ostatecznie w Atlasie.
W 2015 roku González wziął udział w pierwszym międzynarodowym turnieju klubowym w karierze – Copa Libertadores. Pierwszy mecz w tych południowoamerykańskich rozgrywkach zanotował 17 lutego z kolumbijskim Santa Fe (0:1), zaś jedynego gola strzelił 15 kwietnia na wagę zwycięstwa w konfrontacji z brazylijskim Atlético Mineiro (1:0). Mimo pewnej pozycji w składzie, ostatecznie odpadł z Atlasem z Pucharu Wyzwolicieli już w fazie grupowej. Ogółem w barwach Atlasu spędził pięć lat.
W lipcu 2016 González, w zamian za cztery miliony dolarów i kartę zawodniczą Cándido Ramíreza, przeszedł do ekipy wicemistrza Meksyku – CF Monterrey. Ruch ten wywołał sporą dezaprobatę ze strony kibiców Atlasu, domagających się dymisji prezydenta klubu Gustavo Guzmána, który z kolei przyznał, iż gracz został sprzedany ze względu na problemy z płynnością finansową klubu. W nowych barwach zawodnik zadebiutował 16 lipca 2016 w zremisowanym 1:1 meczu ligowym z Pueblą (rozegrał pełne dziewięćdziesiąt minut).
Kariera reprezentacyjna.
W czerwcu 2011 González został powołany przez szkoleniowca Raúla Gutiérreza do reprezentacji Meksyku U-17 na Młodzieżowe Mistrzostwa Świata w Meksyku (mimo iż wskutek kontuzji barku jego występ w rozgrywkach do końca stał pod znakiem zapytania). Podczas tego turnieju, występując z numerem 10 na koszulce, był podstawowym graczem swojej ekipy – rozegrał wszystkie możliwe siedem meczów (z czego pięć w podstawowym składzie), zdobywając gola w doliczonym czasie meczu fazy grupowej z Holandią (3:2). Meksykanie, pełniący wówczas rolę gospodarzy, zdobyli natomiast tytuł juniorskich mistrzów świata, pokonując w finale Urugwaj (2:0) na Estadio Azteca (González rozegrał wówczas całe spotkanie).
W maju 2013 González, wraz z reprezentacją Meksyku U-20 prowadzoną przez Sergio Almaguera, wziął udział w Turnieju w Tulonie, gdzie wystąpił w dwóch spotkaniach, a jego drużyna zajęła ostatecznie trzecie miejsce w liczącej pięć zespołów grupie, nie kwalifikując się do dalszych gier. Kilka dni później znalazł się w składzie na Mistrzostwa Świata U-20 w Turcji – tam był jednym z ważniejszych graczy swojej kadry narodowej i rozegrał trzy z czterech spotkań (z czego dwa w wyjściowej jedenastce). Wpisał się także na listę strzelców w spotkaniu 1/8 finału z Hiszpanią (1:2), po którym meksykańska reprezentacja zakończyła ostatecznie swój udział w młodzieżowym mundialu.
W maju 2014 González znalazł się w ogłoszonym przez Raúla Gutiérreza składzie reprezentacji Meksyku U-23 na swój drugi z rzędu Turniej w Tulonie, podczas którego rozegrał wszystkie cztery spotkania (z czego dwa w wyjściowym składzie). Meksykanie odpadli z rozgrywek w fazie grupowej, podobnie jak przed rokiem zajmując w niej trzecią lokatę. Rok później wziął udział w eliminacjach do igrzysk olimpijskich; wystąpił wówczas w czterech z pięciu możliwych spotkań (w dwóch w pierwszej jedenastce), zaś jego zespół triumfował ostatecznie w kwalifikacjach, pokonując w finale Honduras (2:0). W maju 2016 po raz trzeci z rzędu został powołany na Turniej w Tulonie, gdzie zanotował cztery występy (trzy w pierwszym składzie) i wbił po golu w konfrontacjach z Francją (1:3) oraz Mali (3:3), lecz jego kadra ponownie zakończyła swój udział w rozgrywkach w fazie grupowej. Trzy miesiące później znalazł się natomiast w składzie na Igrzyska Olimpijskie w Rio de Janeiro. Zagrał wówczas w dwóch z trzech meczów (w jednym w wyjściowej jedenastce), a prowadzona przez Gutiérreza ekipa nie zdołała wyjść z grupy męskiego turnieju piłkarskiego.
W seniorskiej reprezentacji Meksyku González zadebiutował za kadencji selekcjonera Miguela Herrery, 9 października 2014 w wygranym 2:0 meczu towarzyskim z Hondurasem, rozegranym na Estadio Víctor Manuel Reyna w Tuxtla Gutiérrez. Pojawił się wówczas na placu gry w 77. minucie, zmieniając Marco Fabiána. Tym samym został pierwszym mistrzem świata do lat siedemnastu z 2011 roku, który zdołał się przebić do dorosłej kadry narodowej.
Statystyki kariery.
Klubowe.
Legenda:

</doc>
<doc id="2790733" url="https://pl.wikipedia.org/wiki?curid=2790733" title="Maidla (Saue)">
Maidla (Saue)

Maidla – wieś w Estonii, w prowincji Harju, w gminie Saue.

</doc>
<doc id="2790736" url="https://pl.wikipedia.org/wiki?curid=2790736" title="Mola (rodzaj)">
Mola (rodzaj)

Mola – rodzaj ryb promieniopłetwych z rodziny samogłowowatych (Molidae).
Występowanie.
Ciepłe i umiarkowane wody wszystkich oceanów.
Klasyfikacja.
Gatunki zaliczane do tego rodzaju :

</doc>
<doc id="2790738" url="https://pl.wikipedia.org/wiki?curid=2790738" title="Poeciliodes">
Poeciliodes



</doc>
<doc id="2790739" url="https://pl.wikipedia.org/wiki?curid=2790739" title="Ben i Kate">
Ben i Kate

Ben i Kate (ang. "Ben and Kate", 2012-2013) – amerykański serial komediowy stworzony przez Danę Fox. Wyprodukowany przez 20th Century Fox Television i Chernin Entertainment.
Światowa premiera serialu miała miejsce 25 września 2012 roku na antenie Fox. Dnia 23 stycznia 2013 roku Fox potwierdził, że serial został wyrzucony z ramówki. Serial zakończył emisję 22 stycznia 2013 roku po 13 odcinkach. W Polsce premiera serialu odbyła się 23 lutego 2013 roku na kanale TVN 7.
Opis fabuły.
Serial opowiada o losach Bena, który wprowadza się do swojej siostry, samotnej matki.

</doc>
<doc id="2790740" url="https://pl.wikipedia.org/wiki?curid=2790740" title="Elton Walcott">
Elton Walcott

Elton Walcott (ur. 23 lutego 1992) – trynidadzko-tobagijski lekkoatleta specjalizujący się w trójskoku.
Sezon 2009 rozpoczął od zwycięstwa w zawodach CARIFTA Games, a później był czwarty na mistrzostwach świata juniorów młodszych oraz piąty podczas mistrzostw panamerykańskich juniorów. W 2010 ponownie tryumfował w CARIFTA Games, zwyciężył w juniorskich mistrzostwach Ameryki Środkowej i Karaibów oraz nie awansował do finału na mistrzostwach świata juniorów. Złoty medalista CARIFTA Games oraz mistrzostw panamerykańskich juniorów z 2011.
Medalista mistrzostw Trynidadu i Tobago.
Jego brat – Keshorn Walcott – został w 2012 roku mistrzem olimpijskim w rzucie oszczepem.
Rekord życiowy: 16,43/16,51w (23 lipca 2011, Miramar).

</doc>
<doc id="2790742" url="https://pl.wikipedia.org/wiki?curid=2790742" title="Autostrada A16 (Niemcy)">
Autostrada A16 (Niemcy)

Autostrada A16 (niem. "Bundesautobahn 16 (BAB 16)" także "Autobahn 16 (A16)") – nigdy nie wybudowana autostrada w Niemczech. Była planowana jako połączenie relacji Lipsk–Torgau–Elsterwerda–Hoyerswerda–Weißwasser i dalej miała przekraczać granicę polsko-niemiecką w pobliżu Żar. Zgodnie z planami A16 miała mieć około 165 km długości.

</doc>
<doc id="2790743" url="https://pl.wikipedia.org/wiki?curid=2790743" title="Teodor z Tabenissi">
Teodor z Tabenissi

Teodor z Tabenissi (ur. około 306 w Latopolis, zm. 27 kwietnia 368) – 
święty Kościoła katolickiego, opat.
O Teodorze z Tabenissi pisał anonimowy autor żywota świętego Pachomiusza. Urodził się w Latopolis i już będąc nastolatkiem oddawał się ascezie i mając czternaście lat przystąpił do wspólnoty mnichów w miejscowym klasztorze. Kiedy dotarła do niego sława interpretacji Biblii przez Pachomiusza udał się do Tabenessi. Wkrótce został jego zaufanym przyjacielem i kiedy Pachomiusz w 336 roku powędrował do Phbow wyznaczony został przez niego na stanowisko opata . Wkrótce został powołany do pomocy przy organizacji działania całej wspólnoty. Pachomiusz wyznaczył mu pokutę pozbawiając wszystkich funkcji. Po śmierci twórcy reguły zakonnej następcą został nie jego powiernik Teodor, a wskazany przez niego Petroniusz, a po nim Horsiesi. Dopiero ten ostatni najpierw powołał go na stanowisko koadiutora, a później przekazał swoje obowiązki Teodorowi.
Wspomnienie liturgiczne wyznaczone zgodnie ze „złotą regułą” ("règle d'or") w dzienną rocznicę śmierci.

</doc>
<doc id="2790745" url="https://pl.wikipedia.org/wiki?curid=2790745" title="Justin St. Clair">
Justin St. Clair

Justin St. Clair (ur. 17 maja 1979) – amerykański lekkoatleta specjalizujący się w rzucie oszczepem.
Wicemistrz strefy NACAC do lat 25 z 2002 roku. W 2007 roku został złotym medalistą mistrzostw NACAC oraz był siódmy na igrzyskach panamerykańskich. 
Rekord życiowy: 77,85 (1 maja 2004, Boise).

</doc>
<doc id="2790746" url="https://pl.wikipedia.org/wiki?curid=2790746" title="Lotnisko Stara Pazova">
Lotnisko Stara Pazova

Lotnisko Stara Pazova (IATA: SPV, ICAO: LYSP) – lotnisko położone w Starej Pazovie (Serbia). Używane jest do celów sportowych.

</doc>
<doc id="2790748" url="https://pl.wikipedia.org/wiki?curid=2790748" title="Prześladowanie chrześcijan">
Prześladowanie chrześcijan



</doc>
<doc id="2790750" url="https://pl.wikipedia.org/wiki?curid=2790750" title="Hranická propast">
Hranická propast

Hranická propast ("Przepaść Hranicka") – studnia krasowa położona w granicach miasta Hranice na Morawach, w powiecie Przerów, w kraju ołomunieckim w Czechach. 
Obszar wokół studni znajduje się na prawym brzegu rzeki Beczwy i chroniony jest w postaci narodowego rezerwatu przyrody "Hůrka u Hranic". Od stacji kolejowej w uzdrowisku Teplice nad Bečvou prowadzi do niej oznaczony szlak turystyczny. Przepaść mająca 69,5 m głębokości jest zabezpieczona ogrodzeniem mającym chronić turystów przed upadkiem oraz przed zejściem na dno studni, gdzie istnieje zagrożenie spadających głazów, kamieni i drzew. Obsuwanie to spowodowane jest wietrzeniem wskutek mrozu, wiatru, deszczu i intensywnego gniazdowania ptaków.
W oczku krasowym na dnie suchej części studni znajduje się wejście do jaskini podwodnej na poziomie 245,5 m n.p.m. Jaskinia jest wypełniona mocno nasyconą wodą mineralną, będącą słabym, lecz na tyle stężonym kwasem węglowym, że powoduje oparzenia skóry. Nad powierzchnią wody zalega 0,5–1,5-metrowa warstwa trującego w takim stężeniu dwutlenku węgla, obecna także w podwodnych grotach zwanych Rotunda, Niebo, Monika. 
W wyniku pomiaru dokonanego 27 września 2016 przez polskiego nurka Krzysztofa Starnawskiego, ustalono głębokość podwodnej jaskini znajdującej się w studni na 404 m, co czyni ją najgłębszą zatopioną (podwodną) jaskinią na świecie, za jaką do tej pory uznawano jaskinię (392 m). Biorąc pod uwagę wysokość bezwzględną powierzchni oczka, głębokość jaskini potwierdzono do 158,5 poniżej poziomu morza. Głębokość studni łącznie z częścią naziemną wynosi 472 m. 
Starnawski zmierzył jaskinię, schodząc z butlą na głębokość 200 metrów do wąskiej szczeliny w formacji skalnej, a następnie przy pomocy skonstruowanego przez Bartłomieja Gryndę zdalnie sterowanego robota podwodnego GRALmarine (do końca jego przewodu zasilającego) szacował jej wymiary. Robot nie osiągnął dna, a speleolodzy szacują, że głębokość jaskini może sięgać od 800 do 1200 m.

</doc>
<doc id="2790751" url="https://pl.wikipedia.org/wiki?curid=2790751" title="Lotnisko Sjenica">
Lotnisko Sjenica

Lotnisko Sjenica – wojskowe lotnisko należące do Serbskich Sił Zbrojnych, położone w miejscowości Sjenica, w Serbii.

</doc>
<doc id="2790752" url="https://pl.wikipedia.org/wiki?curid=2790752" title="Kościół Najświętszej Maryi Panny Wniebowziętej w Piłce">
Kościół Najświętszej Maryi Panny Wniebowziętej w Piłce

Kościół Najświętszej Maryi Panny Wniebowziętej w Piłce – zabytkowy rzymskokatolicki kościół znajdujący się w miejscowości Piłka, w powiecie czarnkowsko-trzcianeckim, w województwie wielkopolskim. Stanowi świątynię parafialną dla parafii Najświętszej Maryi Panny Wniebowziętej.
Historia i architektura.
Kościół halowy, zbudowany w 1868 roku w stylu neoromańskim, dzięki staraniom ówczesnego proboszcza, Antoniego Prokopa. Konsekrowany przez biskupa Edwarda Likowskiego w październiku 1888 roku. Świątynia o ołtarzach: głównym z 1869 roku wraz z rzeźbami apostołów Piotra i Pawła, a także obrazem Wniebowzięcia Najświętszej Maryi Panny z 1879 roku oraz dwóch bocznych z obrazem św. Antoniego Pustelnika i obrazami autorstwa P. Stankiewicza z końca XIX wieku. Dwie zakrystie pochodzą z 1906 roku. Na kościelnej wieży znajdują się trzy dzwony, w tym jeden z nich z 1758 roku, ufundowany przez Piotra Sapiehę.
Cmentarz przykościelny i pomniki.
Przy kościele zabytkowy cmentarz, a na nim groby m.in.:
Przy kościele pomniki: św. Floriana i św. Jana Pawła II.

</doc>
<doc id="2790756" url="https://pl.wikipedia.org/wiki?curid=2790756" title="Stopnie wojskowe w lotnictwie brytyjskim">
Stopnie wojskowe w lotnictwie brytyjskim

Lista stopni wojskowych RAF przedstawiona w postaci tabelek.
W RAF istnieje podział na stopnie pozostałe ( – szeregowi i podoficerowie), (dosł. „zkomisjonowana” załoga powietrzna; odpowiada tłumaczeniem, ale nie kodem NATO, chorążym) oraz oficerów.
Stopnie inne i.
Nazwy pogrubione oznaczają, że dany podoficer należy do .

</doc>
<doc id="2790757" url="https://pl.wikipedia.org/wiki?curid=2790757" title="Marasmius scorodonius">
Marasmius scorodonius



</doc>
<doc id="2790758" url="https://pl.wikipedia.org/wiki?curid=2790758" title="Wing Commander (ranga)">
Wing Commander (ranga)



</doc>
<doc id="2790760" url="https://pl.wikipedia.org/wiki?curid=2790760" title="Warrant officer">
Warrant officer



</doc>
<doc id="2790762" url="https://pl.wikipedia.org/wiki?curid=2790762" title="Test White’a">
Test White’a

Test White’a – test pozwalający zbadać, czy wariancja reszt w
modelu jest stała, tzn. czy składnik losowy jest homoskedastyczny. Test został zaproponowany przez Halberta White’a w artykule z 1980 roku. Szczególnym przypadkiem testu White’a jest test RESET Ramseya wykorzystywany do testowania poprawności formy funkcyjnej modelu.
Oznaczenia.
Rozważamy model postaci
gdzie formula_2 jest wektorem zaobserwowanych wielkości zmiennej objaśnianej, formula_3 jest macierzą wymiaru formula_4 zawierającą zaobserwowane wielkości zmiennych objaśniających, zaś formula_5 jest wektorem błędów losowych. Oznaczmy:
Założenia.
Zakładamy, że istnieją stałe formula_13 takie że:
Zakładamy ponadto
Testowane hipotezy.
Hipoteza zerowa formula_25
formula_27 formula_28 jest nieprawdziwa

</doc>
<doc id="2790764" url="https://pl.wikipedia.org/wiki?curid=2790764" title="Ääsmäe">
Ääsmäe

Ääsmäe – wieś w Estonii, w prowincji Harju, w gminie Saue.

</doc>
<doc id="2790766" url="https://pl.wikipedia.org/wiki?curid=2790766" title="Powstanie w Iranie (1963)">
Powstanie w Iranie (1963)

Powstanie w Iranie 1963.
Przyczyną powstania stało się wprowadzenie w roku 1961 dekretów o reformie rolnej i emancypacji kobiet. Dekrety spotkały się z gwałtownym sprzeciwem rolników i duchownych, którzy widzieli w zmianach pogwałcenie praw islamu. W kraju doszło do zamieszek w wyniku których padli zabici i ranni. W 1962 r. nowy premier Iranu Asadollah Alam zarządził referendum o wprowadzenie nowych dekretów, które odbyło się w styczniu 1963 r. Pomimo sprzeciwu duchowieństwa referendum zakończyło się sukcesem rządu. W marcu przywódcy religijni Iranu wywołali antyrządowe powstanie. W walkach zginęło wielu ludzi, aresztowano też przywódcę szyitów imama Ruhollaha Chomeiniego i kilku innych przywódców. W odpowiedzi na to tysiące wiernych próbowało uwolnić aresztowanych, tocząc 3 dniowe walki w kilku miejscowościach m.in. Kom. Wojsko krwawo stłumiło powstanie. Zginęło i zostało rannych kilkaset osób. 

</doc>
<doc id="2790767" url="https://pl.wikipedia.org/wiki?curid=2790767" title="Ristananna Tracey">
Ristananna Tracey

Ristananna Tracey (ur. 9 maja 1992) – jamajska lekkoatletka, specjalizująca się w biegach płotkarskich i sprinterskich.
Na początku kariery biegała także na dystansach średniodystansowych. Jako juniorka startowała przeważnie w biegu na 800 metrów, na którym zdobyła dwa srebrne medale CARIFTA Games. Finalistka mistrzostw świata juniorów młodszych z 2009 roku. W 2010 zdobyła dwa złote medale (bieg na 400 metrów przez płotki i sztafeta 4 × 400 metrów) podczas mistrzostw Ameryki Środkowej i Karaibów juniorów w Santo Domingo. Bez powodzenia startowała na mistrzostwach świata juniorów w kanadyjskim Moncton.
W 2011 dotarła do półfinału biegu na 400 metrów przez płotki podczas mistrzostw świata w Daegu. Piąta zawodniczka igrzysk olimpijskich w Rio de Janeiro (2016). Rok później zdobyła brązowy medal podczas IAAF World Relays w sztafecie mieszanej 4 × 400 metrów.
W 2017 zdobyła brązowy medal mistrzostw świata w Londynie (2017).
Medalistka mistrzostw Jamajki.

</doc>
<doc id="2790769" url="https://pl.wikipedia.org/wiki?curid=2790769" title="Agencja 114">
Agencja 114

Agencja 114 (niem. Dienststelle 114) – tajna agencja Organizacji Gehlena i później Bundesnachrichtendienst (BND) z czasów zimnej wojny, wykorzystywana do celów kontrwywiadowczych, służyła jako główne wejście do zachodnioniemieckiego wywiadu dla byłych nazistów.
Powstanie.
Agencja 114 została utworzona wewnątrz Organizacji Gehlena tuż po zakończeniu II wojny światowej. Stany Zjednoczone szukając informacji na temat działań sowieckich agentów w amerykańskiej strefie okupacyjnej w Niemczech, nawiązały kontakt z Reinhardem Gehlenem, który przystąpił do tworzenia agencji.
Zimna wojna.
W szczytowym okresie zimnej wojny w 1960, agencja została włączona do BND, następcy Organizacji Gehlena. Jej siedziba znajdowała się w Karlsruhe, a Zimmerle &amp; Co, przedsiębiorstwo specjalizujące się w produkcji rolet służyło jako „przykrywka”. Oprócz działań kontrwywiadowczych wymierzonych w Sowietów, agencja rozpoczęła również monitorowanie krajowych lewicowców i pacyfistów. W tym czasie była kierowana przez Alfreda Benzingera, byłego sierżanta nazistowskiej tajnej policji wojskowej Geheime Feldpolizei. Wśród byłych nazistów, którzy pracowali w agencji, byli m.in. Konrad Fiebig i Walter Kurreck.

</doc>
<doc id="2790771" url="https://pl.wikipedia.org/wiki?curid=2790771" title="Vorwärts Wrocław">
Vorwärts Wrocław



</doc>
<doc id="2790772" url="https://pl.wikipedia.org/wiki?curid=2790772" title="Schlesien Wrocław">
Schlesien Wrocław



</doc>
<doc id="2790774" url="https://pl.wikipedia.org/wiki?curid=2790774" title="Kościół św. Walentego w Woźnikach">
Kościół św. Walentego w Woźnikach

Kościół św. Walentego – zabytkowy drewniany kościół w Woźnikach na Górnym Śląsku.
Zabytek znajduje się na szlaku architektury drewnianej województwa śląskiego. Należy do miejscowej katolickiej parafii pw. św. Katarzyny Aleksandryjskiej w Woźnikach.
Historia.
Kościół drewniany w Woźnikach wzmiankowany jest już w 1490 r. W 1696 r., na miejscu wcześniejszego kościoła, zbudowano nowy, którego fundatorami byli mieszczanie z Woźnik. Po zbudowaniu przy rynku w Woźnikach nowego murowanego kościoła, drewniany kościół stał się kaplicą. W 1702 r. do kościoła dobudowano kruchtę. Po pożarze miasta w 1789 r., do 1813 r. pełnił rolę kościoła parafialnego, potem kościoła cmentarnego. W 1901 r. Oskar Kowalewski ozdobił wnętrze kościoła dekoracją malarską o motywach ornamentalnych i figuralnych. W tym okresie również wymieniono ołtarz św. Walentego. Od 2000 r. w kościele trwają prace remontowo-konserwatorskie (remont dachu z wymianą gontów, wymiana podłogi, odnowienie polichromii i ołtarza).
Architektura i wyposażenie.
Kościół orientowany, drewniany, zbudowany w konstrukcji zrębowej, na rzucie prostokąta zamkniętego trójbocznie, bez wyszczególnionego prezbiterium. Od strony północno-wschodniej do nawy przylega niewielka zakrystia. Po stronie zachodniej znajduje się kruchta. Po stronie zachodniej do szczytu nawy przylega smukła, ośmioboczna wieżyczka z latarnią i baniastym hełmem. Dach kościoła gontowy, dwuspadowy, przechodzący nad częścią prezbiterialną w wielospadowy. Wnętrze przekryte jest płaskim stropem.
W kościele znajduje się ołtarz św. Walentego z ok. 1901 r. i renesansowa ambona z ciekawą dekoracją z papier mâché.
Otoczenie.
Kościół otoczony jest cmentarzem. W sąsiedztwie kościoła znajduje się grób księdza Józefa Lompy, znanego górnośląskiego poety i nauczyciela.

</doc>
<doc id="2790775" url="https://pl.wikipedia.org/wiki?curid=2790775" title="Clara Bellar">
Clara Bellar

Clara Bellar (ur. 1972 w Paryżu, Francja) – francuska aktorka filmowa. 

</doc>
<doc id="2790776" url="https://pl.wikipedia.org/wiki?curid=2790776" title="Park Montsouris">
Park Montsouris

Park Montsouris – park publiczny w 14. dzielnicy Paryża, o powierzchni 15 hektarów. Największy teren zielony i popularne miejsce wypoczynku południowej części miasta, zarządzany przez Miasto Paryż.
Historia.
Podczas wielkiej przebudowy Paryża kierowanej przez Georges’a Hausmanna, zaplanowano cztery główne parki w mieście: Lasek Buloński na zachodzie, Lasek Vincennes na wschodzie, Wzgórza Chaumont na północy i Park Montsouris na południu. Realizację Montsouris powierzono Jean-Charles'owi Alphandowi i rozpoczęto w 1867 roku. Wybrano teren nienadający się do zabudowy, położony nad podziemnymi kamieniołomami i katakumbami (istniejącymi do dziś), które stwarzały problemy podczas prac (np. woda ze świeżo wykonanego sztucznego jeziora jednej nocy przelała się do podziemi i rankiem było suche). Uroczyste otwarcie parku miało miejsce w 1869, roboty kontynuowano jeszcze do 1878.

</doc>
<doc id="2790777" url="https://pl.wikipedia.org/wiki?curid=2790777" title="Hertha Wrocław">
Hertha Wrocław



</doc>
<doc id="2790778" url="https://pl.wikipedia.org/wiki?curid=2790778" title="Squadron Leader">
Squadron Leader



</doc>
<doc id="2790779" url="https://pl.wikipedia.org/wiki?curid=2790779" title="Stanisław Strzetelski">
Stanisław Strzetelski

Stanisław Strzetelski (ur. 5 marca 1895 w Grzymałówce, zm. 10 kwietnia 1969 w Glen Cove pod Nowym Jorkiem) – polski dziennikarz i wydawca, polityk, poseł na Sejm III kadencji w II RP z ramienia Stronnictwa Narodowego.
Życiorys.
Kształcił się w C. K. Gimnazjum im. Rudolfa w Brodach, w którym w 1913 zdał egzamin dojrzałości. Studiował filozofię na Uniwersytecie Lwowskim i Wiedeńskim. Po wybuchu I wojny światowej wstąpił do Legionu Wschodniego. Od września 1914 wcielony do Armii Austro-Węgier; zdezerterował w maju 1918. Służył w jednostkach polskich w Murmańsku, tzw. murmańczykach. Od końca 1918 przebywał w Warszawie, gdzie założył agencję informacyjną "Varsovia", w tym okresie wstąpił do Ligi Narodowej. W 1919 uczestniczył w misjach dyplomatycznych w Rumunii i na Węgrzech, jako sekretarz Stanisława Głąbińskiego. Od 1920 współpracował z prasą prawicową: "Kurierem Lwowskim" i redagowaną przez Stanisława Strońskiego "Rzeczpospolitą", w której był sekretarzem redakcji. Po przewrocie majowym (1926) został redaktorem naczelnym dziennika "ABC", a od kwietnia 1928 równocześnie popołudniówki "Wieczór Warszawski". W 1930 został wybrany posłem na Sejm RP z okręgu nr 2 z listy Stronnictwa Narodowego. W 1935 przeszedł do redakcji "Gońca Warszawskiego", ale już jesienią 1936 ponownie objął funkcję redaktora naczelnego "Wieczoru Warszawskiego", w którym kierował również działem politycznym. Od 1938 był członkiem władz Towarzystwa Wiedzy Prasowej i redaktorem naczelnym tygodnika "Kronika Polski i Świata". W swojej działalności publicystycznej i publicznej lat 30. poszukiwał porozumienia pomiędzy obozem narodowym a sanacją.
Po wybuchu II wojny światowej przez Rumunię przedostał się do Francji, gdzie był współpracownikiem Stanisława Strońskiego w Ministerstwie Informacji i Dokumentacji Rządu RP na uchodźstwie. W lutym 1940 został wiceprezesem Zarządu Sekcji Zagranicznej Związku Zawodowego Dziennikarzy RP. Po klęsce Francji w 1940 zamieszkał w Portugalii, gdzie razem z Tadeuszem Katelbachem prowadził placówkę Ministerstwa Informacji i Dokumentacji Rządu RP na uchodźstwie oraz kierował lizbońskim Komitetem Pomocy Uchodźcom Polskim w Portugalii. W październiku 1940 zrezygnował z tej funkcji i został korespondentem Polskiej Agencji Telegraficznej w Lizbonie. W marcu 1941 wyjechał do Stanów Zjednoczonych, gdzie został dyrektorem Wydziału Prasowego Polish Information Center w Nowym Jorku, w ramach którego wydawał tygodnik "The Polish Reviev" i miesięcznik "New Europe". Był jednym z założycieli Komitetu Narodowego Amerykanów Polskiego Pochodzenia (1942) i redaktorem naczelnym komunikatu prasowego tej organizacji, który ukazywał się trzy razy w miesiącu. Odznaczony Krzyżem Kawalerskim Orderu Odrodzenia Polski w dniu 10-XI-1938 r.
Po wojnie pozostał w Stanach Zjednoczonych. W latach 1946-1947 redagował nowojorski tygodnik "Czas". W 1949 został kierownikiem Biura Studiów Komitetu Wolnej Polski, od czerwca 1950 redagował dwujęzyczny dwutygodnik "Wiadomości z Polski i o Polsce". W sierpniu 1951 objął stanowisko kierownika sekcji polskiej Głosu Wolnej Polski (późniejsza Rozgłośnia Polska Radia Wolna Europa) w Nowym Jorku. Wobec różnicy zdań z Janem Nowakiem-Jeziorańskim, co do nadawania audycji polskich z terytorium Niemiec, wywalczył znaczną autonomię sekcji. Zrezygnował ze swojej funkcji w marcu 1955 w związku z rozbieżnościami co do kształtu tzw. akcji balonowej z broszurą Józefa Światły zrzucaną na terytorium Polski.
Od maja 1955 do września 1961 był dyrektorem Polskiego Instytutu Naukowego w Ameryce. Do końca życia pozostawał czynny jako publicysta. Należał do Syndykatu Dziennikarzy RP w Stanach Zjednoczonych.

</doc>
<doc id="2790781" url="https://pl.wikipedia.org/wiki?curid=2790781" title="Brandon Boykin">
Brandon Boykin

Brandon Boykin (ur. 13 lipca 1990 roku w Fayetteville w stanie Georgia) – amerykański zawodnik futbolu amerykańskiego, występujący na pozycji cornerbacka. Od 2012 roku zawodnik Philadelphia Eagles, grającego w lidze NFL.
Szkoła średnia.
Boykin uczęszczał do Fayette County High School (Georgia) i występował w jej drużynie futbolowej. Podczas jednego z sezonów, wraz z innym przyszłym zawodnikiem NFL Matthew Daniels, poprowadził swoją drużynę do sezonu bez porażki. Było to pierwsze takie zdarzenie w ponad 20-letniej historii tej drużyny. Boykin występował również w drużynie koszykówki swojej szkoły. Wygrał z nią mistrzostwo stanowe.
College.
Boykin uczęszczał do University of Georgia od 2008 roku do 2011. Zakończył karierę uniwersytecką z 159 "tackles" (szarżami), dziewięcioma "interceptions" (przejęciami) i jednym "sack". Został wybrany MVP spotkania 2012 Outback Bowl, które jego drużyna przegrała oraz zdobywcą nagrody Paul Hornung Award, przyznawanej najbardziej wszechstronnym zawodnikom futbolu amerykańskiego występującym w rozgrywkach uniwersyteckich.
NFL.
Boykin był uważany za jednego z najlepszych zawodników na pozycji cornerbacka, którzy przystąpili do draftu. Został wybrany w czwartej rundzie (123 wybór) draftu NFL w roku 2012 przez zespół Philadelphia Eagles. Podpisał z nim czteroletni kontrakt 11 maja 2012.

</doc>
<doc id="2790784" url="https://pl.wikipedia.org/wiki?curid=2790784" title="Pałac Wincklerów">
Pałac Wincklerów



</doc>
<doc id="2790786" url="https://pl.wikipedia.org/wiki?curid=2790786" title="Kościół św. Jadwigi w Nieszawie">
Kościół św. Jadwigi w Nieszawie

Późnogotycki kościół pod wezwaniem świętej Jadwigi w Nieszawie – polski rzymskokatolicki kościół parafialny, znajdujący się przy ulicy Noakowskiego 13 w miejscowości Nieszawa, położonej w województwie kujawsko-pomorskim, powiecie aleksandrowskim, w połowie drogi między Włocławkiem a Toruniem.
Historia.
Pierwotna wzmianka o kościele pochodzi z około 1428 roku. Obecny kościół wzniesiono w latach 1460-1468. W 1592 roku dobudowano wieżę, a w XVI wieku kaplicę przy prezbiterium. Kościół był kilkakrotnie odnawiany, m.in. na przełomie XVI i XVII w. zasklepiono kaplicę przy prezbiterium. Do nawy przybudowano kolejne kaplice: w 1637 roku od północy pw. św. Jana Chrzciciela, a w 1705 roku od południa pw. Najświętszej Marii Panny. Po 1721 roku odnowiono wieżę kościelną, której fundatorem był kasztelan brzeskokujawski. Gruntowny remont kościoła miał miejsce w latach 1951-1955 i objął m.in. zniesienie pozornego sklepienia nawy z XVII wieku oraz wiązania dachowego i założenie stropu żelbetowo-pustakowego.
Architektura kościoła.
Kościół w Nieszawie to budowla późnogotycka, orientowana z kaplicami barokowymi, murowany z cegły, o układzie gotyckim, z kaplicami otynkowanymi. Dwuprzęsłowe prezbiterium zamknięte ścianą prostą, z przybudówką od północy, mieszczącą kaplicę i zakrystię. Szersza i wyższa nawa trójprzęsłowa, z dwuprzęsłowymi kaplicami od północy i południa, przybudowanymi do przęseł wschodniego i środkowego. Od strony zachodniej kwadratowa wieża ze schodami w grubości muru północnego. Na wieży od strony miasta umieszczony został herb starosty nieszawskiego Michała Działyńskiego, zaś od północy na wysokości drugiej kondygnacji widnieje tablica z nazwiskiem budowniczego wieży, Pawła Rzuca. W murach kościoła tkwią do dzisiaj kule z tzw. bombard - jest to pamiątka po "potopie szwedzkim". 
W prezbiterium sklepienie jest kolebkowo-krzyżowe z wydobytymi drutami i gzymsikami u spływów, pochodzi ono zapewne z drugiej połowy XVI wieku lub początku XVII w. W zakrystii i przedsionku sklepienie jest kolebkowe z lunetami, kaplica przy prezbiterium jest przekryta późnogotyckim sklepieniem sieciowym z XVI wieku. W nawie nowy strop z dekoracją kasetonową z 1952 roku. W kaplicach przy nawie sklepienia są kolebkowo-krzyżowe, pod wieżą natomiast krzyżowe. Tęcza oraz powiększone okna w prezbiterium i nawie zamknięte są łukiem ostrym, natomiast w kaplicach przy nawie oraz w zakrystii półkoliście. Z prezbiterium do zakrystii prowadzi późnogotycki portal, w którym półkoliście sklepiony, sfazowany otwór wejściowy umieszczony jest we wnęce zamkniętej łukiem w ośli grzbiet.

</doc>
<doc id="2790792" url="https://pl.wikipedia.org/wiki?curid=2790792" title="Fletcher Cox">
Fletcher Cox

Fletcher Cox (ur. 13 grudnia 1990 roku w Yazoo City w stanie Missisipi) – amerykański zawodnik futbolu amerykańskiego, występujący na pozycji defensive tackle. Od 2012 roku zawodnik Philadelphia Eagles, grającego w lidze NFL.
Szkoła średnia.
Cox uczęszczał do Yazoo City High School i występował w jej drużynie futbolowej. W okresie tym zawodnik występował na pozycji defensive enda i był jednym z najwyżej ocenianych w kraju.
College.
Cox uczęszczał do Mississippi State od 2009 roku do 2011. Występował na pozycji defensive tackle. W sezonie 2011 został wybrany przez magazyn "Pro Football Weekly" do zespołu składającego się z najlepszych zawodników występujących w rozgrywkach uniwersyteckich. Zakończył karierę uniwersytecką z 85 "tackles" (szarżami), dwoma "fumbles" (wypuszczeniami) i 7,5 "sacks".
NFL.
Cox był uważany za jednego z najlepszych zawodników na pozycji defensive tackle, którzy przystąpili do draftu. Został wybrany w pierwszej rundzie (12 wybór) draftu NFL w roku 2012 przez zespół Philadelphia Eagles. Podpisał z nim czteroletni kontrakt 18 lipca 2012. Jest to najwyżej wybrany zawodnik swojej uczelni od Michaela Haddixa w roku 1983.

</doc>
<doc id="2790793" url="https://pl.wikipedia.org/wiki?curid=2790793" title="Vanamõisa (Saue)">
Vanamõisa (Saue)

Vanamõisa – wieś w Estonii, w prowincji Harju, w gminie Saue.

</doc>
<doc id="2790795" url="https://pl.wikipedia.org/wiki?curid=2790795" title="Marek Ostrowski (dziennikarz)">
Marek Ostrowski (dziennikarz)

Marek Ostrowski (ur. 14 listopada 1944 w Wilnie) – polski dziennikarz i prawnik, komentator polityki zagranicznej w tygodniku „Polityka” (do marca 2012 kierownik jego działu zagranicznego) oraz w programie TVP „7 dni świat”, komentuje też wydarzenia dla ogólnopolskich telewizji.
Życiorys.
Syn Heleny z Komorowskich. Jego ojczymem był mjr cichociemny Teodor Cetys. Ukończył w 1968 studia prawnicze na Wydziale Prawa i Administracji Uniwersytetu Warszawskiego. Tam też uczestniczył w seminarium doktoranckim, prowadzonym przez prof. Stanisława Ehrlicha. 
Zajął się dziennikarstwem, szczególnie specjalizując się w sprawach zagranicznych. W latach 1979–1986 był korespondentem Polskiej Agencji Prasowej we Francji, w latach 1989–1991 w Genewie i w latach 1991–1994 w Londynie. Po powrocie do Polski pełnił funkcję zastępcy redaktora naczelnego Redakcji Zagranicznej Polskiej Agencji Prasowej oraz pracował jako szef działu zagranicznego w tygodniku „Polityka” i jego stały autor.
W 2000 otrzymał nagrodę Trójkąta Weimarskiego. W 2012 za przyczynienie się do lepszego poznania Francji w Polsce oraz wybitną działalność dziennikarską został kawalerem Orderu Legii Honorowej.

</doc>
<doc id="2790796" url="https://pl.wikipedia.org/wiki?curid=2790796" title="Saccobranchus">
Saccobranchus



</doc>
<doc id="2790797" url="https://pl.wikipedia.org/wiki?curid=2790797" title="Clarisilurus">
Clarisilurus



</doc>
<doc id="2790799" url="https://pl.wikipedia.org/wiki?curid=2790799" title="Dystrykt Nyaruguru">
Dystrykt Nyaruguru

Dystrykt Nyaruguru – dystrykt w Rwandzie, w Prowincji Południowej. Stolicą dystryktu jest Kibeho. Dystrykt sąsiaduje od północy z dystryktami Nyamagabe i Huye, ze wschodu z dystryktem Gisagara, od zachodu z dystryktem Rusizi (Prowincja Zachodnia), a od południa z Burundi.
Sektory.
Dystrykt Nyaruguru podzielony jest na 14 sektorów: Cyahinda, Busanze, Kibeho, Mata, Munini, Kivu, Ngera, Ngoma, Nyabimata, Nyagisozi, Muganza, Ruheru, Ruramba i Rusenge.
Warunki naturalne.
Teren górzysty (1600 - 1800 m n.p.m.). Dystrykt obejmuje część Lasu Nyungwe – dziewiczego lasu deszczowego, miejsca występowania wielu gatunków naczelnych. Przez dystrykt przebiega wododział rzek Kongo i Nil.
Turystyka.
Turystyka skoncentrowana jest na Sanktuarium Matki Bożej Słowa w Kibeho.
Transport.
W dystrykcie jest 5 głównych dróg. Są one w złym stanie.

</doc>
<doc id="2790800" url="https://pl.wikipedia.org/wiki?curid=2790800" title="Lähkma">
Lähkma

Lähkma – wieś w Estonii, w prowincji Parnawa, w gminie Surju.

</doc>
<doc id="2790802" url="https://pl.wikipedia.org/wiki?curid=2790802" title="Nazistowska grabież dóbr kultury">
Nazistowska grabież dóbr kultury

Nazistowska grabież dóbr kultury – określenie rabunku dóbr kultury przez nazistowskie Niemcy w okresie II wojny światowej. Charakterystyczną cechą tego procederu jest fakt, że rabunek ten był prowadzony w sposób systematyczny, przez instytucje III Rzeszy (Einsatzstab Reichsleiter Rosenberg, Führermuseum, Kunstschutz).
Proces rabunku dóbr kultury przez państwo niemieckie i osoby prywatne występujące w jego imieniu trwał od agresji III Rzeszy na Polskę do bezwarunkowej kapitulacji Niemiec 8 maja 1945. Grabież miała miejsce na terytoriach Niemiec (na przykład rekwizycje z muzeów), włączonych do Niemiec lub okupowanych przez Niemcy. Znacząca część dzieł zrabowanych pochodziła z muzeów polskich i radzieckich.
Rabunek miał na celu zarówno wzbogacenie niemieckich kolekcji (państwowych i prywatnych), jak także celowe zniszczenie pewnych dóbr kultury sprzecznych z ideologią nazistowską (zobacz sztuka wynaturzona).
Do dnia dzisiejszego wiele dóbr kultury jest uznane za zaginione (zrabowane) i trwają wysiłki mające na celu ich odzyskanie.

</doc>
<doc id="2790803" url="https://pl.wikipedia.org/wiki?curid=2790803" title="Marshal of the Air Force">
Marshal of the Air Force



</doc>
<doc id="2790804" url="https://pl.wikipedia.org/wiki?curid=2790804" title="Air Marshal">
Air Marshal



</doc>
<doc id="2790805" url="https://pl.wikipedia.org/wiki?curid=2790805" title="Air Commodore">
Air Commodore



</doc>
<doc id="2790806" url="https://pl.wikipedia.org/wiki?curid=2790806" title="Group Captain">
Group Captain



</doc>
<doc id="2790808" url="https://pl.wikipedia.org/wiki?curid=2790808" title="Flight Lieutenant">
Flight Lieutenant



</doc>
<doc id="2790809" url="https://pl.wikipedia.org/wiki?curid=2790809" title="Flying Officer">
Flying Officer



</doc>
<doc id="2790810" url="https://pl.wikipedia.org/wiki?curid=2790810" title="Pilot Officer">
Pilot Officer



</doc>
<doc id="2790811" url="https://pl.wikipedia.org/wiki?curid=2790811" title="Officer Cadet">
Officer Cadet



</doc>
<doc id="2790812" url="https://pl.wikipedia.org/wiki?curid=2790812" title="Warrant Officer">
Warrant Officer



</doc>
<doc id="2790814" url="https://pl.wikipedia.org/wiki?curid=2790814" title="Dennis Kelly">
Dennis Kelly

Dennis Andrew Kelly (ur. 16 stycznia 1990 roku w Chicago Heights w stanie Illinois) - amerykański zawodnik futbolu amerykańskiego, występujący na pozycji offensive tackle. Od 2012 roku zawodnik Philadelphia Eagles, grającego w lidze NFL.
Szkoła średnia.
Kelly uczęszczał do Marian Catholic High School w Chicago Heights i występował w jej drużynie futbolowej na pozycji Tight enda. Był jej podstawowym zawodnikiem przez trzy lata, a w ostatnim roku występów był również jej kapitanem. Występował również w drużynie koszykówki.
College.
Kelly uczęszczał do Purdue University od 2008 roku do 2011. W sezonie 2009 został wybrany do drużyny najlepszych zawodników występująceych w konferencji Big-Ten. Rok później został wybrany MVP formacji ofensywnej swojej drużyny. W sezonie 2011 został wybrany kapitanem drużyny Purdue.
NFL.
Kelly przystąpił do draftu 2012. Przez większość ekspertów był wskazywany jako wybór w 7. rundzie, lub podpisanie kontraktu jako niewybrany w drafcie. Został jednak wybrany w piątej rundzie (153 wybór) draftu NFL w roku 2012 przez zespół Philadelphia Eagles. Podpisał z nim czteroletni kontrakt 9 maja 2012.
Życie prywatne.
Jest synem inżyniera Michaela Kelly oraz dyrektorki szkoły Geralyn Kelly. Jego brat Tim również gra w futbol amerykański, występuje w drużynie z Uniwersytetu Eastern Illinois.

</doc>
<doc id="2790819" url="https://pl.wikipedia.org/wiki?curid=2790819" title="Octogrammus">
Octogrammus



</doc>
<doc id="2790820" url="https://pl.wikipedia.org/wiki?curid=2790820" title="Lebius">
Lebius



</doc>
<doc id="2790821" url="https://pl.wikipedia.org/wiki?curid=2790821" title="Hexagrammoides">
Hexagrammoides



</doc>
<doc id="2790822" url="https://pl.wikipedia.org/wiki?curid=2790822" title="Grammatopleurus">
Grammatopleurus



</doc>
<doc id="2790823" url="https://pl.wikipedia.org/wiki?curid=2790823" title="Decagrammus">
Decagrammus



</doc>
<doc id="2790824" url="https://pl.wikipedia.org/wiki?curid=2790824" title="Chirus">
Chirus



</doc>
<doc id="2790825" url="https://pl.wikipedia.org/wiki?curid=2790825" title="Chiropsis">
Chiropsis



</doc>
<doc id="2790826" url="https://pl.wikipedia.org/wiki?curid=2790826" title="Agrammus">
Agrammus



</doc>
<doc id="2790827" url="https://pl.wikipedia.org/wiki?curid=2790827" title="Acantholebius">
Acantholebius



</doc>
<doc id="2790828" url="https://pl.wikipedia.org/wiki?curid=2790828" title="Mola">
Mola

Osoby o nazwisku Mola:

</doc>
<doc id="2790832" url="https://pl.wikipedia.org/wiki?curid=2790832" title="Mark Ehrenfried">
Mark Ehrenfried

Mark Ehrenfried (ur. 24 czerwca 1991) – niemiecki pianista. Jest znany w Niemczech i Europie z interpretacji utworów m.in. Mozarta, Bacha i Beethovena oraz z tego, że swoją popularność zdobył już we wczesnym dzieciństwie. Wielokrotnie gościł też w licznych reportażach telewizyjnych i programach muzycznych oraz programach typu talk-show.
Życiorys.
Mark Ehrenfried urodził się 24 czerwca 1991 w Berlinie. Był uważany za wybitnie uzdolnione dziecko należące do grupy dzieci z ilorazem inteligencji powyżej 130. Mark Ehrenfried tak bardzo różnił się od rówieśników swoim zachowaniem, osobowością i zainteresowaniami, że przysporzyło mu to problemów w szkole. Z powodu szykan ze strony rówieśników musiał przenieść się do innej szkoły.
Jego zdolności muzyczne zostały dostrzeżone, gdy miał trzy lata. W wieku czterech lat zaczął pobierać lekcje gry na fortepianie i koncertować. Pierwszy oficjalny koncert odbył się 26 lutego 1999 w sali Centrum Rosyjskiego (Russisches Zentrum) w Berlinie. Miał wówczas siedem lat. W roku 2001, gdy miał dziesięć lat, ukazała się jego pierwsza płyta CD.
Mark Ehrenfried koncertował również w Filharmonii Berlińskiej oraz w Domu Koncertowym przy placu Gendarmenmarkt w Berlinie.

</doc>
<doc id="2790833" url="https://pl.wikipedia.org/wiki?curid=2790833" title="Dembicz">
Dembicz



</doc>
<doc id="2790840" url="https://pl.wikipedia.org/wiki?curid=2790840" title="Thomas-Morse TM-23">
Thomas-Morse TM-23

Thomas-Morse TM-23 – prototypowy amerykański samolot myśliwski zaprojektowany i zbudowany w zakładach Thomas-Morse Aircraft w latach 1923-24 jako prywatna inicjatywa tej firmy. Samolot miał nowoczesną jak na ówczesne czasy konstrukcję, ale jego osiągi i własności pilotażowe nie były zadowalające i nie został on zamówiony przez United States Army Air Service (USAAS).
Tło historyczne.
W czasie I wojny światowej firma Thomas-Morse osiągnęła spory sukces finansowy zdobywając znaczące kontrakty na samoloty S-4 i SH-4 o łącznej wartości ponad miliona dolarów, jeszcze w 1918 firma zatrudniała 1200 pracowników w mieszczących się w Ithaca fabrykach. Zakończenie wojny przyniosło ze sobą anulowanie części kontraktów, ale w 1919 firma otrzymała zamówienie na 50 myśliwców typu Thomas-Morse MB-3. Wiadomo było wówczas, że USAAS planuje zamówić więcej tych udanych myśliwców i w zakładach Thomas-Morse przygotowano się do ich produkcji inwestując w narzędzia i materiały. Ostatecznie jednak kontrakt na budowę dwustu MB-3A został przyznany zakładom Boeinga które zaoferowały niższą cenę. Utrata intratnego kontraktu była dla Thomas-Morse poważną porażką z której firma już nigdy się do końca nie podniosła i był to początek powolnego upadku firmy.
Pomimo utraty potencjalnego kontraktu w firmie panował optymizm co do jej przyszłości i postanowiono skoncentrować się na projektowaniu samolotów o konstrukcji metalowej. Zakłady Thomas-Morse miały długą tradycję projektowania nowoczesnych i nowatorskich myśliwców (np. Thomas-Morse MB-1 czy MB-2) i pomimo braku doświadczenie w projektowaniu konstrukcji metalowych oraz prawie chałupniczych metod produkcji, począwszy od 1921 w firmie zaprojektowano szereg samolotów które jednak nie przyniosły firmie sukcesu komercyjnego. Po nieudanych jednopłatach MB-9 (1921), MB-10 (1921) i TM-22 (R-5) (1922) w 1923 w Thomas-Morse został zaprojektowany myśliwiec przechwytujący TM-23.
TM-23 został zaprojektowany jako tzw. "alert pursuit" czy "alert interceptor", szybki myśliwiec przechwytujący o dużej prędkości wznoszenia przeznaczony do obrony własnych lotnisk, rok wcześniej powstał inny nieudany samolot o podobnym przeznaczeniu – Dayton-Wright XPS-1. Podobnie jak inne myśliwce Thomasa-Morse’a także TM-23 został zaprojektowany możliwie jak najkrótszy aby w taki sposób zmaksymalizować zwrotność samolotu, samolot został zaprojektowany jako najmniejsza możliwa konstrukcja która mogła być napędzana silnikiem Curtiss D-12.
Opis konstrukcji.
Thomas-Morse TM-23 był jednosilnikowym, jednomiejscowym, dwupłatowym samolotem myśliwskim o konstrukcji całkowicie metalowej.
Skrzydła samolotu miały równą rozpiętość i były całkowicie wolnonośne, ale w pierwszej wersji samolotu połączone były pojedynczym zastrzałem, który miał być usunięty w późniejszym czasie.
Wewnętrzna konstrukcja kadłuba wykonana była ze stalowych rur, a sam kadłub kryty był aluminiową blachą falistą z wyjątkiem osłony silnika zrobionej z gładkiej blachy aluminiowej.
Samolot miał wąski i krótki kadłub, a co się z tym wiązało małą i niewygodną kabinę pilota. Kabina była tak mała, że z wielkim trudem mieścił się w niej pilot z ubranym spadochronem, a pedały orczyka znajdowały się po dwóch stronach silnika. W późniejszym czasie zmieniono konstrukcję zarówno skrzydeł, jak i kadłuba.
W pierwszej wersji samolot mierzył 5,07 m długości, a jego rozpiętość skrzydeł wynosiła 5,94 m.
Samolot posiadał unikatowy system trymowania, zamiast tradycyjnego trymera na ogonie samolotu znajdowały się niewielkie dodatkowe powierzchnie sterowe ustawiane z kokpitu które służyły do wyważania samolotu w locie. Nietypowo była umieszczona także chłodnica silnika która była wbudowana w dolną część nosa samolotu.
Samolot napędzany był chłodzonym wodą silnikiem rzędowym typu Curtiss D-12 o mocy 440 KM z dwupłatowym śmigłem.
Planowane uzbrojenie które nigdy nie zostało zainstalowane miały stanowić dwa nieruchome, strzelające do przodu karabiny maszynowe, jeden o kalibrze 12,7 i jeden kalibru 7,62.
Historia.
Pierwsze kołowanie samolotu wykazało, że samolot nie reagował na ster kierunku i powierzchnia statecznika pionowego została zwiększona przed pierwszym lotem. Pierwszy lot odbył się w nieoczekiwany sposób kiedy podczas kołowania samolot podskoczył na niewielkim wzniesieniu i siedzący za sterami Paul Wilson zdał sobie sprawę, że nie będzie w stanie zatrzymać samolotu przed końcem pasa startowego. Samolot zrobił tylko jedno okrążenie lotniska i okazał się bardzo trudny w pilotowaniu, w czasie lądowania samolot kapotował uszkadzając przy tym śmigło i górne skrzydło.
Po wypadku samolot został naprawiony przy czym jego górne skrzydło zostało przesunięte 30 cm do przodu co częściowo wyeliminowało problemy z jego zbyt „ciężkim nosem”, ale samolot nadal charakteryzował się kiepskimi właściwościami pilotażowymi. W tej wersji samolot nie zdołał także osiągnąć teoretycznie wyliczonej prędkości maksymalnej mającej wynosić 205 mil na godzinę (330 km/h) osiągając 257 km/h w locie poziomym. Loty wykazały także poważne problemy z chłodzeniem silnika, i pomimo że konstrukcja nie rokowała większych nadziei na przyszłość, samolot był oblatywany przez kilka następnych miesięcy.
Po zakończeniu tej fazy testów samolot został całkowicie przebudowany. Z pierwszej wersji samolotu niezmieniona została tylko mieszcząca silnik część dziobowa, kadłub przed kabiną pilota został wydłużony o 20 cali (50 cm), a samonośne skrzydła zostały zastąpione standardowymi wówczas skrzydłami z zastrzałami. Powiększono rozpiętość i powierzchnię nośną skrzydeł, lotki został przeniesione z górnego na dolne skrzydło i powiększono powierzchnie sterowe ogona. Zmieniono także położenie chłodnicy która została przeniesiona z dzioba samolotu pod kadłub.
W tej wersji samolot mierzył 6,60 m długości, a jego rozpiętość skrzydeł została zwiększona do 8,12 m.
Po zmianach samolot osiągnął maksymalną prędkość 190 mil na godzinę (305 km/h), ale nadal był trudny w pilotażu. Po oblataniu go w Ithaca samolot został przekazany do bazy USAAS McCook Field, gdzie w czasie jego pierwszego lotu w marcu 1926 doszło do awarii chłodnicy oleju. W rękach pilotów USAAS samolot wykonał jeszcze tylko cztery loty, krytykowano jego własności pilotażowe oraz dużą prędkość lądowania.
Po zakończeniu testów USAAS samolot został zwrócony do Ithaci gdzie został rozłożony na części. Samolot nie został przyjęty przez USAAS i nie otrzymał oficjalnego oznaczenia wojskowego, jego konstrukcja została całkowicie sfinansowane przez Thomasa-Morse’a, koszt projektu wyniósł 77 tysięcy dolarów.

</doc>
<doc id="2790848" url="https://pl.wikipedia.org/wiki?curid=2790848" title="Koriki Jojima">
Koriki Jojima



</doc>
<doc id="2790849" url="https://pl.wikipedia.org/wiki?curid=2790849" title="Mangbetu">
Mangbetu

Mangbetu, Moru-Mangbetu – grupa plemion czarnoskórych zamieszkujących obszar środkowej Afryki, głównie w Prowincji Wschodniej Demokratycznej Republiki Konga, a także przygraniczne tereny północno-wschodniego Zairu, Ugandy i Sudanu Południowego.
Liczebność Mangbetu szacowana jest na ok. 1,1 do 2,4 mln. Główne zajęcia to rolnictwo i łowiectwo, słyną z kowalstwa, garncarstwa, rzeźbiarstwa. Posługują się , należącym do grupy środkowosudańskiej w ramach rodziny języków nilo-saharyjskich.

</doc>
<doc id="2790851" url="https://pl.wikipedia.org/wiki?curid=2790851" title="Rich Kenah">
Rich Kenah

Richard M. "Rich" Kenah (ur. 4 sierpnia 1970 w Montclair w stanie New Jersey) – amerykański lekkoatleta specjalizujący się w biegach średniodystansowych, uczestnik letnich igrzysk olimpijskich w Sydney (2000).

</doc>
<doc id="2790856" url="https://pl.wikipedia.org/wiki?curid=2790856" title="Władimir Kisielow">
Władimir Kisielow



</doc>
<doc id="2790858" url="https://pl.wikipedia.org/wiki?curid=2790858" title="Bruce Malmuth">
Bruce Malmuth

Bruce Malmuth (ur. 4 lutego 1934 w Nowym Jorku, zm. 29 czerwca 2005 w Los Angeles) – amerykański aktor i reżyser filmowy.
Życiorys.
Zasłynął głównie jako twórca dwóch popularnych filmów akcji; były to: "Nocny jastrząb" (1981) z Sylvesterem Stallonem, Billym Dee Williamsem i Rutgerem Hauerem w rolach głównych oraz "Wygrać ze śmiercią" (1990) z udziałem Stevena Seagala. W 1994 zrealizował jeszcze mniej znany "Śmiertelny pięciobój" z Dolphem Lundgrenem. Jednak swoją karierę zaczynał od realizacji filmów dokumentalnych. Jeden z takich dokumentów przyniósł mu nagrodę Emmy. Miał także na swoim koncie kilka epizodycznych ról aktorskich; pojawił się m.in. w filmach: Karate Kid (1984) i Karate Kid II (1986).
Zmarł na raka przełyku w szpitalu w Los Angeles.

</doc>
<doc id="2790859" url="https://pl.wikipedia.org/wiki?curid=2790859" title="Crau">
Crau



</doc>
<doc id="2790861" url="https://pl.wikipedia.org/wiki?curid=2790861" title="Rhynchoceratias">
Rhynchoceratias



</doc>
<doc id="2790862" url="https://pl.wikipedia.org/wiki?curid=2790862" title="Lipactis">
Lipactis



</doc>
<doc id="2790863" url="https://pl.wikipedia.org/wiki?curid=2790863" title="Corynophorus">
Corynophorus



</doc>
<doc id="2790864" url="https://pl.wikipedia.org/wiki?curid=2790864" title="Corynolophus">
Corynolophus



</doc>
<doc id="2790865" url="https://pl.wikipedia.org/wiki?curid=2790865" title="Aegaeonichthys">
Aegaeonichthys



</doc>
<doc id="2790866" url="https://pl.wikipedia.org/wiki?curid=2790866" title="Boracza (potok)">
Boracza (potok)

Boracza ("Boracz") – potok, lewostronny dopływ Żabniczanki o długości 3,18 km.
Źródła potoku znajdują się na wysokości około 1110 m na północno-zachodnich stokach Boraczego Wierchu. Spływa początkowo w północno-zachodnim, później północnym kierunku doliną, której orograficznie prawe zbocza tworzy grzbiet Boraczego Wierchu, zaś lewe północny grzbiet szczytu 998 m w północno-zachodnim ramieniu Redykanego Wierchu. Na wysokości około 605 m n.p.m. uchodzi do Żabniczanki.
Cała zlewnia Boraczej znajduje się w miejscowości Żabnica w Beskidzie Zywieckim (w Grupie Lipowskiego Wierchu i Romanki).

</doc>
<doc id="2790867" url="https://pl.wikipedia.org/wiki?curid=2790867" title="Randy Smith">
Randy Smith

Randolph "Randy" Smith (ur. 12 grudnia 1948, zm. 4 czerwca 2009) – amerykański koszykarz grający na pozycjach rozgrywającego i niskiego skrzydłowego. Ustanowił rekord NBA w ilości kolejnych rozegranych meczów sezonu regularnego – w latach 1972–1982 wystąpił w 906 spotkaniach. Jego rekord został poprawiony przez A.C. Greena z Dallas Mavericks w listopadzie 1997 roku

</doc>
<doc id="2790868" url="https://pl.wikipedia.org/wiki?curid=2790868" title="Stefan Sachlikis">
Stefan Sachlikis

Stefan Sachlikis lub Sachlikes(gr.: Στέφανος Σαχλίκης, "Stefanos Sachlikēs") – poeta bizantyński, żyjący w XV wieku na Krecie, autor poematu "Zapiski i strofy".
Stefan Sachlikis żył w XV wieku na znajdującej się w weneckim ręku Krecie. Należał do zamożnej rodziny, należącej niegdyś do warstwy archontów. Mieszkał w stolicy wyspy Chandaksie. Nie ukończył żadnych szkół, gdyż jak sam wyznaje nienawidził szkoły i miał wstręt do książek. Prowadząc hulaszczy tryb życia roztrwonił cały majątek i nie mogąc żyć na odpowiedniej stopie w stolicy, przeniósł się na wieś. Na wsi hodował psy o oddawał się polowaniu. Po powrocie do stolicy otrzymał z rąk weneckiego gubernatora wyspy nominację na adwokata. Niebawem jednak za sprawą damy lekkich obyczajów, niejakiej Kutajoteny, znalazł się w więzieniu, gdzie zaznał licznych przykrości.
Sachlikis tworzył w drugiej połowie XV wieku w demotyku. Pozostawił po sobie między innymi obszerny, liczący 1077 wersów politycznych utwór zatytułowany "Zapiski i strofy" łączący, miejscami niezbyt chwalebną, autobiografię z uwagami natury moralnej i przestrogami życiowymi, a kończący się satyrą na życie prostytutek. Sachlikis odsłania w swoim utworze zdemoralizowany świat portowego miasta, stanowiącego kolonię Wenecji. Pisze stylem potoczystym, pełnym sarkastycznego humoru, czasem rubasznym. Po mistrzowsku używa pointy i przysłów ludowych. Nie wzbudza szacunku nawet wówczas, gdy uderza w ton kaznodziejski, pisząc przestrogi dla syna swego przyjaciela. Jego twórczość jest interesującym dokumentem, ukazującym życie starej arystokracji bizantyńskiej pod panowaniem weneckim.

</doc>
<doc id="2790869" url="https://pl.wikipedia.org/wiki?curid=2790869" title="Steve Moneghetti">
Steve Moneghetti

Stephen James „Steve” Moneghetti (ur. 26 września 1962 w Ballarat) – australijski lekkoatleta specjalizujący się w biegach długodystansowych, przede wszystkich w biegach maratońskich, czterokrotny uczestnik letnich igrzysk olimpijskich (Seul 1988, Barcelona 1992, Atlanta 1996, Sydney 2000). Sukcesy odnosił również w biegach przełajowych.

</doc>
<doc id="2790874" url="https://pl.wikipedia.org/wiki?curid=2790874" title="Wiersz polityczny">
Wiersz polityczny

Wiersz polityczny znany również jako wiersz dekapentasylabiczny (z greckiego: δεκαπεντασύλλαβος, "dekapentasyllabos", '15-sylabiczny') – forma metryczna stosowana w poezji bizantyńskiej i greckiej począwszy od X wieku do przełomu XIX i XX wieku, a obecnie używana w poezji ludowej.
Charakterystyka.
Charakterystyczne cechy wiersza politycznego
Przykład wiersz politycznego:
Τὰ μάτια σου 'ναι πέλαγος // καὶ θάλασσα μεγάλη&lt;br&gt;κι' ἀπέραντος ὠκεανός // κ' ἐγώ 'μαι τ' ἀκρογιάλι.
Zastosowanie.
Nazwa "polityczny" ma żadnego związku z terminem "polityka" i nie odnosi się do treści utworu. Pochodzi od pierwotnego znaczenia greckiego słowa πολιτικός, "cywilny" i wskazuje, że wierszem tym pisano utwory przeznaczone dla osób świeckich, niemające charakteru religijnego.
Wierszem politycznym pisali:
Wierszem politycznym zostały też napisane utwory anonimowe z XIII, XIV i XV wieku: "Achilleida", "Florios i Platzia Flore", "Imberios i Margarona", "Kallimach i Chrysorroe", "Libistros i Rodamne", "Niezwykła opowieść o Beltandrze i Chrysantzy", "Opowieść o ciężko doświadczonym Apoloniuszu z Tyru", "Stary rycerz", "Legenda o poczciwym Ośle", "Opowiadanie dla dzieci o czworonogich zwierzętach", "Ornitolog".

</doc>
<doc id="2790875" url="https://pl.wikipedia.org/wiki?curid=2790875" title="Tomasz Ciesielski (historyk)">
Tomasz Ciesielski (historyk)

Tomasz Dariusz Ciesielski (ur. 1965) − polski historyk specjalizujący się w historii wojskowości doby staropolskiej, historii nowożytnej Polski i powszechnej XVI−XVIII wieku; nauczyciel akademicki, związany z Uniwersytetem Opolskim.
Życiorys.
Urodził się w 1965 roku. Po maturze w 1984 roku podjął studia w Instytucie Historycznym Uniwersytetu Wrocławskiego, które ukończył w 1989, uzyskując tytuł magistra. Podjął pracę w Wyższej Szkole Pedagogicznej w Opolu. W 1997 roku Rada Wydziału Nauk Historycznych i Pedagogicznych macierzystej uczelni nadała mu stopień doktora nauk humanistycznych w zakresie historii, o specjalności historia Polski, na podstawie pracy "Sejm brzeski 1653 roku", napisanej pod kierunkiem prof. dr hab. Stefanii Ochmann-Staniszewskiej. W 2010 roku uzyskał stopień doktora habilitowanego nauk humanistycznych w zakresie historii, o specjalności historia nowożytna Polski i powszechna XVI-XIX w. oraz historia wojskowości doby staropolskiej, na podstawie rozprawy "Wojsko koronne w czasach Augusta III". Obecnie jest profesorem nadzwyczajnym w Katedrze Historii Nowożytnej UO, a w 2012 roku został dyrektorem Instytutu Historii Uniwersytetu Opolskiego.
Przewodniczący Zespołu Historii Wojskowości w Komitecie Nauk Historycznych PAN.

</doc>
<doc id="2790876" url="https://pl.wikipedia.org/wiki?curid=2790876" title="JT Storage">
JT Storage

JT Storage (znane również jako "JTS Corporation") – nieistniejące już przedsiębiorstwo branży informatycznej, produkujące niskobudżetowe dyski twarde IDE do komputerów osobistych.
Przedsiębiorstwo mieściło się w San Jose, w Kalifornii. Założone zostało w 1994 roku przez „Jugi’ego” Tandona – wynalazcę dwustronnej stacji dysków elastycznych i założyciela Tandon Corporation – oraz Toma Mitchella, współzałożyciela firmy Seagate i byłego prezesa Seagate oraz Conner Peripherals.
Przedsiębiorstwo w późniejszym okresie połączyło się z Atari Corporation, a w roku 1999 ogłosiło upadłość.

</doc>
<doc id="2790877" url="https://pl.wikipedia.org/wiki?curid=2790877" title="Maraton Berliński">
Maraton Berliński

Maraton Berliński (obecnie BMW Berlin Maraton) – bieg uliczny rozgrywany corocznie (we wrześniu lub październiku) na ulicach Berlina. Bieg odbył się po raz pierwszy 13 października 1974 roku, wówczas po ulicach Berlina Zachodniego w biegu na dystansie 42.2 km udział wzięło 286 osób.
Pierwszymi zwycięzcami biegu zostali Günter Hallas czasem 2:44:53 (biegający w maratonie do dziś) oraz Jutta von Haase wynikiem 3:22:01. Bieg ten rozgrywany jest od lat w podobnej formie – linia startu i mety usytuowane są w pobliżu Bramy Brandenburskiej. W 2011 roku bieg ukończyło 32 991 osób z czego 25 577 stanowili mężczyźni.
Rekordy świata.
W dotychczasowych edycjach tego biegu padło 12 rekordów świata. Do dziś w biegu mężczyzn najlepszym w historii jest Eliud Kipchoge, który w 2022 roku uzyskał wynik 2:01:09.
W czołówce list "all time" mężczyzn duża część rezultatów pochodzi z maratonu w Berlinie.

</doc>
<doc id="2790879" url="https://pl.wikipedia.org/wiki?curid=2790879" title="Pomnik Synom Ziemi Sanockiej Poległym i Pomordowanym za Polskę w Sanoku">
Pomnik Synom Ziemi Sanockiej Poległym i Pomordowanym za Polskę w Sanoku

Pomnik Synom Ziemi Sanockiej Poległym i Pomordowanym za Polskę – pomnik w Sanoku.
Znajduje się na placu św. Jana. W przybliżeniu w tym miejscu stał w latach 1902–1941 pierwszy sanocki Pomnik Tadeusza Kościuszki.
Pomysł pomnika jako łączne upamiętnienie sanoczan w II wojnie światowej zaistniał po raz pierwszy po jej zakończeniu. Następnie został podniesiony po 1989. Inicjatorem ustanowienia pomnika był ppłk Marian Jarosz. Wówczas sprowadzono do Sanoka 36 urn z prochami mieszkańców miasta i okolic biorących udział w walkach na frontach wojny. 11 marca 1999 powstał społeczny Komitet Budowy Pomnika, powołany przez organizacje kombatanckie z Sanoka, którego przewodniczącym został Andrzej Bernacki. Powyższe ciało działało jako Stowarzyszenie Komitet budowy Pomnika Synom Ziemi Sanockiej Poległym za Polskę. 22 kwietnia 1999 Rada Miasta Sanoka podjęła uchwałę w sprawie budowy pomnika wskazując jego lokalizację. Wybór lokalizacji miejsca podjęto po konsultacji z pracownikami Akademii Sztuk Pięknych im. Jana Matejki w Krakowie. Wykonanie pomnika zostało sfinansowane ze składek społecznych. W wyniku przeprowadzonego konkursu na projekt pomnika został wybrany pomysł, który zgłosił prof. Jan Tutaj z krakowskiej ASP. Decyzję zatwierdziła Rada Ochrony Pamięci Walk i Męczeństwa. We wrześniu 2003 wmurowano akt erekcyjny, a prace nad instalacją pomnika trwały od połowy 2005 (formy odlewów wykonała miejscowa firma GT).
Patronat honorowy na budową pomnika objął prezydent RP Aleksander Kwaśniewski. Pomnik został odsłonięty w Narodowe Święto Niepodległości 11 listopada 2005 roku (w 87. rocznicę odzyskania przez Polskę niepodległości).
Upamiętnia ofiary walk z II wojny światowej, niemieckich obozów koncentracyjnych, zbrodni katyńskiej, zbrodni UPA – pochodzących z Sanoka i ziemi sanockiej. Jest wykonany z brązu. Jego główna część to miecz stylizowany na krzyż. w formie rozciętej pionowo w połowie, umieszczony na brukowanym ukośnym postumencie, na którym u góry znajduje się napis główny: "Synom Ziemi Sanockiej Poległym i Pomordowanym za Polskę", na lewym krańcu jest umiejscowiony herb Sanoka, na prawym krańcu godło Rzeczypospolitej Polskiej, zaś pomiędzy nimi położono 37 tabliczek przywołujących miejsca walk, martyrologii i kaźni począwszy od 1939 roku. U podnóża zostały wmurowane urny z ziemią pochodzącą z miejsc bitew, w których brali udział sanoczanie.
Pod Pomnikiem obchodzone są regularnie uroczystości państwowe i patriotyczne.

</doc>
<doc id="2790886" url="https://pl.wikipedia.org/wiki?curid=2790886" title="Kościół św. Jana Chrzciciela w Narewce (nieistniejący)">
Kościół św. Jana Chrzciciela w Narewce (nieistniejący)



</doc>
<doc id="2790888" url="https://pl.wikipedia.org/wiki?curid=2790888" title="Tom Nyariki">
Tom Nyariki

Thomas "Tom" Nyariki Mongare (ur. 27 września 1971 w Nyamirze) – kenijski lekkoatleta specjalizujący się w biegach długodystansowych, uczestnik letnich igrzysk olimpijskich w Atlancie (1996). Sukcesy odnosił również w biegach przełajowych.
Jest mężem kenijskiej lekkoatletki Jackline Marangi.

</doc>
<doc id="2790892" url="https://pl.wikipedia.org/wiki?curid=2790892" title="VfL Wolfsburg (kobiety)">
VfL Wolfsburg (kobiety)



</doc>
<doc id="2790894" url="https://pl.wikipedia.org/wiki?curid=2790894" title="Kościół ewangelicko-augsburski w Olecku">
Kościół ewangelicko-augsburski w Olecku

Kościół ewangelicko-augsburski w Olecku – kościół luterański, który znajdował się w Olecku w województwie warmińsko-mazurskim na wzgórzu kościelnym pośrodku rynku. Zniszczony podczas II wojny światowej.
Historia.
Kościół został zbudowany w końcu XVII wieku. Miał długość 29 metrów i szerokość 13 metrów. Posiadał trójkondygnacyjną wieżę o wymiarach 9 metrów, ozdobioną ostrymi łukami i nakrytą dachem konstrukcji namiotowej. W 1945 roku został spalony przez wojska sowieckie. W 1954 ruiny świątyni rozebrano.
Na miejscu świątyni w latach 1984-1990 wybudowano kościół pod wezwaniem Najświętszej Maryi Panny Królowej Polski.

</doc>
<doc id="2790895" url="https://pl.wikipedia.org/wiki?curid=2790895" title="Brøndby IF (kobiety)">
Brøndby IF (kobiety)



</doc>
<doc id="2790897" url="https://pl.wikipedia.org/wiki?curid=2790897" title="Olympique Lyon (kobiety)">
Olympique Lyon (kobiety)



</doc>
<doc id="2790898" url="https://pl.wikipedia.org/wiki?curid=2790898" title="Spartak Kijów (kobiety)">
Spartak Kijów (kobiety)



</doc>
<doc id="2790899" url="https://pl.wikipedia.org/wiki?curid=2790899" title="Dynamo Kijów (kobiety)">
Dynamo Kijów (kobiety)



</doc>
<doc id="2790901" url="https://pl.wikipedia.org/wiki?curid=2790901" title="Zespół Szkół Ekonomicznych im. ks. Janusza St. Pasierba w Tczewie">
Zespół Szkół Ekonomicznych im. ks. Janusza St. Pasierba w Tczewie

Zespół Szkół Ekonomicznych im. ks. Janusza St. Pasierba – szkoła ponadgimnazjalna w Tczewie.
Historia szkoły.
Szkoła powstała w październiku 1945 jako kontynuatorka tradycji przedwojennego Gimnazjum Kupieckiego w Tczewie. Do 1989 była szkołą resortową w gestii Centralnego Związku Spółdzielni Rolniczych „Samopomoc Chłopska”, kształcącą kadry dla potrzeb społeczności wiejskiej. Od 1998 organem prowadzącym szkołę jest Starostwo Tczewskie. W 1973 oddano do użytku nowy gmach szkolny z internatem przy ul. Gdańskiej 17. W 1993 dobudowano nowe skrzydło szkoły. W grudniu 1998 nadano szkole imię ks. Janusza St. Pasierba – wybitnego kapłana, uczonego i poety związanego z Tczewem i Pomorzem Gdańskim.
Kierunki kształcenia.
Kierunki kształcenia w latach 1945-1991: bankowość, ekonomika i organizacja przedsiębiorstw handlowych, ekonomika i organizacja transportu samochodowego, ekonomika pracy, płac i spraw socjalnych, finanse i rachunkowość, przetwórstwo mięsne, sprzedawca magazynier, surowce rolne, towaroznawstwo, wiejski obrót towarowy, żywienie zbiorowe.
Obecnie szkoła kształci w zawodach:
Patron.
Od 1998 patronem szkoły jest ks. Janusz St. Pasierb (1929-1993), poeta, eseista, historyk sztuki, homiletyk, wykładowca kilku wyższych uczelni, członek wielu towarzystw naukowych polskich i zagranicznych. Społeczność szkolna uznaje go za swego Mistrza, Przewodnika i Inspiratora. Wyrazem tego jest wieloletni program wychowawczy szkoły "Tworzyć siebie, wynaleźć swoje życie, dać innym możliwość rozwoju", inspirowany Jego biografią i twórczością. W rocznicę urodzin lub śmierci ks. Pasierba organizowane jest doroczne Święto Patrona Szkoły. Duża grupa uczniów, głównie z klas I, bierze udział w konkursach: wiedzy o życiu i twórczości Patrona, recytatorskim, literackim, plastycznym i kulinarnym – których finały rozgrywane są podczas uroczystości. Szkoła wydaje własne publikacje, przybliżające społeczności szkolnej (kolejnym rocznikom uczniów) i środowisku lokalnemu sylwetkę patrona: "Ksiądz Janusz St. Pasierb – patron Zespołu Szkół Ekonomicznych w Tczewie" (1998), "Ks. Janusz St. Pasierb w anegdocie" (2001), "Myśli" ks. Janusza St. Pasierba (2003). Uczniowie szkoły biorą udział w kolejnych edycjach Pomorskiego Konkursu im. ks. Janusza St. Pasierba w Pelplinie. Od 1998 delegacja uczniów i nauczycieli uczestniczy w uroczystych koncertach w Galerii Jana Pawła II w Warszawie organizowanych przez Fundację im. ks. Janusza St. Pasierba i warszawskie Duszpasterstwo Środowisk Twórczych. W 2000 Fundacja przyznała dyrektor Eleonorze Lewandowskiej nagrodę i wyróżnienie za "pełne inwencji, pracowite i cierpliwe wprowadzanie w życie społeczności szkolnej myśli ks. Janusza St. Pasierba i upowszechnianie jego dzieł". Honorowe wyróżnienie wręczono także Zespołowi Szkół Ekonomicznych "jako wyraz uznania dla wszystkich działań Dyrekcji, Grona pedagogicznego i Uczniów, które wynikają z wierności patronowi szkoły".

</doc>
<doc id="2790902" url="https://pl.wikipedia.org/wiki?curid=2790902" title="Studenci dla Demokratycznego Społeczeństwa">
Studenci dla Demokratycznego Społeczeństwa



</doc>
<doc id="2790903" url="https://pl.wikipedia.org/wiki?curid=2790903" title="CSK WWS Samara (piłka nożna)">
CSK WWS Samara (piłka nożna)



</doc>
<doc id="2790904" url="https://pl.wikipedia.org/wiki?curid=2790904" title="Górnik Łęczna (kobiety)">
Górnik Łęczna (kobiety)



</doc>
<doc id="2790905" url="https://pl.wikipedia.org/wiki?curid=2790905" title="Zderzenie promów w Hongkongu">
Zderzenie promów w Hongkongu

Zderzenie promów koło Hongkongu − katastrofa morska, do której doszło 1 października 2012 na wodach terytorialnych Hongkongu.
Katastrofa.
Wyczarterowany (przez Hong Kong Electric) prom Lamma IV z 124 pasażerami i załogą zatonął 1 października 2012 nieopodal Hongkongu, po zderzeniu z promem Sea Smooth, będącym własnością Hong Kong and Kowloon Ferry Company. Do kolizji doszło wieczorem, o godz. 20:23 czasu miejscowego, nieopodal wyspy Lamma. Na skutek katastrofy zginęło 39 osób, a kilkadziesiąt osób zostało rannych. Prom płynął do hongkońskiego portu Victoria Harbour na pokaz sztucznych ogni z okazji święta narodowego ChRL. Na jego pokładzie znajdowali się pracownicy z rodzinami, którzy uczestniczyli w wycieczce firmowej zorganizowanej przez przedsiębiorstwo Hongkong Electric Company. Jej celem była możliwość oglądania fajerwerków. W związku z katastrofą aresztowano sześć osób.

</doc>
<doc id="2790906" url="https://pl.wikipedia.org/wiki?curid=2790906" title="Beata Patrycja Klary">
Beata Patrycja Klary

Beata Patrycja Klary (ur. 12 stycznia 1976 w Gorzowie Wielkopolskim) – poetka, felietonistka, recenzentka literacka, animatorka kultury.
Życiorys.
Ukończyła Akademię Bydgoską (2001, filologia polska) i Uniwersytet Zielonogórski (2003, dziennikarstwo i bibliotekoznawstwo). Debiutowała jako nastolatka na łamach ogólnopolskiego czasopisma „Filipinka”, a po latach powtórnie w „Pegazie Lubuskim”. Za debiut poetycki „Witraże” w 2005 roku nagrodzona dyplomem Lubuskiego Wawrzynu Literackiego. Felietony, recenzje i wiersze publikowała m.in. na łamach czasopism: „Topos”, „Arkadia. Pismo Katastroficzne”, „Kwartalnik Opolski”, „Pro Libris”, „Lamus”, „Bliza” (kwartalnik artystyczny), „Pegaz Lubuski”, „Nowe Zagłębie”, „Kozirynek”, „Znaj”, „Migotania, przejaśnienia”, „Twórczość”.
W latach 2005–2006 należała do Grupy literackiej „Wiązadło”, związana z Europejskim Stowarzyszeniem Kultury Enclave. Dotychczas krytycznie wypowiedzieli się o poetce m.in. Izabela Fietkiewicz-Paszek (Topos, nr 6, 2010), Karol Samsel (Wyspa, 2010), Marcin Orliński, Krzysztof Szymoniak (Zeszyty Poetyckie, 2010), Jerzy Suchanek (Pegaz Lubuski, nr 42, 2010), Leszek Żuliński (Migotania, przejaśnienia, nr 4, 2010), Tadeusz Buraczewski (Gazeta Świętojańska, 2010), Agnieszka Kopaczyńska-Moskaluk (Gorzów In Tauch, nr 14, 2011).
Współorganizatorka Ogólnopolskiego Festiwalu Poetyckiego im. Kazimierza Furmana. Od września 2011 roku prowadzi cykl spotkań poetyckich w Gorzowie. Jest stypendystką Ministra Kultury i Dziedzictwa Narodowego z dziedziny literatury. Laureatka wielu prestiżowych konkursów literackich. Za tom "Zabawa w chowanego" otrzymała Lubuski Wawrzyn Literacki za rok 2011. W 2013 nominowana do Nagrody Literackiej m.st. Warszawy za tom "De-klaracje". Laureatka Nagrody Otoczaka za rok 2014. Za tom "Obiekty totemiczne" otrzymała Lubuski Wawrzyn Literacki za rok 2015. Nominowana do Lubuskiego Wawrzynu Literackiego 2019 za tom "Martwia".

</doc>
<doc id="2790907" url="https://pl.wikipedia.org/wiki?curid=2790907" title="Rogelio Cabrera López">
Rogelio Cabrera López

Rogelio Cabrera López (ur. 24 stycznia 1951 w Santa Catarina) – meksykański duchowny rzymskokatolicki, arcybiskup Monterrey od 2012.
Życiorys.
Święcenia kapłańskie otrzymał 17 listopada 1978 i został inkardynowany do diecezji Querétaro. Był m.in. prefektem studiów w miejscowym seminarium (1980-1984), diecezjalnym asystentem Ruchu Rodzin Chrześcijańskich (1981-1992), proboszczem kilku parafii w Querétaro (1984-1996), a także wikariuszem biskupim ds. duszpasterskich (1992-1996).
30 kwietnia 1996 papież Jan Paweł II mianował go biskupem diecezjalnym Tacámbaro. Sakry biskupiej udzielił mu 30 maja 1996 ówczesny nuncjusz apostolski w Meksyku - abp Girolamo Prigione.
16 lipca 2001 został biskupem diecezji Tapachula. 11 września 2004 został mianowany biskupem diecezji Tuxtla Gutiérrez. 25 listopada 2006 po podniesieniu diecezji do rangi metropolii został jej pierwszym arcybiskupem metropolitą.
W latach 2009-2012 był wiceprzewodniczącym Konferencji Episkopatu Meksyku.
3 października 2012 papież Benedykt XVI mianował go ordynariuszem archidiecezji Monterrey. Ingres odbył się 5 grudnia 2012.
Paliusz otrzymał z rąk papieża Franciszka w dniu 29 czerwca 2013.

</doc>
<doc id="2790909" url="https://pl.wikipedia.org/wiki?curid=2790909" title="Jaskinia Dzika">
Jaskinia Dzika

Jaskinia Dzika – jaskinia na lewym zboczu górnej części Doliny Kluczwody w miejscowości Wierzchowie w województwie małopolskim, w powiecie krakowskim, w gminie Wielka Wieś. Pod względem geograficznym znajduje się na Wyżynie Olkuskiej będącej częścią Wyżyny Krakowsko-Częstochowskiej.
Położenie.
Jaskinia położona jest w odległości ok. 1 km od drogi krajowej nr 94 w Dzikich Turniach. Jej otwór wylotowy o północno-zachodniej ekspozycji widoczny jest z drogi prowadzącej ich podnóżem (gdy drzewa są w stanie bezlistnym). Znajduje się w odległości kilkaset metrów od niej, w górnej części dolinki między skałami. Jaskinia Dzika znajduje się pomiędzy Jaskinią Mamutową (Jaskinią Wierzchowską Dolną) a Jaskinią Wierzchowską Górną. Zwana jest też Jaskinią Wierzchowską Średnią. Obok wszystkich tych jaskiń prowadzi żółty Szlak Dolinek Jurajskich.
Opis jaskini.
Jaskinia Dzika podobna jest do Jaskini Mamutowej, jednak jest od niej znacznie mniejsza i mniej interesująca. Otwór wejściowy jest bardzo wysoki, ma postać wnęki o dnie zawalonym dużymi głazami. Po jej prawej stronie znajduje się boczny otwór, którym można wyjść na zbocze poniżej. Właściwy korytarz jaskini prowadzi w kierunku południowo-wschodnim. Jaskinia składa się praktycznie z jednego tylko, dość prostego korytarza. Ma kilka rozszerzeń i bocznych odgałęzień, ale wąskich, ślepych i ciasnych. Łączna długość korytarzy wynosi 61 m.
Jaskinia powstała w późnojurajskich wapieniach skalistych na szczelinie tektonicznej przecinającej w poprzek Dolinę Kluczwody. Została wytworzona przez wody w strefie wadycznej. Wskazuje na to kształt korytarzy i ich wymycie. Namulisko w nyży przed jaskinią jest próchniczne, ubogie, w pierwszych 10 m korytarza również próchniczne, jeszcze bardziej ubogie, w dalszej części złożone z wapiennego gruzu po bokach zlepionego naciekową skorupą. W jaskini jest kilka bardzo zniszczonych stalaktytów i polewy skalne. Na powierzchni namuliska występują kości współczesnych zwierząt. Jaskinia jest wilgotna, kapie z niej woda, a na dnie miejscami są kałuże. Zamieszkują ją liczne gatunki pajęczaków, licznie występują w niej także motyle i muchówki. Hibernuje w niej kilka gatunków nietoperzy.
Historia poznania.
Miejscowej ludności jaskinia zapewne znana była od dawna. Jest często odwiedzana przez turystów. W literaturze po raz pierwszy opisana została w 1935 r. przez Z. Ciętaka. Przez G. Ossowskiego została umieszczona na mapie Doliny Kluczwody. Zinwentaryzował ją K. Kowalski w 1950 r. W 1981 r. E. Sanocka-Wołoszynowa badała w niej faunę pajęczaków. W 2007 i 2012 r. sporządzono spisy hibernujących w niej nietoperzy. W 2000 r. prowadzono badania geochemiczne wody.
Obok Jaskini Dzikiej znajduje się Schronisko przy Jaskini Dzikiej. Ma otwór po jej lewej stronie.

</doc>
<doc id="2790910" url="https://pl.wikipedia.org/wiki?curid=2790910" title="Paulo Alves">
Paulo Alves

Paulo Alves, właśc. Paulo Lourenço Martins Alves (ur. 10 grudnia 1969 w Vila Real) – portugalski piłkarz grający na pozycji napastnika. W swojej karierze rozegrał 13 meczów w reprezentacji Portugalii i strzelił 7 goli.
Kariera klubowa.
Swoją karierę piłkarską Paulo Alves rozpoczął w klubie SC Vila Real. Następnie podjął treningi w juniorach FC Porto. W 1988 roku został zawodnikiem Gil Vicente FC. W sezonie 1988/1989 zadebiutował w jego barwach w drugiej lidze portugalskiej. W sezonie 1989/1990 awansował z Gil Vicente do pierwszej ligi. W sezonie 1991/1992 grał w drugoligowym FC Tirsense.
Latem 1992 roku Paulo Alves przeszedł do CS Marítimo. W Marítimo swój debiut zanotował 6 września 1992 w przegranym 0:1 wyjazdowym meczu z SC Beira-Mar. Latem 1993 został wypożyczony z Marítimo do SC Braga, w którym zadebiutował 12 września 1993 w meczu z Boavistą (0:1). W 1994 roku wrócił do Marítimo, w którym grał do końca sezonu 1994/1995.
Latem 1995 roku Paulo Alves został zawodnikiem Sportingu CP. Swój debiut w nim zaliczył 20 sierpnia 1995 w przegranym 1:2 wyjazdowym spotkaniu z FC Porto. Zawodnikiem Sportingu był przez trzy sezony. W 1997 roku został wypożyczony do West Ham United. W Premier League swój debiut zanotował 29 listopada 1997 w meczu z Aston Villą (2:1).
W 1998 roku Paulo Alves przeszedł do Bastii. Rok później wrócił do portugalskiej ligi i podpisał kontrakt z União Leiria. W nim zadebiutował 3 października 1999 w zwycięskim 3:0 domowym meczu z Bragą. W 2001 roku odszedł z União do Gil Vicente. W 2005 roku zakończył w nim swoją karierę.
Kariera reprezentacyjna.
W reprezentacji Portugalii Paulo Alves zadebiutował 9 października 1994 roku w wygranym 3:1 meczu eliminacji do Euro 96 z Łotwą, rozegranym w Rydze. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. Od 1994 do 1996 roku rozegrał w kadrze narodowej 13 meczów i strzelił w nich 7 goli, w tym 5 w dwóch meczach z Liechtensteinem w eliminacjach do Euro 96.
W swojej karierze Paulo Alves grał także w reprezentacjach młodzieżowych. W 1989 roku wywalczył z kadrą U-20 mistrzostwo świata.
Kariera trenerska.
Po zakończeniu kariery piłkarskiej Paulo Alves został trenerem. Prowadził: Gil Vicente FC, União Leiria, FC Vizela i reprezentację Portugalii U-20. W 2010 roku ponownie został trenerem Gil Vicente FC. W 2011 roku wygrał z nim rozgrywki drugiej ligi.

</doc>
<doc id="2790913" url="https://pl.wikipedia.org/wiki?curid=2790913" title="Herb gminy Niwiska">
Herb gminy Niwiska

Herb gminy Niwiska przedstawia w polu czerwonym godło herbu Leliwa nad trzema świerkami srebrnymi w układzie 2,1.
Historia herbu.
Herb przyjęto 13 czerwca 2011 po uzyskaniu pozytywnej opinii Komisji Heraldycznej. Herb zaprojektował Robert Szydlik.
Symbolika.
Leliwa pochodzi z herbu rodziny Tarnowskich, którzy założyli wiele miejscowości na terenie dzisiejszej gminy. Świerki nawiązują do topografii gminy, która w około 46% pokryta jest lasami oraz do historycznego położenia na terenie dawnej Puszczy Sandomierskiej.

</doc>
<doc id="2790914" url="https://pl.wikipedia.org/wiki?curid=2790914" title="JCR">
JCR



</doc>
<doc id="2790915" url="https://pl.wikipedia.org/wiki?curid=2790915" title="Araz Özbiliz">
Araz Özbiliz



</doc>
<doc id="2790916" url="https://pl.wikipedia.org/wiki?curid=2790916" title="Bohdan Zaleski (astronom)">
Bohdan Zaleski (astronom)

Bohdan Zaleski (ur. 12 października 1887, zm. 6 stycznia 1927) – polski astronom, współorganizator (wraz z Kazimierzem Graffem) Obserwatorium Astronomicznego w Poznaniu.
Życiorys.
Bohdan Zaleski urodził się na Podolu w rodzinie zamożnych ziemian kresowych. Po ukończeniu gimnazjum w Żytomierzu (do którego chodził w latach 1905–1909) studiował astronomię na uniwersytecie w Odessie, specjalizując się w dziedzinie astrometrii. W roku 1911 został zatrudniony w obserwatorium w Pułkowie, a dwa lata później skierowany do pracy w filii tego obserwatorium w Mikołajowie.
W czasie I wojny światowej został powołany do wojska, po zakończeniu działań wojennych wrócił do Mikołajowa i kontynuował tam rozpoczęte prace badawcze. W 1921 roku został aresztowany przez władze sowieckie pod zarzutem szpiegostwa na rzecz Polski. Zwolniony z aresztu w wyniku interwencji dyrekcji obserwatorium, postanowił powrócić do Polski.
Jesienią 1921 roku dzięki rekomendacji prof. Tadeusza Banachiewicza mimo braku doktoratu został zaproszony przez Uniwersytet Poznański do objęcia stanowiska zastępcy profesora astronomii oraz kierownika nowo powstałego obserwatorium. 15 stycznia 1922 roku otrzymał oficjalną nominację na to stanowisko. Od tej chwili intensywnie pracował nad organizacją obserwatorium (przy wydatnej pomocy prof. Kazimierza Graffa), borykając się z całym szeregiem problemów, przede wszystkim finansowych.
W marcu 1923 roku na Uniwersytecie Jagiellońskim obronił pracę doktorską "Szerokość geograficzna obserwatorium w Poznaniu" (promotorem pracy był Tadeusz Banachiewicz), w 1926 roku (tamże) pracę habilitacyjną, której celem było stworzenie katalogu deklinacji 486 gwiazd. Obserwacje do tej pracy wykonywał osobiście, za pomocą koła południkowego Repsolda (znajdującego się do dziś w charakterze eksponatu muzealnego w poznańskim obserwatorium). Pracę tę miał zamiar rozszerzyć o gwiazdy nieba południowego (w oparciu o obserwacje wykonywane z Nowej Zelandii), ale nie zdążył już zrealizować swoich planów.
Zmarł z powodu zaawansowanej gruźlicy płuc, której nabawił się prawdopodobnie jeszcze podczas pobytu w Rosji. Pochowany został na Cmentarzu Górczyńskim w Poznaniu.

</doc>
<doc id="2790918" url="https://pl.wikipedia.org/wiki?curid=2790918" title="Lucyna Harc">
Lucyna Harc

Lucyna Harc z domu Czepiel (ur. 1968 w Wałbrzychu) – polska historyk specjalizująca się w archiwistyce, historii Śląska, historiografii oraz naukach pomocniczych; nauczyciel akademicki związana z Uniwersytetem Wrocławskim'. Od 2020 zastępca Naczelnego Dyrektora Archiwów Państwowych.
Życiorys.
Urodziła się w 1968 roku w Wałbrzychu. Od 1975 roku mieszkała w Radomsku, gdzie uczęszczała kolejno do Szkoły Podstawowej nr 9, a następnie I Liceum Ogólnokształcącego do klasy o profilu matematyczno-fizycznym. Tam też pomyślnie zdała egzamin maturalny w 1987 roku. W latach 1987–1992 studiowała historię na Wydziale Nauk Historycznych i Pedagogicznych Uniwersytetu Wrocławskiego, gdzie otrzymała tytuł magistra po obronie pracy "Polityka wewnętrzna ostatnich Antoninów (Marka Aureliusza, Lucjusza Werusa i Kommodusa)", napisanej pod kierunkiem prof. dra hab. Tadeusza Kotuli.
Bezpośrednio po ukończeniu studiów została zatrudniona na macierzystej uczelni w Instytucie Historycznym UWr jako asystent w Zakładzie Nauk Pomocniczych Historii i Archiwistyki. W 2000 roku uzyskała stopień naukowy doktora nauk humanistycznych w zakresie historii o specjalności nauki pomocnicze historii na podstawie rozprawy "Samuel Beniamin Klose na tle nowożytnej historiografii śląskiej do końca XVIII w. Studium historiograficzno-źródłoznawcze", napisanej pod kierunkiem prof. Kazimierza Bobowskiego. Rok później otrzymała stanowisko adiunkta w macierzystym instytucie. W 2012 roku została wybrana na zastępcę dyrektora Instytutu Historycznego UWr do spraw ogólnych. W 2019 habilitowała się na podstawie zbioru publikacji "Od Joachima Cureusa do Johanna Gottloba Worbsa. Śląska historiografia doby nowożytnej". Za swoje osiągnięcia naukowe, dydaktyczne i organizacyjne otrzymała liczne nagrody rektora Uniwersytetu Wrocławskiego oraz w 2010 roku Medal Komisji Edukacji Narodowej.
17 lutego 2020 powołana na stanowisko zastępcy Naczelnego Dyrektora Archiwów Państwowych.
Dorobek naukowy.
Zainteresowania naukowe Lucyny Harc koncentrują się wokół problematyki związanej z historią Śląska, ze szczególnym uwzględnieniem okresu nowożytnego, historią historiografii, badaniami nad wiekiem osiemnastym, naukami pomocniczymi historii – zwłaszcza neografii oraz archiwistyce i zarządzaniu dokumentacją współczesną. Do jej najważniejszych publikacji należą:

</doc>
<doc id="2790919" url="https://pl.wikipedia.org/wiki?curid=2790919" title="Elektroda wskaźnikowa">
Elektroda wskaźnikowa

Elektroda wskaźnikowa – elektroda będąca głównym elementem ogniw galwanicznych (półogniwo), stosowanych w instrumentalnej analizie chemicznej (przede wszystkim w potencjometrii); jej potencjał dostarcza informacji o rodzaju lub ilości analitu w analizowanej próbce. 
Analiza potencjometryczna.
W czasie analizy potencjometrycznej zmierza się do stosowania elektrod wskaźnikowych selektywnie reagujących na obecność badanego składnika próbki – w takim przypadku wartość potencjału elektrody jest związana ze stężeniem analitu (zob. np. równanie Nernsta). 
W czasie pomiarów pH w praktyce laboratoryjnej najczęściej są stosowane:
Popularne są również:
Analiza woltamperometryczna.
W czasie pomiarów woltamperometrycznych stężenie analitu określa się na podstawie wielkości mierzonego natężenia prądu, a jego rodzaj jest związany z wartością potencjału. Jedną z metod woltamperometrycznych jest polarografia, w której elektrodą wskaźnikową jest kroplowa elektroda rtęciowa (KER). W innych technikach tej grupy stosowane są np. elektrody rtęciowe stacjonarne, elektrody węglowe (grafit, pasty, węgiel szklisty) – nieruchome lub ruchome, często pokrywane substancjami zwiększającymi selektywność reakcji na określone składniki badanych roztworów.

</doc>
<doc id="2790921" url="https://pl.wikipedia.org/wiki?curid=2790921" title="Gail Russell">
Gail Russell

Gail Russell (ur. 21 września 1924 w Chicago; zm. 26 sierpnia 1961 w Brentwood, Los Angeles) – amerykańska aktorka filmowa i telewizyjna.
Życiorys.
Gail Russell (właśc. Elizabeth L. Russell) urodziła się w Chicago. Jeje ojcem był George Russell, a matką - Gladys (Barnet) Russell. Kiedy była nastolatką rodzina przeprowadziła się do Los Angeles. Już w 1942 jej ponadprzeciętna uroda przyciągnęła zainteresowanie ze strony ludzi z Paramount Pictures. Pomimo tego, że była bardzo nieśmiała i nie miała żadnego doświadczenia aktorskiego, wytwórnia wiązała z nią duże nadzieje i zatrudniła trenera aktorskiego, który podjął pracę zmierzającą do uczynienia z niej gwiazdy filmowej.
W wieku zaledwie 19 lat, w 1942 zagrała w pierwszym filmie ("Henry Aldrich Gets Glamour"). W ciągu kilku następnych lat pojawiła się w kilku innych filmach, z których wymienić należy: "The Uninvited" z 1944 (u boku Ray Millanda) oraz "Our Hearts Were Young and Gay" z tego samego roku, w którym wystąpiła razem z Dianą Lynn. W kolejnych latach pojawiała się w bardziej popularnych filmach: "Calcutta" z 1947 (partnerował jej Alan Ladd) oraz w dwóch filmach u boku Johna Wayne'a "Angel and the Badman" (Anioł i złoczyńca) z 1947 i "Wake of the Red Witch" z 1948.

</doc>
<doc id="2790922" url="https://pl.wikipedia.org/wiki?curid=2790922" title="Jaskinia Wierzchowska Średnia">
Jaskinia Wierzchowska Średnia



</doc>
<doc id="2790923" url="https://pl.wikipedia.org/wiki?curid=2790923" title="Nid.">
Nid.



</doc>
<doc id="2790924" url="https://pl.wikipedia.org/wiki?curid=2790924" title="Kazimierz Ustrzycki">
Kazimierz Ustrzycki

Kazimierz Ustrzycki (ur. 1758 przypuszczalnie we Wróblewicach koło Drohobycza (dziś na Ukrainie), zm. 1 października 1786 w tychże Wróblewicach) – polski poeta i satyryk.
Syn Bogusława Augustyna Ustrzyckiego z Uniechowa, kasztelana inowłodzkiego i Siemianowskiej, brat pamiętnikarki Urszuli i jej pierwszy nauczyciel, siostrzeniec Andrzeja Mokronowskiego. Kształcił się w Collegium Nobilium w Warszawie i w podróżach do Włoch i Austrii. W 1778 roku był posłem na Sejm z Inflant. Uczestnik obiadów czwartkowych i szambelan króla Stanisława Augusta. Był wolnomularzem, członkiem loży Bouclier du Nord à l’Orient de Varsovie. W roku 1781 został odznaczony Orderem św. Stanisława, a w r. 1784 został radcą Rady Nieustającej. Wskutek śmierci ojca 14 grudnia 1784 odziedziczył rodzinne Wróblewice, które przegrał w karty, a wkrótce potem zmarł. Pochowany został na cmentarzu w bliskich Wróblewicom Rychcicach uczczony kolumną pośród starych lip. 
Za życia korespondował ze Stanisławem Trembeckim i Wojciechem Mierem, przyjaźnił się ze Stanisławem Kostką Potockim i Tomaszem Kajetanem Janem Węgierskim. Był też członkiem Arkadii w której nosił imię pasterskie: Ermeno Etocleo.
Twórczość.
Już we wczesnej młodości pisał wiersze satyryczne.
Kazimierz Ustrzycki był również autorem licznych listów do rodziców, Stanisława Kostki Potockiego, zachował się też jeden list do Stanisława Augusta i odpowiedź. 

</doc>
<doc id="2790925" url="https://pl.wikipedia.org/wiki?curid=2790925" title="Gruszka (Pogórze Bukowskie)">
Gruszka (Pogórze Bukowskie)

Gruszka – szczyt znajdujący się pomiędzy Leskiem a Tarnawą Dolną. 
Szczyt wznosi się pomiędzy doliną Kalniczki, Sanu i Hoczewki. Znajduje się na końcu grzbietu, ciągnącego się od Chryszczatej przez Huczek, Gawgań oraz Gabrów Wierch. Góra jest w większości zalesiona. 
Historia.
Podczas II wojny światowej, w ramach Akcji AB i „opróżniania” więzienia w Sanoku, w nocy 5/6 lipca 1940 w lesie na stoku góry Niemcy rozstrzelali 112 więźniów. W 1947 szczątki ofiar zostały ekshumowane, przeniesione na Cmentarz Centralny w Sanoku i umieszczone w zbiorowej mogile. 
U podnóża wzniesienia Gruszka znajduje się zbiorowa mogiła ofiar egzekucji w formie ziemnego kurhanu, na którym umieszczono upamiętniający zbrodnię obelisk. Na tablicy znajduje się inskrypcja: "Zginęli, abyśmy żyli wolni. Na tym miejscu dnia 5 lipca 1940 r. hitlerowcy rozstrzelali 115 polskich bojowników o wolność ojczyzny. Cześć ich pamięci! W XXI rocznicę – Z. B. o W. i D.".
Z Leska na szczyt wiedzie górski szlak zielony oraz czarny szlak spacerowy „Wzgórze Gruszka”. Istnieje szlak rowerowy "Wzgórze Gruszka" (nr trasy 5A) i długości 46 km, wiodący w okolicy wzniesienia (szlak zaczyna i kończy się w Lesku).

</doc>
<doc id="2790926" url="https://pl.wikipedia.org/wiki?curid=2790926" title="Niderl.">
Niderl.



</doc>
<doc id="2790928" url="https://pl.wikipedia.org/wiki?curid=2790928" title="Maciej Bielawski (ur. 1963)">
Maciej Bielawski (ur. 1963)

Maciej Bielawski (ur. 31 maja 1963 w Bydgoszczy) – polski teolog, tłumacz, pisarz i malarz
Życiorys.
W latach 1982-1983 studiował filologię polską na Uniwersytecie Adama Mickiewicza w Poznaniu. Po rezygnacji ze studiów wstąpił do nowicjatu zakonu benedyktynów w Tyńcu. Został klerykiem w klasztornym seminarium duchownym. Jednocześnie studiował teologię na Papieskiej Akademii Teologicznej w Krakowie. W 1990 roku otrzymał tytuł magistra teologii. W tym samym roku złożył śluby zakonne i przyjął święcenia kapłańskie. Zajął się karierą naukową. Wyjechał do Włoch. W 1992 roku uzyskał licencjat z teologii w Kolegium św. Anzelma w Rzymie. W 1997 roku obronił doktorat z teologii na Uniwersytecie Papieskim św. Tomasza z Akwinu w Rzymie.
W 1993 roku został birytualistą. Pracował przy odbudowie struktur szkolnictwa Kościoła greckokatolickiego w Rumunii. W latach 1993-1999 był wicerektorem Papieskiego Kolegium Rumuńskiego w Rzymie. Od 1998 roku był profesorem i dyrektorem Instytutu Monastycznego w Kolegium św. Anzelma w Rzymie. W 2000 roku został mianowany przez papieża Jana Pawła II doradcą Papieskiej Kongregacji do spraw Kościołów Wschodnich.
W 2004 roku opuścił zakon benedyktynów i zrezygnował ze sprawowania funkcji kapłańskich. Zamieszkał w Weronie.
Jest tłumaczem, pisarzem, malarzem. Współpracuje z wydawnictwami Homini i Fazi Editore. Autor wielu publikacji: teologicznych, historycznych, patrystycznych i związanych z problematyką Kościołów wschodnich, kwestiami monastycyzmu i ekumenizmu. Był publicystą w: Znaku, Proglasie, Terminusie, Vox Patrum, Coenobium, Studia Monastica i Cultura Crestina.

</doc>
<doc id="2790929" url="https://pl.wikipedia.org/wiki?curid=2790929" title="Wróblowice (Ukraina)">
Wróblowice (Ukraina)

Wróblowice (ukr. Вороблевичі, "Worobłewyczi") – wieś na Ukrainie, w obwodzie lwowskim, w rejonie drohobyckim, nad Tyśmienicą. W 2001 roku liczyła 1929 mieszkańców.
Tarnowscy.
Majątek w przeszłości należał do rodziny Tarnowskich. Tutaj w 1836 roku urodził się hrabia Władysław Tarnowski, pianista, kompozytor, poeta, dramaturg, tłumacz. XIX-wieczne Wróblowice opisał m.in. Agaton Giller pod pseudonimem B. Sulita.
Przed 1939 we Wróblowicach mieszkał Jan hr. Tarnowski, w 1938 odznaczony krzyżem Pro Ecclesia et Pontifice.

</doc>
<doc id="2790931" url="https://pl.wikipedia.org/wiki?curid=2790931" title="(10545) Källunge">
(10545) Källunge

(10545) Källunge (1992 EQ9) – planetoida z pasa głównego asteroid okrążająca Słońce w ciągu 3,34 lat w średniej odległości 2,24 j.a. Została odkryta 2 marca 1992 roku.

</doc>
<doc id="2790932" url="https://pl.wikipedia.org/wiki?curid=2790932" title="Adam Bidziński">
Adam Bidziński

Adam Bidziński (ur. 5 grudnia 1927 w Nadwórnej, zm. 3 marca 1995 w Warszawie) – generał brygady pilot Wojska Polskiego.
Życiorys.
Po ukończeniu szkoły powszechnej pracował jako pomocnik stolarza. Od września 1944 do czerwca 1945 dowódca drużyny w miejscowym oddziale samoobrony walczącym przeciw OUN-UPA. Później przesiedlony z rodziną do Nowej Rudy, gdzie ukończył liceum, po czym wstąpił do Wojska Polskiego. 
Od 25 września 1949 do 14 lipca 1951 był podchorążym Oficerskiej Szkoły Lotniczej w Dęblinie. 15 lipca 1951 został promowany na podporucznika pilota. Po ukończeniu szkoły oficerskiej został przydzielony do 11 pułku lotnictwa myśliwskiego w Poznaniu-Ławicy i wyznaczony na stanowisko pilota. W następnym roku został przeniesiony do formującego się w Malborku 29 pułku lotnictwa myśliwskiego na stanowisko dowódcy klucza. 31 marca 1953 został pomocnikiem dowódcy eskadry do spraw pilotażu i nawigatorem eskadry. Od 25 lipca 1953 pełnił obowiązki dowódcy eskadry. 9 października 1953 został przeniesiony do 41 pułku lotnictwa myśliwskiego w Malborku na stanowisko pomocnika dowódcy pułku do spraw pilotażu. 9 grudnia 1953 objął dowództwo tego oddziału. 22 października 1955 rozpoczął służbę na stanowisku pomocnika dowódcy 9 Dywizji Lotnictwa Myśliwskiego w Malborku do spraw pilotażu. Od października 1956 do lipca 1961 dowódca 9 Dywizji Lotnictwa Myśliwskiego. W latach 1961–1963 studiował w Akademii Sztabu Generalnego Sił Zbrojnych ZSRR im. Woroszyłowa w Moskwie. Następnie został dowódcą 11 Dywizji Lotnictwa Myśliwskiego w Świdwinie, która 5 maja 1967 została przemianowana na 3 Brandenburską Dywizję Lotnictwa Myśliwskiego. Od listopada 1972 starszy oficer oddziału obrony powietrznej i wojsk lotniczych w Sztabie Zjednoczonych Sił Zbrojnych Państw Układu Warszawskiego w Moskwie. Wrócił do kraju w styczniu 1977, a w grudniu 1977 został pomocnikiem dowódcy Wojsk Lotniczych – szefem Lotnictwa Wojsk Lądowych, Transportowego i Łącznikowego. 
9 maja 1979 otrzymał tytuł „Zasłużonego Pilota Wojskowego PRL”. Uchwałą Rady Państwa z 4 października 1979 został awansowany na generała brygady. Nominację wręczył mu w Belwederze przewodniczący Rady Państwa RRL prof. Henryk Jabłoński w obecności I sekretarza Komitetu Centralnego PZPR Edwarda Gierka i ministra obrony narodowej gen. armii Wojciecha Jaruzelskiego.
W 1980 był słuchaczem kursu szczebla operacyjnego w Wojskowej Akademii Lotniczej im. J. Gagarina w Monino. Od października 1981 do lipca 1987 komendant Wyższej Oficerskiej Szkoły Lotniczej w Dęblinie, następnie zastępca szefa Inspekcji Sił Zbrojnych. 15 grudnia 1989 pożegnany przez ministra obrony narodowej gen. armii Floriana Siwickiego w związku z zakończeniem zawodowej służby wojskowej i 3 października 1990 przeniesiony w stan spoczynku. Zmarł 3 marca 1995 w Warszawie. Pochowany na Cmentarzu Komunalnym (d. Wojskowy) na Powązkach (kwatera G-2B-53).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Był synem Władysława, robotnika i Elżbiety z domu Bawar. W ostatnich latach życia mieszkał w Warszawie. Od 1955 żonaty z Ireną z domu Szwacz, magistrem ekonomii. Małżeństwo miało syna.

</doc>
<doc id="2790933" url="https://pl.wikipedia.org/wiki?curid=2790933" title="Joanna Nowosielska-Sobel">
Joanna Nowosielska-Sobel

Joanna Nowosielska-Sobel (ur. 1972 w Gryfowie Śląskim) – polska historyk specjalizująca się w historii najnowszej Polski i powszechnej, historii Śląska i Prus; nauczyciel akademicki związana z Uniwersytetem Wrocławskim.
Życiorys.
Urodziła się w 1972 roku w Gryfowie Śląskim. Dzieciństwo spędziła w rodzinnym Krzewiu Wielkim. W latach 1979-1987 uczęszczała do Szkoły Podstawowej nr 1 w Gryfowie Śląskim, a następnie kontynuowała naukę w Liceum Ekonomicznym w Lubaniu w klasie o profilu: ekonomika i organizacja przedsiębiorstw handlowych, gdzie w 1991 roku zdała pomyślnie egzamin maturalny. Od 1991 do 1996 roku studiowała historię na Wydziale Nauk Historycznych i Pedagogicznych Uniwersytetu Wrocławskiego, gdzie otrzymała tytuł magistra. 
Bezpośrednio po ukończeniu studiów została zatrudniona na macierzystej uczelni w Instytucie Historycznym UWr jako asystent, a potem od 2001 roku adiunkt w Zakładzie Historii Najnowszej. W tym samym roku uzyskała stopień naukowy doktora nauk humanistycznych w zakresie historii o specjalności: historia najnowsza, historia powszechna, na podstawie rozprawy nt.: "Społeczny odbiór sztuk plastycznych, rzemiosła artystycznego i architektury we Wrocławiu w latach 1900-1932", napisanej pod kierunkiem prof. Wojciecha Wrzesińskiego. W 2012 roku została wybrana na zastępce dyrektora Instytutu Historycznego UWr do spraw dydaktycznych. Obecnie mieszka we Wrocławiu z mężem Grzegorzem (również historykiem) oraz córką Jagną.
Dorobek naukowy.
Zainteresowania naukowe Joanny Nowosielskiej-Sobel koncentrują się wokół problematyki związanej z historią najnowszą Polski i powszechną, historią Śląska i Prus. Jest autorką licznych artykułów poświęconych Śląskowi postrzeganemu tak z historycznej, a także kulturowej perspektywy, a także redaktorem wydawnictw naukowych od­no­szą­cych się do tej prob­le­ma­tyki. Do jej najważniejszych publikacji należą:

</doc>
<doc id="2790936" url="https://pl.wikipedia.org/wiki?curid=2790936" title="Kikepera">
Kikepera

Kikepera – wieś w Estonii, w prowincji Parnawa, w gminie Surju.

</doc>
<doc id="2790938" url="https://pl.wikipedia.org/wiki?curid=2790938" title="Promno-Stacja">
Promno-Stacja

Promno-Stacja – osada w Polsce, w województwie wielkopolskim, w powiecie poznańskim, w gminie Pobiedziska.
W latach 1975–1998 miejscowość administracyjnie należała do województwa poznańskiego.
Osada należy do sołectwa Borowo-Młyn. Położona przy drodze wojewódzkiej nr 194. Znajduje się tu przystanek kolejowy Promno oraz zajazd "Rzepicha" wybudowany w 1974.

</doc>
<doc id="2790939" url="https://pl.wikipedia.org/wiki?curid=2790939" title="Ulica Nowotoruńska w Bydgoszczy">
Ulica Nowotoruńska w Bydgoszczy

Ulica Nowotoruńska – jedna z ważnych komunikacyjnie ulic w Bydgoszczy.
Przebieg.
Ulica rozciąga się na kierunku północny zachód – południowy wschód, od skrzyżowania z ul. Toruńską po wschodnie granice Bydgoszczy. Jej długość wynosi ok. 8 km. Ulica stanowi jedną z głównych arterii komunikacyjnych i tras wylotowych z Bydgoszczy, stanowiąc alternatywę dla ulicy Toruńskiej.
W kierunku południowo-wschodnim ulica przebiega na granicy następujących jednostek urbanistycznych: Zimne Wody i Czersko Polskie, Łęgnowo I i II oraz Wypaleniska. Fragment ulicy przebiega na krawędzi Zbocza Łęgnowskiego, skąd rozpościera się widok na bydgoskie zakole Wisły. Na wschodnim odcinku ulica przebiega przez Puszczę Bydgoską
Historia.
Ulica Nowotoruńska została wybudowana w latach 1940–1944, w czasie okupacji niemieckiej, stanowiąc północno-wschodnią obwodnicę nowo wznoszonej w tym czasie przez władze III Rzeszy fabryki zbrojeniowej DAG Fabrik Bromberg. Przedsiębiorstwo zajmujące docelowo 23 km2 powierzchni na terenie Puszczy Bydgoskiej zajmowało się produkcją miotających i kruszących materiałów wybuchowych oraz wypełniania nimi skorup pocisków i łusek amunicji wojskowej (elaboracja).
Dla potrzeb komunikacji fabryki wybudowano dziesiątki kilometrów torów kolejowych, bocznic oraz setki kilometrów dróg. Oprócz ulicy Nowotoruńskiej wybudowano m.in. ul. Łęgnowską, Hutniczą, Chemiczną, Dąbrowa i wiele innych. Ulicę wykonano w technologii betonowej, wykładając jej nawierzchnię płytami prefabrykowanymi.
Początkowo tylko zachodnia część ulicy w dzisiejszym przebiegu pozostawała w granicach administracyjnych miasta Bydgoszczy. W 1954 r. po włączeniu obszaru fabryki zbrojeniowej przemianowanej po 1945 r. w przedsiębiorstwo chemiczne (obszar Łęgnowo I) oraz włączeniu w 1977 r. obszaru Łęgnowa II, ulica na całej długości znalazła się w granicach administracyjnych Bydgoszczy.
Po II wojnie światowej zachowano tranzytowy charakter ulicy stanowiącej jedną z tras wylotowych w kierunku Torunia i Warszawy. Na przełomie lat 70. i 80. stanowiła drogę państwową 19a, będącą łącznikiem miasta z ówczesną drogą państwową nr 19 Pawłówek – Solec Kujawski – Toruń.
W 2001 r. w związku z budową alei Kazimierza Wielkiego z mostem nad Brdą, ulica na zachodnim fragmencie zyskała charakter dwujezdniowy. W latach 2010-2012 dokonano generalnego remontu nawierzchni ulicy.
Obciążenie ruchem.
Ulica Nowotoruńska należy do średnio obciążonych ruchem drogowym arterii komunikacyjnych w Bydgoszczy. Pomiar ruchu w 2006 r. wykazał, że w szczycie komunikacyjnym przejeżdża przezeń do 500 pojazdów na godzinę. Najbardziej obciążonym odcinkiem jest fragment przy skrzyżowaniu z al. Lecha Kaczyńskiego. Mniej intensywny ruch zanotowano na wschód od ul. Kieleckiej – 200 do 300 pojazdów na godzinę.
Obiekty.
W otoczeniu ul. Nowotoruńskiej znajdują się między innymi:

</doc>
<doc id="2790940" url="https://pl.wikipedia.org/wiki?curid=2790940" title="Nowogr.">
Nowogr.



</doc>
<doc id="2790941" url="https://pl.wikipedia.org/wiki?curid=2790941" title="Zborowski Medal Pamiątkowy">
Zborowski Medal Pamiątkowy

Zborowski Medal Pamiątkowy (cz. "Zborovská pamětní medaile") – czechosłowackie odznaczenie wojskowe z okresu I wojny światowej.
Odznaczenie zostało 13 maja 1947 roku w 30 rocznicę bitwy pod Zaborowem w dniach 1– 2 lipca 1917 roku przez oddziały Legionu Czechosłowackiego walczącego po stronie wojsk rosyjskich.
Zasady nadawania.
Medal został ustanowiony dla nagrodzenia żołnierzy Legionu Czechosłowackiego, uczestniczących w bitwie pod Zaborowem w dniu 1–2 lipca 1917 roku, w 30 rocznicę tej bitwy.
Medal ten został nadany wszystkim żyjącym uczestnikom tej bitwy, a także rodzina poległych i zmarłych żołnierzy uczestniczących w bitwie. Wyjątkowo nadawano również ten medal zasłużonym żołnierzom z 1 Dywizji Czechosłowackiej, w składzie której wchodziły pułki biorące udział w tej bitwie, a którzy nie uczestniczyli w bitwie. Medal ten otrzymał m.in. prezydent Czechosłowacji Edward Benesz i minister Obrony Narodowej Ludwik Svoboda.
Opis odznaki.
Odznakę odznaczenia stanowi okrągły medal o średnicy 35 mm, wykonany ze brązy, patynowany na stare srebro. Medal wręczony prezydentowi E. Beneszowi był wykonany ze srebra. 
Na awersie w centralnej części znajduje się podobizna głowy Tomáš Masaryka w charakterystycznej czapce noszonej przez żołnierzy Legionu Czechosłowackiego. Po bokach na okręgu napis "PRAVDA VÍŤEZÍ" (pol. Prawda zwycięży).
Na rewersie w centralnej części znajduje się trzy sztandary czechosłowackich pułków uczestniczących w bitwie. Pod nimi gałązka laurowa. Po bokach wzdłuż krawędzi napis "ZBOROV" (pol. Zaborów) i data 1917 - 1947. 
Medal zawieszony jest na wstążce o szer. 40 mm, koloru jasnoczerwonego nawiązujący do barwy epoletów noszonych przez żołnierzy Legionu Czechosłowackiego. W środkowej części jest pasek w barwach rosyjskiego Krzyża św. Jerzego. Po bokach są wąskie paski koloru czarnego. 
Medal został zaprojektowany przez czeskiego rzeźbiarza Jaroslava Hejduka.

</doc>
<doc id="2790942" url="https://pl.wikipedia.org/wiki?curid=2790942" title="Bernardo Krasniansky">
Bernardo Krasniansky

Bernardo Krasniansky "wł. Miguel Bernardo Krasniansky Adler" (ur. 1951 w Asunción, Paragwaj) – brazylijski malarz, rysownik i grafik pochodzący z Paragwaju.
W 1970 zamieszkał w São Paulo, rozpoczął wówczas studia w tamtejszej szkole komunikacji i sztuki. Jego nauczycielami byli m.in. Livio Abramo, John Rossi i Eleanor Cecatto, po ukończeniu studiów w 1975 otrzymał stypendium Fundacji Armando Alvares Pentado FAAP. W 1981 otrzymał w São Paulo nagrodę Stowarzyszenia Krytyków Sztuki (Associação Paulista de Críticos de Arte) dla najlepszego projektu artystycznego roku za wystawę indywidualną "„Mito do Labirinto”" w Pinacoteca do Estado w São Paulo.
Jego twórczości obejmuje zastosowanie kserokopii, które nazywa stereo portretami i które mają ukazywać widzowi jak zmieniało się przez wieki spojrzenie na sztukę. Na potrzebę zrozumienia swoich dzieł stworzył określenie "Estereoretratos" (z hiszpańskiego "estereoretrato" - czyli "stereogram"). Wiele prac to fotografie cyfrowe przeniesione na tkaninę bawełnianą, płótno Do tworzenia swoich prac używa polaroidu, fotografie nazywane przez niego „stronami książki” są oryginalnym i lustrzanym odbiciem, przy czym odbicie jest przedstawione w formie negatywu z zastosowaniem żółtego i niebieskiego koloru, rzadziej poprzez żółty, zielony i srebrny.

</doc>
<doc id="2790946" url="https://pl.wikipedia.org/wiki?curid=2790946" title="Nwgr.">
Nwgr.



</doc>
<doc id="2790947" url="https://pl.wikipedia.org/wiki?curid=2790947" title="Happy Days Are Here Again">
Happy Days Are Here Again

Happy Days Are Here Again – piosenka powstała w 1929 roku, spopularyzowana przez Barbrę Streisand w latach 60.
Informacje ogólne.
Piosenkę napisali Milton Ager (muzyka) i Jack Yellen (słowa), a w listopadzie 1929 roku została ona nagrana przez Leo Reismana i jego orkiestrę na potrzeby filmu "Chasing Rainbows" z Bessie Love. W 1930 roku piosenkę nagrał Ben Selvin i jego orkiestra z wokalem Annette Hanshaw. Utwór towarzyszył także kampanii prezydenckiej Franklina D. Roosevelta i od tamtej pory uznawany jest jako nieoficjalny hymn amerykańskiej Partii Demokratycznej.
W 1962 roku „Happy Days Are Here Again” nagrała amerykańska piosenkarka Barbra Streisand i wydała jako swój drugi w karierze singel. Kilka miesięcy później Streisand zarejestrowała utwór ponownie w ramach pracy nad debiutanckim longplayem "The Barbra Streisand Album". Jesienią 1963 artystka wystąpiła gościnnie w programie "The Judy Garland Show", wykonując w duecie z Garland medley „Happy Days Are Here Again” i „Get Happy”, co przyniosło jej nominację do nagrody Emmy. Piosenka stała się podstawową pozycją repertuaru koncertowego Barbry Streisand.
Własne wersje utworu wykonywali również Rip Taylor i Vanessa Williams. Pojawił się on w licznych filmach, m.in. "Rozwódka" (1930), "Noc iguany" (1964), "Fałszywy senator" (1992) i "Dolores" (1995). W 2001 roku Zrzeszenie Amerykańskich Wydawców Muzyki umieściło „Happy Days Are Here Again” na liście Piosenek Stulecia.

</doc>
<doc id="2790949" url="https://pl.wikipedia.org/wiki?curid=2790949" title="Jerzy Dymkowski">
Jerzy Dymkowski

Jerzy Dymkowski (ur. 14 listopada 1926 w Rembertowie, zm. 6 kwietnia 1979 w Warszawie) – generał brygady ludowego Wojska Polskiego.
Życiorys.
Syn Piotra (1893-1942), pracownika PKP, zabitego przez żandarmów niemieckich i Władysławy Heleny ze Skłodowskich (1893-1957). Od 1933 uczył się w szkole powszechnej w Rembertowie. Od 1941 uczęszczał do Państwowej Szkoły Ślusarsko-Mechanicznej w Warszawie, równocześnie pracując w fabryce samolotów "Junkers". Z powodu zagrożenia aresztowaniem wyjechał do Lublina. Tam, 14 sierpnia 1944 wstąpił ochotniczo do ludowego WP. Został wcielony jako strzelec w 6 Pułku Piechoty 2 Dywizji Piechoty 1 Armii WP. Walczył na przyczółku warecko-magnuszewskim (od 16 sierpnia do 12 września 1944), na przyczółku żoliborskim (15 - 22 września 1944) i pod Żeraniem w październiku 1944, gdzie został ciężko ranny w lewe kolano i szyję. Po wyleczeniu w Szpitalu Polowym w Wiązownej pod koniec grudnia 1944 powrócił do służby i został skierowany do batalionu wyzdrowieńców w 3 Zapasowym Pułku Piechoty. Od 13 stycznia 1945 służył w 10 Pułku Piechoty 4 Dywizji Piechoty im. Jana Kilińskiego, brał udział w walkach o wyzwolenie Warszawy (16-17 stycznia 1945), na Wale Pomorskim (29 stycznia - 11 lutego 1945) i pod Kołobrzegiem (7-16 marca 1945), gdzie był ponownie ciężko ranny. Przebywał początkowo w szpitalu w Wałczu, a następnie w Złotowie. Po wyleczeniu ran został w maju 1945 skierowany na Punkt Przesyłkowy nr 1 do Warszawy. W czerwcu i lipcu 1945 uczestniczył w walkach z podziemiem niepodległościowym na Białostocczyźnie.
W lipcu 1945 rozpoczął służbę w 3 Pułku Piechoty 1 Warszawskiej Dywizji Piechoty, jako starszy pisarz kwatermistrzostwa pułku i pełniący obowiązki szefa kancelarii. Od sierpnia 1946 służył w stopniu chorążego w korpusie oficerów administracji i był szefem pułkowego magazynu żywnościowego. W listopadzie 1946 został szefem kancelarii kwatermistrzostwa 1 Warszawskiej Dywizji Piechoty. Od końca lutego 1947 oficer mundurowo-taborowy w 2 Pułku Piechoty w Legionowie. Wiosną 1947 brał udział w akcji „Wisła” przeciwko oddziałom ukraińskiego podziemia zbrojnego. W 1949 przebywał na Wyższym Kursie Kwatermistrzostwa w Centrum Wyszkolenia Kwatermistrzowskiego, po ukończeniu którego pracował w Departamencie Organizacji i Planowania MON, na stanowisku starszego pomocnika kierownika sekcji organizacyjnej wydziału organizacyjno-mobilizacyjnego. Od 1950 służył w Sztabie Głównego Kwatermistrzostwa, gdzie był kolejno pomocnikiem szefa wydziału organizacyjnego (1950-1952), pomocnikiem szefa wydziału organizacji tyłów Oddziału I Organizacyjnego (1952) i szefem wydziału organizacyjnego Oddziału Organizacyjnego (1952-1955). W latach 1955-1957 przebywał na Kursie Operacyjnym Kwatermistrzostwa Akademii Sztabu Generalnego WP, który ukończył we wrześniu 1957 z oceną bardzo dobrą. Jednocześnie uzupełnił wykształcenie ogólne zdając w 1958 egzaminy maturalne w Liceum Ogólnokształcącym dla Pracujących w Rembertowie. 
Od października 1957 szef wydziału organizacji i planowania w Sztabie Kwatermistrzostwa Pomorskiego Okręgu Wojskowego w Bydgoszczy, a od maja 1959 szef Oddziału I Organizacyjnego w Sztabie Głównego Kwatermistrzostwa WP (przekształconego w 1961 w Oddział I Operacyjno-Organizacyjny). W 1965 awansował na pułkownika, a w lipcu 1966 został zastępcą szefa Sztabu Głównego Kwatermistrzostwa WP ds. operacyjno-organizacyjnych. Od stycznia 1967 był kwatermistrzem - zastępcą dowódcy Warszawskiego Okręgu Wojskowego. 
9 października 1968 na mocy uchwały Rady Państwa awansowany na generała brygady - nominację otrzymał 12 października 1968 w Belwederze od przewodniczącego Rady Państwa Mariana Spychalskiego. Od września 1970 szef Sztabu Głównego Kwatermistrzostwa WP, a od października 1972 zastępca Głównego Kwatermistrza WP. W 1971 przebywał na dwumiesięcznym Kursie Operacyjno-Strategicznym w Wojskowej Akademii Sztabu Generalnego Sił Zbrojnych ZSRR im. K. Woroszyłowa w Moskwie. O lipca 1974 do sierpnia 1977 attaché wojskowy, morski i lotniczy przy Ambasadzie PRL w ZSRR. Od maja 1978 roku szef Zarządu Organizacyjnego w Sztabie Generalnym WP. Podczas służby otrzymywał bardzo dobre opinie i oceny.
Zmarł na zawał. Pochowany z honorami 10 kwietnia 1979 na Cmentarzu Komunalnym (d. Wojskowy) na Powązkach (kwatera A4-tuje-17), pożegnany przez delegację MON z wiceministrami obrony gen. broni Józefem Urbanowiczem, gen. broni Mieczysławem Obiedzińskim i gen. broni Zbigniewem Nowakiem. W imieniu kierownictwa MON mowę pogrzebową wygłosił z-ca szefa Sztabu Generalnego WP gen. dyw. Antoni Jasiński.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1946 był żonaty z Krystyną Janiną z domu Kaczyńską (1928-2005). Małżeństwo miało dwie córki.

</doc>
<doc id="2790956" url="https://pl.wikipedia.org/wiki?curid=2790956" title="Kergu">
Kergu

Kergu – wieś w Estonii, w prowincji Parnawa, w gminie Vändra.

</doc>
<doc id="2790957" url="https://pl.wikipedia.org/wiki?curid=2790957" title="Serie A (2012/2013)">
Serie A (2012/2013)

Serie A 2012/2013 – 111. edycja najwyższej w hierarchii klasy mistrzostw Włoch w piłce nożnej, organizowanych przez Lega Serie A. Sezon rozpoczął się 26 sierpnia 2012, meczem AC Milanu z Sampdorią (0:1), a zakończył się 19 maja 2013. Tytuł mistrzowski po 35 kolejkach obronił , wywalczając swoje 29. "scudetto". Puchar Włoch 26 maja 2013 zdobyło , pokonując 1:0 (0:0) AS Romę w derbach Rzymu. Do drugiej ligi spadły: , i . Królem strzelców został piłkarz Napoli Edinson Cavani, który zdobył 29 goli.
Organizacja.
Liczba uczestników pozostała bez zmian (20 drużyn). , oraz zwycięzca baraży awansowali z Serie B. Rozgrywki składały się z meczów, które odbyły się systemem kołowym u siebie i na wyjeździe, w sumie 38 rund: 3 punkty przyznano za zwycięstwo i po jednym punkcie w przypadku remisu. W przypadku równości punktów wyżej została sklasyfikowana drużyna, która uzyskała większą liczbę punktów i różnicę bramek zdobytych w meczach bezpośrednich (więcej goli), a jeśli nadal była sytuacja nierozstrzygnięta, to większa liczba punktów i różnica bramek zdobytych w końcowej klasyfikacji. Zwycięzca rozgrywek ligowych otrzymywał tytuł mistrza Włoch. Trzy ostatnie drużyny spadało bezpośrednio do Serie B.
Tabela.
&lt;onlyinclude&gt;&lt;/onlyinclude&gt;
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2790958" url="https://pl.wikipedia.org/wiki?curid=2790958" title="(10553) Stenkumla">
(10553) Stenkumla

(10553) Stenkumla (1993 FZ4) – planetoida z pasa głównego asteroid okrążająca Słońce w ciągu 5,78 lat w średniej odległości 3,22 j.a. Została odkryta 17 marca 1993 roku.

</doc>
<doc id="2790961" url="https://pl.wikipedia.org/wiki?curid=2790961" title="Emanuel Georgilas Limenites">
Emanuel Georgilas Limenites

Emanuel Georgilas Limenites – poeta bizantyński, żyjący w XV wieku na Rodos, autor utworu "Zdobycie Konstantynopola", "Czarnej śmierci na Rodos" i romansu "Opowieść historyczna o Belizariuszu".
Osoba.
Emanuel Georgilas Limenites żył i tworzył w II połowie XV wieku na Rodos. Pisał wierszem politycznym. Jest autorem "Czarnej śmierci na Rodos" (Thanatikón tes Rhódu) liczącego 644 wiersze utworu, opisującego epidemię, która nawiedziła mieszkańców wyspy w 1498/99 roku, a także romansu "Opowieść historyczna o Belizariuszu" i prawdopodobnie utworu o zdobyciu Konstantynopola.
Zdobycie Konstantynopola.
"Zdobycie Konstantynopola" ("Hálosis Konstantinupóleos") liczy sobie 1044 wersy polityczne, miejscami rymowane i jest najwcześniejszym z utworów poświęconych temu tematowi. Autor opłakuje upadek chrześcijańskiego miasta, a jednocześnie wzywa mieszkańców Zachodu by przyszli z pomocą siedmiuset tysiącom bizantyńskich rodzin, które znalazły się w niewoli. W dalszej części radzi jak odbić stolicę z rąk tureckich i odrodzić cesarstwo wschodniego chrześcijaństwa. Nie cofa się przed rozliczeniami, jednak winę za upadek miasta przypisuje wyłącznie jego mieszkańcom. Niezależnie od wezwania skierowanego do Zachodu o pomoc, jest przeciwnikiem uniią religijnej obu Kościołów.
Zachowujący anonimowość ze względów politycznych, autor "Zdobycia Konstantynopola" korzystał prawdopodobnie z encykliki metropolity kijowskiego, wysłanej z Krety do papieża 15 czerwca 1453 z zawiadomieniem o upadku Konstantynopola. Utwór powstał najprawdopodobniej jeszcze w 1453 roku. Jego wartość artystyczna jest bez porównania mniejsza od historycznej.
Opowieść historyczna o Belizariuszu.
U schyłku XV wieku Limenites opracował "Opowieść historyczną o Belizariuszu" ("Historiké ekségesis perí Belisaríu"), drugim po Aleksandrze Wielkim najbardziej ulubionym bohaterze bizantyńskim. W pracy nad utworem poeta korzystał Prokopiusza z Cezarei, dawnych legend, przewodnika po Konstantynopolu z końca X stulecia pt. "Ojczyzna Belizariusza" ("Pátria tu Belisaríu") i "Chiliad" Jana Tzetzesa.
Bohater romansu, ma niewiele wspólnego z postacią historyczną. Mimo odniesionych, wspaniałych zwycięstw i wierności cesarzowi, na skutek intryg dworaków, został wtrącony do więzienia. Za znakomitym wodzem ujął się lud stolicy. Cesarz przywrócił więc Belizariuszowi stanowisko naczelnego wodza i wysłał na wojnę z Anglią (w rzeczywistości chodzi o leżącą na rubieżach Cesarstwa wyspę Korkyrę). Belizariusz powrócił jako zwycięzca. Oskarżony jednak powtórnie o zdradę, ponownie znalazł się w więzieniu, gdzie został oślepiony. Odtąd pędził życie żebraka. W tym czasie jego syn Aleksy odnosił sławne zwycięstwa nad Persami i Saracenami.
Utwór Limenitesa, został napisany wierszem politycznym i liczy sobie 840 wersów. Zachowały się jeszcze trzy inne wersje utworu o Belizariuszu. Dwie starsze liczą sobie 556 wersów, trzecia nosi nazwę Wiersze o Belizariuszu (Rimáda perí Belisaríu) i zawiera 997 rymowanych piętnastozgłoskowców.

</doc>
<doc id="2790964" url="https://pl.wikipedia.org/wiki?curid=2790964" title="Eugenio Hermoso">
Eugenio Hermoso

Eugenio Hermoso – hiszpański malarz modernistyczny.
W 1898 roku przeniósł się do Sewilli, gdzie wstąpił do Akademii Sztuk Pięknych i uczył się od takich malarzy jak Gonzalo Bilbao Martínez i José Jiménez Aranda. W 1901 roku przeniósł się do Madrytu. W 1905 roku udał się do Paryża, gdzie zetknął się z awangardą. W 1912 roku przedstawił swoje prace na wystawie w Londynie, a w 1934 roku w Argentynie, Chile i Brazylii. Został profesorem Królewskiej Akademii Sztuk Pięknych św. Ferdynanda w Madrycie.

</doc>
<doc id="2790971" url="https://pl.wikipedia.org/wiki?curid=2790971" title="José Dominguez">
José Dominguez

José Manuel Martins Dominguez (ur. 16 lutego 1974 w Lizbonie) – portugalski piłkarz grający na pozycji bocznego pomocnika. W swojej karierze rozegrał 3 mecze w reprezentacji Portugalii.
Kariera klubowa.
Swoją karierę piłkarską Dominguez rozpoczął w klubie SL Benfica. Nie zdołał jednak zadebiutować w pierwszym zespole Benfiki. W 1992 roku został na rok wypożyczony do SU Sintrense, a w sezonie 1993/1994 przebywał na wypożyczeniu w AD Fafe. W 1994 roku odszedł z Benfiki do Birmingham City. W sezonie 1994/1995 spadł z nim z Division One do Division Two.
Latem 1995 roku Dominguez wrócił do Portugalii. Został zawodnikiem Sportingu CP. Swój debiut w nim zaliczył 27 sierpnia 1995 w zremisowanym 0:0 domowym mecu z Boavistą. Zawodnikiem Sportingu był przez do końca sezonu 1996/1997.
W 1997 roku Dominguez przeszedł za 1.6 miliona funtów do Tottenhamu Hotspur, prowadzonego wówczas przez menedżera Gerry'ego Francisa. W Premier League zadebiutował 23 sierpnia 1997 w zwycięskim 1:0 domowym meczu z Derby County. W 1999 roku zdobył z Tottenhamem Puchar Ligi Angielskiej.
W 2001 roku Dominguez odszedł z Tottenhamu do 1. FC Kaiserslautern. W Bundeslidze swój debiut zanotował 18 listopada 2000 w przegranym 0:2 domowym meczu z Freiburgiem. W Kaiserslautern występował do końca sezonu 2003/2004.
W 2004 roku Dominguez grał w katarskim Al-Ahli. Z kolei w 2005 roku wystąpił w 7 meczach zespołu CR Vasco da Gama, w którym zakończył karierę.
Kariera reprezentacyjna.
W reprezentacji Portugalii Dominguez zadebiutował 11 października 1995 roku w zremisowanym 1:1 meczu eliminacji do Euro 96 z Austrią, rozegranym w Wiedniu. W 1996 roku zagrał na Igrzyskach Olimpijskich w Atlancie, na których zajął z Portugalią 4. miejsce. Od 1995 do 1996 roku rozegrał w kadrze narodowej 3 mecze.

</doc>
<doc id="2790972" url="https://pl.wikipedia.org/wiki?curid=2790972" title="Jose Dominguez">
Jose Dominguez



</doc>
<doc id="2790975" url="https://pl.wikipedia.org/wiki?curid=2790975" title="Kościół Chrystusowy w Kongo">
Kościół Chrystusowy w Kongo

Kościół Chrystusowy w Kongo () – stowarzyszenie 64 kościołów protestanckich w Demokratycznej Republice Konga, podzielone na 11 prowincji. Jest często nazywany po prostu Kościołem protestanckim, ponieważ jednoczy większość protestantów w kraju. Przewodniczącym kościoła jest Bodho Marini, który jest także przewodniczącym kongijskiego senatu. Kościół Chrystusowy w Kongo liczy 25,5 miliona wiernych, w 320,1 tys. parafiach.
Wśród kościołów członkowskich znajdują się takie wyznania jak: Bracia plymuccy, baptyści, mennonici, zielonoświątkowcy, Kościoły Chrystusowe, anglikanie, kalwini, luteranie i metodyści.
Jednym z ważniejszych kościołów członkowskich jest Wspólnota Baptystyczna Rzeki Kongo, która liczy 1 104 000 wiernych w 2601 kościołach.

</doc>
<doc id="2790976" url="https://pl.wikipedia.org/wiki?curid=2790976" title="Eduardo Rosales">
Eduardo Rosales

Eduardo Rosales Gallinas – hiszpański malarz purysta.

</doc>
<doc id="2790977" url="https://pl.wikipedia.org/wiki?curid=2790977" title="Małkowiny">
Małkowiny

Małkowiny – wieś będąca niegdyś majątkiem rodu Von Carmer (na starych mapach jako „Carmersfelde”) jako osobna miejscowość sąsiadująca bezpośrednio z Mulkenthin (obecnie Małkocin). Obecnie jedna z najstarszych i jedna z większych dzielnic tej miejscowości. Większość mieszkańców tej części wsi utrzymuje się z rolnictwa, stąd potoczna nazwa „Wioska”. 
Z biegiem czasu granica pomiędzy Mulkenthin a Carmersfelde zatarła się. W pobliżu tej części wsi przebiega linia kolejowa, Stargardzkiej Kolei Wąskotorowej – stąd nazwa stacji „Małkowiny”.
Oprócz pozostałości po zabudowaniach folwarcznych na uwagę zasługuje pobliskie rozlewisko, które jest siedliskiem chronionego dzikiego ptactwa. Na tym obszarze nie prowadzi się żadnych prac rekultywacyjnych związanych z ochroną i zachowaniem tego miejsca.

</doc>
<doc id="2790980" url="https://pl.wikipedia.org/wiki?curid=2790980" title="José Villegas Cordero">
José Villegas Cordero

José Villegas Cordero – hiszpański malarz pochodzący z Sewilli.

</doc>
<doc id="2790983" url="https://pl.wikipedia.org/wiki?curid=2790983" title="Jan Czarnecki (generał)">
Jan Czarnecki (generał)

Jan Czarnecki (ur. 25 czerwca 1919 w Zarębicach, zm. 17 czerwca 1979 w Olsztynie) – generał brygady WP.
Życiorys.
Skończył 6 klas gimnazjum we Włodzimierzu Wołyńskim. Był członkiem ZMW „Wici”. W lutym 1940 deportowany do obwodu archangielskiego, gdzie był robotnikiem leśnym. We wrześniu 1941 przeniesiony do Saratowa, gdzie kierował brygadą ochotniczą w kołchozie. Od początku 1943 był robotnikiem na plantacji ryżu w Kazachstanie. 
W maju 1943 wstąpił do Polskich Sił Zbrojnych w ZSRR. Dowódca drużyny i celowniczy rkm w 3 pp, w 1 DP, uczestnik bitwy pod Lenino, gdzie został lekko ranny w nogę. W październiku 1944 ukończył kurs chorążych w Mińsku Mazowieckim, następnie mianowany oficerem personalnym Zarządu Polityczno-Wychowawczego 3 Armii WP w Tomaszowie Lubelskim, w grudniu 1944 przeniesiony do 2 Armii WP jako sekretarza wydziału polityczno-wychowawczego w 10 DP. Uczestnik walk nad Odrą i Nysą Łużycką i pod Dreznem.
Od grudnia 1945 kierował kancelarią Zarządu Polityczno-Wychowawczego Sztabu IV Okręgu Wojskowego w Katowicach. W 1946 na kursie dowódców kompanii w Centrum Wyszkolenia Piechoty w Rembertowie. 1947-1948 studiował na Wydziale Administracyjnym Akademii Nauk Politycznych w Warszawie.
Od kwietnia 1949 kierownik sekcji szkolenia oficerów rezerwy w Dowództwie Wojsk Lądowych. 1950-1951 na kursie dowódców pułku w Wyższej Szkole Piechoty w Rembertowie. Od lipca 1951 dowódca 2 pp w Skierniewicach, a od września 1952 szef sztabu 25 DP w Siedlcach.
W listopadzie 1953 został dowódcą 22 DP w Giżycku. W latach 1954-1956 dokształcał się w Akademii Sztabu Generalnego Sił Zbrojnych ZSRR im. K. Woroszyłowa w Moskwie, po powrocie został dowódcą 21 DP w Lidzbarku Warmińskim, a w czerwcu 1957 dowódcą 15 Dywizji Zmechanizowanej w Olsztynie. 
W październiku 1958 awansowany na generała brygady. Od sierpnia 1963 szef Wojewódzkiego Sztabu Wojskowego w Olsztynie.
W lipcu 1970 na wniosek I sekretarza Komitetu Wojewódzkiego PZPR w Olsztynie minister obrony narodowej gen. broni Wojciech Jaruzelski odwołał go ze stanowiska szefa WSzW, proponując analogiczne stanowisko w Zielonej Górze. Gdy gen. Czarnecki odmówił ze względów rodzinnych, został ukarany usunięciem z zawodowej służby wojskowej i 17 sierpnia 1971 przeniesiony do rezerwy. Później był kierownikiem Sekretariatu Wojewódzkiego Komitetu Obrony w Olsztynie.
Spoczywa na cmentarzu komunalnym w Olsztynie (kw. 1 rząd 2 grób 1).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:

</doc>
<doc id="2790988" url="https://pl.wikipedia.org/wiki?curid=2790988" title="Pablo Serrano">
Pablo Serrano

Pablo Serrano Aguilar – hiszpański rzeźbiarz. W 1982 otrzymał Nagrodę Księcia Asturii w dziedzinie sztuki. Członek Królewskiej Akademii Sztuk Pięknych św. Ferdynanda.

</doc>
<doc id="2790989" url="https://pl.wikipedia.org/wiki?curid=2790989" title="Ceratophyllinae">
Ceratophyllinae

Ceratophyllinae – podrodzina owadów należących do rzędu pcheł.
Należą tutaj następujące rodzaje:

</doc>
<doc id="2790990" url="https://pl.wikipedia.org/wiki?curid=2790990" title="Dactylopsyllinae">
Dactylopsyllinae

Dactylopsyllinae – podrodzina owadów należących do rzędu pcheł.
Należą tutaj następujące rodzaje:

</doc>
<doc id="2791002" url="https://pl.wikipedia.org/wiki?curid=2791002" title="Rafael Canogar">
Rafael Canogar

Rafael Canogar (ur. 17 maja 1935 w Toledo) – hiszpański malarz i rzeźbiarz abstrakcjonista. 
Członek Królewskiej Akademii Sztuk Pięknych św. Ferdynanda.

</doc>
<doc id="2791009" url="https://pl.wikipedia.org/wiki?curid=2791009" title="Zbigniew Cerkowniak">
Zbigniew Cerkowniak

Zbigniew Michał Cerkowniak, ps. „Boruta” (ur. 29 września 1910 w Borszczowie, zm. 20 września 1944 w Iwoniczu Zdroju) – porucznik kawalerii Wojska Polskiego, jeniec Oflagu II B, szef Ośrodka ZO-Kedyw Obwodu ZWZ-AK Jarosław, więzień jarosławskiego Gestapo, uczestnik akcji „Pensjonat” na więzienie w Jaśle, szef Ośrodka Kedywu „Olgierd” Inspektoratu AK Podkarpacie „Joachim”, dowódca oddziału partyzanckiego OP-15 w akcji „Burza”.
Dzieciństwo i młodość.
Zbigniew Cerkowniak urodził się 29 września 1910. Pochodził z kresowej rodziny ziemiańskiej o tradycjach patriotycznych. Gdy majątek w m. Bilcze Złote na Podolu został spalony a rodzice dziadka Zbigniewa zginęli, dziadek Wojciech Szagowski zmienił nazwisko na Cerkowniak i przeniósł się do Borszczowa. Ojciec Zbigniewa, Emil wieloletni działacz organizacji patriotycznej „Sokół”, za czasów II Rzeczypospolitej urzędnik państwowy – naczelnik Urzędu Skarbowego we Lwowie i Sokalu. Matka Józefa z domu Monne, stryjeczna siostra wielkiej patriotki Wandy Monne.
Zbigniew mieszkał z rodzicami i rodzeństwem: bratem Kazimierzem oraz trzema siostrami, na pięknych, ale umęczonych terenach kresowych w Borszczowie na Podolu w pobliżu austriacko-rosyjskiej granicy na Zbruczu, a następnie w Horodence na Pokuciu po prawej stronie Dniestru. W czasie dzieciństwa, tereny te były świadkami wydarzeń: I wojny światowej, gdzie ścierały się milionowe armie, walk Legionów Polskich o wskrzeszenie państwa polskiego, wojny polsko-ukraińskiej o granice i wojny polsko-bolszewickiej o wszystko. W II Rzeczypospolitej rodzina przeniosła się do Lwowa, następnie do Sokala, a od 1935 do Jarosławia. W Jarosławiu w 1941 r. ojciec Zbigniewa został zamordowany przez Gestapo, nie godząc się na współpracę (znał doskonale język niemiecki).
Maturę, Zbigniew uzyskał we Lwowie. Tam też zaliczył dwuletnie (1928–1930) przysposobienie wojskowe i obóz wojskowy w 19 pułku piechoty „Odsieczy Lwowa”. W latach 1932–1933 ukończył Szkołę Podoficerską przy 11 pułku artylerii lekkiej w Stanisławowie. W Sokalu ukończył w 1934 r. V kurs Państwowego Seminarium Nauczycielskiego Męskiego.
W 1935 r. W Sokalu wziął ślub z Marią Rabczyńską i przeniósł się do Warszawy. Tutaj urodziły się dzieci Zbigniewa: Włodzimierz (ur. 1936), Ryszard (ur. 1938) i Anna (ur. 1940). Pracował w Miejskim Przedsiębiorstwie Komunikacyjnym. Ukończył kurs doskonalący dla oficerów i podoficerów w Centrum Wyszkolenia Kawalerii w Grudziądzu.
Udział w kampanii wrześniowej 1939.
W 1939 roku we wrześniu Zbigniew Cerkowniak zmobilizowany został w stopniu podporucznika do Suwalskiej Brygady Kawalerii gen. Zygmunta Podhoreckiego, która wchodziła w skład SGO „Narew”. Po wyrwaniu się z kotła zambrowskiego, rozproszone oddziały zebrały się w Puszczy Białowieskiej, gdzie 18 września sformowano Dywizję Kawalerii „Zaza”, która 28 września została podporządkowana SGO „Polesie” gen. Franciszka Kleeberga, kierującej się na pomoc walczącej Warszawie. Drogę w dniu 2 października zagrodziła niemiecka 13 DP. Rozpoczęła się bitwa pod Kockiem. Dywizja „Zaza” walczyła o Serokomlę i Wolę Gułowską odnosząc pełne zwycięstwo. Niestety zabrakło amunicji na dalszą walkę. W nocy z 5/6 października Polacy złożyli broń, a oficerowie w tym ppor. Zbigniew Cerkowniak, trafili do niewoli.
Zbigniew Cerkowniak poprzez jeniecki obóz przejściowy w Woldenbergu dostał się do Oflagu II B w Arnswalde (obecnie Choszczno, 80 km od Szczecina). W obozie w którym przebywało ponad 3,3 tys. polskich oficerów, Zbigniew Cerkowniak zorganizował ucieczkę. Poprzez przepiłowanie włazów, wyprowadził podziemnym kanałem wielu więźniów. Wraz z kolegą, nocami i na piechotę po ok. miesiącu dotarł do Warszawy.
Szef Ośrodka ZO-Kedyw Obwodu ZWZ-AK Jarosław Inspektoratu AK Przemyśl.
Po powrocie do Warszawy ppor. Zbigniew Cerkowniak włączył się w działalność konspiracyjną. Z uwagi na inwigilację mieszkania w Warszawie i bezpieczeństwo rodziny na własną prośbę został przeniesiony do Jarosławia. Otrzymał fałszywe dokumenty na nazwisko Michał Bogdański ps. „Boruta”, „Mściciel”, zawód zegarmistrz.
W Jarosławiu, kontynuuje działalność konspiracyjną jako szef „Związku Odwetu” trzonu bojowego ZWZ, a potem ośrodka Kedywu. W dzień w mieszkaniu na ul. Opolskiej naprawia pierścionki i zegarki, wieczorem prowadzi szkolenia w posługiwaniu się bronią i materiałami wybuchowymi. Przygotowuje lewe dokumenty tożsamości t.zw. „Kennkarte”, które przydają się „spalonym” Polakom i sowieckim żołnierzom uciekającym z obozu w Pełkiniach k/Jarosławia. Dokonuje nasłuchów radiowych i kolportuje prasę podziemną, organizuje zaopatrzenie dla specjalnego oddziału dywersyjnego. Przy akcji wysadzenia pociągu pod Muniną, w dniu 2 lutego 1943 zostaje aresztowany przez "„Geheime Staatspolizei”- Gestapo". Po kilku dniach brutalnych przesłuchań, skatowanego i z rękami skutymi na plecach wrzucono do łazienki, obiecując wykończenie następnego dnia. W nocy ogromnym wysiłkiem uwalnia z kajdanek jedną rękę, wyłamuje kłódkę w rozsuwanej kracie okna i ucieka.
Z Jarosławia „Boruta” razem z bratem Kazimierzem Cerkowniakiem „Szczęsnym” poprzez Kańczugę dotarli pieszo do Przemyśla i nawiązali kontakt z ppor. Zbigniewem Zawiłą „Żbik” szefem ośrodka Kedywu „Leon” Obwodu AK Przemyśl. W kwietniu została zorganizowana grupa bojowa z udziałem obu braci, która podjęła szereg akcji m.in. na silnie uzbrojony posterunek policji ukraińskiej w Medyce i na komendę policji ukraińskiej "„Ukrainische Hilfpolizej”" w centrum Przemyśla, gdzie zniszczono dokumenty, pozyskano maszyny do pisania oraz broń. Kwaterowali na Winnej Górze w willi pani Marii Frenczak „Mamuśka”. Tu „Boruta” poznał Stanisława Kostkę „Dąbrowa” z komendy Obwodu AK i funkcjonariusza "„Sonderdienst”" Antoniego Żmura „Karolka”. W lipcu na rozkaz por. Zenona Soboty „Korczak” szefa Kedywu Podokręgu AK Rzeszów „Boruta”, „Dąbrowa” i „Żbik” zostali odkomenderowani do akcji na więzienie w Jaśle. W dniu 24 lipca trzech powołanych do akcji, przebranych za cywilnych gestapowców pod opieką umundurowanego „Karolka” odbyło pomyślnie podróż z Przemyśla do Jasła w wagonie "„Nur fur Deutsche”". W Jaśle w oczekiwaniu na rozkaz do akcji kwaterowali w willi rodziny Madejewskich „Łukaszów”. Tu poznali pozostałych członków akcji: harcerza Stanisława Magurę „Paw” oraz plut. Józefa Okwiekę „Trójka” zatrudnionego w straży więziennej.
Akcja „Pensjonat” na więzienie w Jaśle i odskok na Łupaną Górę.
W nocy z 5 na 6 sierpnia 1943 roku por. Zbigniew Cerkowniak brał udział w akcji Pensjonat, mającej na celu uwolnienia więźniów z jasielskiego więzienia. Budynek więzienia pilnowała ok. 30 osobowa straż, głównie Ukraińców. W maju i czerwcu 1943 przetrzymywano w więzieniu ok. 100 członków AK, w tym dużą część kierownictwa Kedywu Obwodu Krosno, oraz profesorów: Antoniego Lęcznara i Bronisława Millera wraz z uczniami. Grupa bojowa w składzie „Korczak”, „Boruta”, „Dąbrowa” i „Żbik” („Paw” został jako ubezpieczenie na ulicy) podeszła pod furtę więzienia, z której miał wychodzić po zakończeniu dyżuru „Trójka”. Razem już wpadli do wnętrza rozbrajając straż więzienną. Potem sukcesywne otwieranie cel i wyczytywanie więźniów politycznych. W sumie w sposób zorganizowany wyprowadzono 66 więźniów politycznych i 67 więźniów pospolitych. Poza miastem podzielili się na kilka grup i rozeszli w różnych kierunkach. Największą grupę ponad 30 osób prowadził „Boruta” z „Dąbrową”. Pokonali trasę ok. 40 km idąc tylko nocami w nieznanym terenie, bez żadnych punktów kontaktowych i łączników, forsując Jasiołkę i Wisłok. Po sześciu dniach dotarli na Łupaną Górę (Wola Komborska) k. Krosna do Jacka Koszarskiego „Wąż”. Tu już sam „Boruta” i „Dąbrowa” kwaterowali do 16 sierpnia pod czujną ochroną Jacka i jego syna Leszka. Akcja ta należy do największych osiągnięć Kedywu na Podkarpaciu. O randze tej akcji świadczy to, że wymieniona została w meldunku 482 gen. Bora-Komorowskiego z dnia 31 sierpnia do Naczelnego Wodza w Londynie. Rozkazem mjr. Stefana Tarnawskiego „Jarema” szefa Kedywu Okręgu AK Kraków, wszyscy członkowie grupy bojowej zostali przedstawieni do awansu i odznaczeń. Ppor. Zbigniew Cerkowniak „Boruta” otrzymał awans na porucznika i srebrny krzyż orderu wojennego Virtuti Militari.
Kierownictwo Dywersji „Olgierd” Inspektoratu AK Podkarpacie „Joachim”.
Zbigniew Cerkowniak, po odejściu do Rzeszowa por. Zenona Soboty i po akcji „Pensjonat”, został szefem Kedywu „Olgierd” Inspektoratu Podkarpacie „Joachim” pełniąc równocześnie funkcję oficera dywersji w sztabie Inspektoratu z adiutantem pchor. Stanisławem Kostką „Dąbrowa”.
Zgodnie z drugim rozkazem Komendanta Głównego AK dotyczącym „bieżących akcji bojowych”, Kedyw na Podkarpaciu przeprowadzał akcje sabotażowo-dywersyjne na liniach kolejowych, drogowych, telekomunikacji, w przemyśle, urzędach i magazynach okupanta. Akcje były kierowane przede wszystkim przeciwko "Gestapo", żandarmerii i wszelkiego rodzaju policji oraz kolaborantom, konfidentom i zdrajcom. Większość akcji sabotażowo-dywersyjnych na Podkarpaciu była szczegółowo planowana z wyprzedzeniem przynajmniej miesięcznym. Przeprowadzono bardzo wiele akcji, w których szef Kedywu, mający ogromne doświadczenie dywersyjne, nie musiał osobiście uczestniczyć. Dysponował w terenie oddziałami dywersyjnymi w sile ok. 500 ludzi. Brał jednak bezpośredni udział m.in. w akcjach odbioru zrzutów broni przez samoloty alianckie na zrzutowisku „Jaskółka” wsi Bieździadka i dwóch akcjach na dwór w Bratkówce w celu zdobycia broni.
„Boruta” był także znany ze swego hiszpańskiego pistoletu automatycznego „Astra”. Pistolet ten był nadzwyczajnie celny i łatwy do noszenia pod płaszczem kurtki. Wrogowie mieli respekt przed legendarną „Astrą”
Dowódca oddziału partyzanckiego OP-15 w akcji „Burza”.
Zgodnie z rozkazem Komendy Głównej AK, szef Inspektoratu Podkarpacie powołał trzy oddziały partyzanckie bazujące na zgrupowaniach sabotażowo-dywersyjnych Kedywu. Były to jednostki wydzielone w dyspozycji Inspektoratu, figurujące na tzw. liście żołdu i działające niezależnie od oddziałów terenowych poszczególnych obwodów AK Inspektoratu (Obwód Jasło, Krosno, Brzozów i Sanok w sumie do mobilizacji ok. 6700 ludzi). Niemniej – docelowo wpisane w struktury odtworzeniowe 2 pułku Strzelców Podhalańskich. Por. Zbigniew Cerkowniak na własne życzenie zrezygnował z szefostwa Kedywem i objął dowództwo OP-15. Korzystając z akcji „Burza”, pragnął zmierzyć się z okupantem w otwartej walce, w polskim mundurze i w czapce z orłem w koronie.
Po koncentracji we wsi Jodłowa, 18 km na północny zachód od Jasła, oddział jednolicie umundurowany i uzbrojony w broń maszynową wyruszył w marszu ubezpieczanym za San, o długości ponad 100 km, aby tam połączyć się z pozostałymi dwoma oddziałami OP-11 i OP-23 tworząc zgrupowanie operacyjne KN-23 „Południe” mjr.Adam Winogradzki „Korwin” i kontynuować marsz bojowy na Chyrów, Sambor i Lwów osłaniając ludność Polską przed agresją ukraińskich nacjonalistów. W tym czasie sytuacja na froncie zmieniła się gwałtownie. Wojska sowieckie w dniach 22-26 lipca zajęły Lwów przy aktywnym wsparciu AK. Dalszy marsz był bezcelowy. Zgrupowanie „Południe” pozostało po zachodniej stronie Sanu w strefie działań frontu sowiecko-niemieckiego. Pluton dowodzony przez „Borutę”, w dniach 29 lipca –19 sierpnia stoczył walki w rejonie: wsi Poraż, Tarnawy Górnej, Zagórza i Nowosielce. Następnie zgrupowanie przesunęło się na zachód w lesiste tereny górskie, rejon Puław i Darowa. Problemy aprowizacyjne spowodowały, że 29 sierpnia pluton „Boruty” opuścił zgrupowanie kierując się na północny zachód. Dotarł do wsi Lubatowa leżącej 4 km na południe od Iwonicza i założył obóz w lesie przylegającym do Góry Cergowej. Z „Borutą” nawiązał kontakt por. Jerzy Nowak „Pik” dowódca placówki AK Iwonicz oraz por. Piotr Massalski „Morena”, dowódca kompanii zgrupowania KN-24. W dniu 2 września wspólnie, oddziały AK rozbiły Niemców w Lubatowej, a następnie unikając kontrataku wycofały się na północ do Iwonicza Zdroju. Rzeczypospolitej Iwonickiej nie udało się już Niemcom zdobyć mimo trzykrotnych kontrataków. Była skutecznie broniona przez AK w tym oddział partyzancki „Boruty” do czasu wkroczenia wojsk sowieckich 20 września. W dniu tym do miasta zaczęły napływać masy uchodźców, a na drogach pozostały niemieckie miny. Rozminowania podjął się „Boruta”. Na drodze do Klimkówki w pobliżu willi „Jutrzenka” jedna z min wybuchła powodując śmierć bohaterskiego porucznika. Świadkiem tragicznej śmierci swego dowódcy był pchor. Adam Zawisza „Lupus”. Po wojnie zwłoki porucznika „Boruty” tymczasowo pochowane w Iwoniczu, zostały przewiezione na cmentarz w Krośnie. Spoczywa w kwaterze żołnierzy Armii Krajowej.

</doc>
<doc id="2791015" url="https://pl.wikipedia.org/wiki?curid=2791015" title="Hohe Warte">
Hohe Warte

Zobacz też:

</doc>
<doc id="2791018" url="https://pl.wikipedia.org/wiki?curid=2791018" title="Eduardo Branco">
Eduardo Branco

Eduardo Branco - portugalski rugbysta, uczestnik obu przedwojennych meczów reprezentacji Portugalii w rugby union mężczyzn. Zadebiutował w meczu z Hiszpanią, który został rozegrany 13 kwietnia 1935 w Lizbonie. Natomiast ostatnim jego meczem reprezentacyjnym było spotkanie z Hiszpanią rozegrane 28 marca 1936 w Madrycie.

</doc>
<doc id="2791020" url="https://pl.wikipedia.org/wiki?curid=2791020" title="Hope Marie Carlton">
Hope Marie Carlton

Hope Marie Carlton (ur. 3 marca 1966 w Riverhead) – amerykańska aktorka i modelka. 
Życiorys.
Urodziła się w Riverhead, w stanie Nowy Jork jako córka Marie i Carmine Rizzitano. Jej matka, Amerykanka, uprawiała kulturystykę i prowadziła kobiecą siłownię, podczas gdy jej ojciec był włoskim imigrantem pochodzenia sycylijskiego, który z zawodu był kierowcą ciężarówki. 
W wieku zaledwie 13 lat rozpoczęła karierę modelki i nie miała większych trudności z odniesieniem sukcesu. Dzięki swojej śródziemnomorskiej sylwetce pozowała nago dla magazynu „Playboy”, a w lipcu 1985 zdobyła tytuł Playmate miesiąca. 
Po debiutanckiej roli filmowej Taryn, pracującej w lotniczej firmie przewozowej w Honolulu, w sensacyjnym dramacie przygodowym "Bilet na Hawaje" ("Hard Ticket to Hawaii", 1987) u boku Ronna Mossa i Wolfa Larsona, występowała w produkcjach filmowych klasy B oraz gościnnie w serialach telewizyjnych, w tym "Drużyna A" (1987), "Prawnicy z Miasta Aniołów" (1988), "Świat według Bundych" (1988), "Zagubiony w czasie" (1990) i "Słoneczny patrol" (1990). Pojawiła się też w teledysku zespołu Huey Lewis and the News do piosenki „Give Me the Keys (And I’ll Drive You Crazy)” (1989).
Po opuszczeniu Hollywood w 1990 wraz z przyszłym mężem programistą Robem Levinem otworzyła popularny ośrodek Sorrel River Ranch w Moab w stanie Utah. Urodziła się córka, ale w 2005 doszło do rozwodu. Wkrótce Hope Marie Carlton przeprowadziła się do Kolorado.

</doc>
<doc id="2791022" url="https://pl.wikipedia.org/wiki?curid=2791022" title="Monaster Przemienienia Pańskiego w Newlu">
Monaster Przemienienia Pańskiego w Newlu

Monaster Przemienienia Pańskiego – prawosławny męski klasztor funkcjonujący w Newlu między XVII a XIX stuleciem. 
Historia.
Klasztor powstał przed rokiem 1692. W wymienionym roku doszło do pożaru głównej cerkwi w jego kompleksie; w kolejnych latach obiekt został wyremontowany, a cały monaster otoczony murem. W 1708 ponownej konsekracji dwupoziomowej świątyni monasterskiej dokonał biskup białoruski Sylwester. Wspólnota otrzymała uposażenie od Radziwiłłów, którzy przekazali mnichom. Monaster istniał do lat 20. XIX wieku.

</doc>
<doc id="2791023" url="https://pl.wikipedia.org/wiki?curid=2791023" title="Lou Macari">
Lou Macari

Luigi "Lou" Macari (ur. 7 czerwca 1949 w Largs) – szkocki piłkarz występujący podczas kariery na pozycji pomocnika.
Kariera klubowa.
Lou Macari zawodową karierę rozpoczynał w 1963 roku w szkockim klubie Celtic F.C. Z Celtikiem czterokrotnie zdobył mistrzostwo Szkocji w 1970, 1971, 1972 i 1973 oraz dwukrotnie zdobył Pucharu Szkocji w 1971 i 1972. W trakcie sezonu 1972/73 przeszedł do angielskiego Manchester United, z którym kilkanaście miesięcy później spadł do drugiej ligi. W 1975 powrócił z MU do Divsion One. Z United dwukrotnie zdobył Puchar Anglii w 1977 i 1983 oraz Tarczę Dobroczynności w tych samych latach. W 1984 przeszedł do czwartoligowego Swindon Town, w którym dwa lata później zakończył piłkarską karierę.
Kariera reprezentacyjna.
W reprezentacji Szkocji Macari zadebiutował 24 maja 1972 w wygranym 1-0 meczu British Home Championship z WAlią. W 1978 został powołany do kadry na Mistrzostwa Świata. Na Mundialu w Argentynie wystąpił w meczach z Peru i Iranem, który był jego ostatnim meczem w reprezentacji. Ogółem w reprezentacji rozegrał 24 mecze, w których zdobył 5 bramek.
Kariera trenerska.
Jeszcze będąc piłkarzem Macari rozpoczął pracę trenerską. W latach 1984-1986 pełnił rolę grającego trenera Swindon Town. Po zakończeniu kariery piłkarskiej Macari dalej pełnił funkcję trenera Swindon do 1989, kiedy to odszedł do pierwszoligowego West Hamu. Podczas pracy w Swindon awansował z nim do trzeciej ligi w 1986 oraz drugiej ligi w 1987.
W latach 1991-1993 był trenerem Stoke City, z którym awansował do drugiej ligi w 1993. Po tym awansie został trenerem Celtiku. Z Celtikiem zajął dopiero czwarte miejsce w lidze szkockiej, dlatego po sezonie musiał opuścić klub. W 1994 powrócił do Stoke, który trenował do 1997. W latach 2000-2002 pracował w Huddersfield Town.

</doc>
<doc id="2791028" url="https://pl.wikipedia.org/wiki?curid=2791028" title="Ali Reza Ghesghayan">
Ali Reza Ghesghayan

Ali Reza Ghesghayan (ur. 27 lutego 1954) – irański piłkarz występujący podczas kariery na pozycji obrońcy.
Kariera klubowa.
Ali Reza Ghesghayan karierę rozpoczynał na początku lat 70. w drużynie Bargh Shiraz FC. Potem występował w Szwecji w klubach Falu FK i FC Trollhättan.
Kariera reprezentacyjna.
W reprezentacji Iranu Ghesghayan zadebiutował w 1975 roku.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Ghesghayan nie rozegrał na turnieju w Argentynie żadnego meczu.

</doc>
<doc id="2791031" url="https://pl.wikipedia.org/wiki?curid=2791031" title="Parafia Maryi Matki Bożej w Kibeho">
Parafia Maryi Matki Bożej w Kibeho

Parafia Maryi Matki Bożej w Kibeho – rzymskokatolicka parafia znajdująca się w Rwandzie, w diecezji Gikongoro w dekanacie Kibeho. Obecnie prowadzona przez księży diecezjalnych. Parafia znana jest na świecie jako miejsce objawień Matki Bożej z lat 1981 - 1989 i z Sanktuarium Matki Bożej Słowa znajdującym się na jej terenie.
Proboszcz Kibeho jest również dziekanem dekanatu Kibeho, w skład którego wchodzą obecnie 4 parafie.
Parafia misyjna w Kibeho powstała w 1934. Dała Kościołowi w Rwandzie wyjątkowo dużą liczbę księży i osób konsekrowanych. Oprócz posługi duszpasterskiej w parafii prowadzone są szkoły i działalność charytatywna.

</doc>
<doc id="2791032" url="https://pl.wikipedia.org/wiki?curid=2791032" title="Dobra administracja">
Dobra administracja



</doc>
<doc id="2791033" url="https://pl.wikipedia.org/wiki?curid=2791033" title="Ali Shojaei">
Ali Shojaei

Mohammad Ali Shojaei (ur. 23 marca 1953) – irański piłkarz występujący podczas kariery na pozycji pomocnika.
Kariera klubowa.
W czasie kariery piłkarskiej Ali Shojaei występował w klubach z Isfahanu - Zob Ahan Isfahan, Sepahan i Tam.
Kariera reprezentacyjna.
W reprezentacji Iranu Shojaei zadebiutował w 1977 roku.
W 1978 roku został powołany do kadry na Mistrzostwa Świata. Iran zakończył turniej na fazie grupowej a Shojaei nie rozegrał na turnieju w Argentynie żadnego meczu.

</doc>
<doc id="2791039" url="https://pl.wikipedia.org/wiki?curid=2791039" title="Serapion (Aleksandrowski)">
Serapion (Aleksandrowski)

Serapion, imię świeckie Stefan Siergiejewicz Aleksandrowski (ur. 22 lipca 1747 w Aleksandrowskiej Słobodzie, zm. 14 września 1824 w Kijowie) – rosyjski biskup prawosławny. 
Życiorys.
Był synem kapłana prawosławnego, kapelana żeńskiego monasteru Zaśnięcia Matki Bożej w Aleksandrowskiej Słobodzie. W wieku dwunastu lat rozpoczął naukę w niższych klasach seminarium duchownego przy Ławrze Troicko-Siergijewskiej, tam też nadano mu nazwisko "Aleksandrowski". W 1770 ukończył naukę w klasie teologicznej i został zatrudniony jako wykładowca młodszych lat szkoły. 8 lutego 1771 złożył wieczyste śluby mnisze, od 1772 pracował w Moskiewskiej Akademii Duchownej. 10 marca 1775 otrzymał godność igumena i został przełożonym monasteru Podwyższenia Krzyża Pańskiego w Moskwie. Rok później został przeniesiony, w analogicznym charakterze, do monasteru Ikony Matki Bożej „Znak” w tym samym mieście. W 1779 został archimandrytą i przełożonym monasteru Objawienia Pańskiego w Moskwie. W 1785 powierzono mu ponadto stanowisko cenzora przy drukarni synodalnej w Moskwie, był również wykładowcą Moskiewskiej Akademii Duchownej. 
11 czerwca 1788 przyjął chirotonię biskupią i został wikariuszem eparchii moskiewskiej z tytułem biskupa dmitrowskiego, pozostając przy tym przełożonym monasteru Objawienia Pańskiego. Przez jedenaście lat był bliskim współpracownikiem metropolity moskiewskiego Platona. W 1799 carskim ukazem został powołany na eparchię kałuską jako pierwszy biskup od czasu jej utworzenia, jednak już po czterech dniach decyzja ta została zmieniona i Serapion (Aleksandrowski) został skierowany na katedrę kazańską. W Kazaniu duchowny nie prowadził działalności duszpasterskiej, ograniczając się do odprawiania obowiązkowych nabożeństw; najprawdopodobniej w ciągu czteroletniej pracy w Kazaniu nie wyświęcił żadnego nowego duchownego ani nie odbył żadnej podróży duszpasterskiej. Mimo to w 1803 Świątobliwy Synod Rządzący nadał mu godność metropolity, prawo stałego uczestnictwa w obradach Synodu i przeniósł na katedrę kijowską. W Kijowie reprezentował zupełnie inną postawę niż w poprzedniej eparchii, aktywnie wdrażając w życie koncepcje świeckich władz Rosji. Metropolitą kijowskim pozostawał do 1822, gdy odszedł w stan spoczynku na własne życzenie. Zmarł dwa lata później i został pochowany w soborze Mądrości Bożej w Kijowie. 
Autor szczegółowego dziennika, w którym przedstawiał wszystkie wydarzenia ze swojego codziennego życia.

</doc>
<doc id="2791042" url="https://pl.wikipedia.org/wiki?curid=2791042" title="Zawisza (kanonik krakowski)">
Zawisza (kanonik krakowski)

Zawisza (wzmiankowany 1214) – kanonik krakowski, świadkujący na dokumencie biskupa krakowskiego Wincentego Kadłubka dla klasztoru bożogrobców w Miechowie datowanym na 15 sierpnia 1214. Być może był jednym z herbowych Porajów, być może był młodszym bratem Jakuba, wojewody sandomierskiego.

</doc>
<doc id="2791043" url="https://pl.wikipedia.org/wiki?curid=2791043" title="Willa Basnera w Sopocie">
Willa Basnera w Sopocie

Willa Basnera w Sopocie – jedna z trzech najbardziej charakterystycznych rezydencji położonych w Sopocie nad brzegiem morza, przy ul. Chrobrego 48, róg al. Wojska Polskiego, nazywanej też przez mieszkańców al. Prominentów, należąca do zamożnego kupca zbożowego, handlarza nieruchomościami i kolekcjonera dzieł sztuki Friedricha Basnera (1869-1936). Inne nazwy willi: Dom Basnera, Sopocki Malbork i Willa Cadena.
Architekt Adolf Bielefeldt zaprojektował bryłę budynku nawiązując do architektury Pałacu Wielkiego Mistrza na zamku malborskim, parter przeznaczając do celów ekspozycyjnych, którą zrealizowano w latach 1909-1910 przy ówczesnej "Wäldchenstrasse" 48.
Rezydencja mieściła najbogatsze (np. w 1925 łącznie kilka tysięcy eksponatów) prywatne zbiory znajdujące się na wschód od Berlina, składające się z kolekcji przede wszystkim dzieł rzemiosła artystycznego, w tym mebli, wyrobów złotniczych i fajansów, oraz z obrazów malarzy włoskich, flamandzkich i niemieckich, w dużej mierze pochodzących z zasobów gdańskich. Zbiory te były udostępniane dla zwiedzających. Światowy kryzys gospodarczy zmusił właścicieli do sukcesywnej jej wysprzedaży (1927-1935). Jednym z nabywców było Muzeum Miejskie w Gdańsku ("Stadtmuseum Danzig"). W 1933, po śmierci Basnera, który zmarł po przeziębieniu, jakiego nabawił się po morskiej kąpieli, właścicielem rezydencji został Gerhard von Grass (1891–1975). W tym okresie willa pełniła funkcję pensjonatu.
Po II wojnie światowej willa pełniła rolę rządowej rezydencji wypoczynkowej, siedziby gdańskiej rozgłośni Polskiego Radia, przedszkola nr 1 (1951-1994), prywatnej rezydencji Lucjana Myrty (1994-1998), siedziby firmy „Cadena” (1998-), obecnie SMT Shipmanagement and Transport Gdynia Ltd Sp. z o.o. (2011-).

</doc>
<doc id="2791045" url="https://pl.wikipedia.org/wiki?curid=2791045" title="Sądzi Kryże – będą krzyże">
Sądzi Kryże – będą krzyże

Sądzi Kryże – będą krzyże – powiedzenie nawiązujące do czasów PRL, odzwierciedla niezwykłą surowość wyroków wydawanych przez sędziego Romana Kryżego, nieproporcjonalną do zarzucanych oskarżonym czynów. Sędzia Roman Kryże orzekał w procesach politycznych. Jest m.in. sprawcą mordu sądowego na Stanisławie Wawrzeckim.
Powiedzenie to zostało użyte po raz pierwszy w latach 60. XX wieku. Używali go adwokaci, między innymi mecenas Władysław Siła-Nowicki broniący więźniów politycznych w pokazowych procesach organizowanych przez władze komunistyczne. O sędzim Kryżem mówiono, że ma swój prywatny cmentarz na warszawskim Służewie.

</doc>
<doc id="2791046" url="https://pl.wikipedia.org/wiki?curid=2791046" title="Sędzia Kryże, będą krzyże">
Sędzia Kryże, będą krzyże

Sądzi Kryże – będą krzyże

</doc>
<doc id="2791047" url="https://pl.wikipedia.org/wiki?curid=2791047" title="Teodoro Lonfernini">
Teodoro Lonfernini

Teodoro Lonfernini (ur. 12 maja 1976 w San Marino) – sanmaryński polityk, deputowany do Wielkiej Rady Generalnej od 2008, kapitan regent od 1 października 2012 do 1 kwietnia 2013.
Życiorys.
Teodoro Lonfernini urodził się w 1976. W 1995 uzyskał dyplom z geometrii, a następnie ukończył prawo i rozpoczął pracę w rodzinnej kancelarii adwokackiej.
W 2002 wstąpił do Chrześcijańsko-Demokratycznej Partii San Marino (PDCS) w Borgo Maggiore. W tym samym roku wszedł w skład Rady Centralnej partii, a w 2006 w szeregi jej zarządu. Od 2007 do 2010 kierował gazetą "Il San Marino", pełniącą funkcję partyjnego organu prasowego.
W 2008 został deputowanym do Wielkiej Rady Generalnej. Wszedł w niej w skład Komisji Spraw Zagranicznych, Komisji Spraw Finansowych, Komisji ds. Polityki Terytorialnej oraz Komisji Międzyparlamentarnej. W listopadzie 2010 objął stanowisko przewodniczącego Rady Centralnej PDCS.
17 września 2012 został wybrany przez Wielką Radę Generalną na stanowisko kapitana regenta San Marino, które objął 1 października 2012 razem z Denise Bronzetti na sześciomiesięczną kadencję.
Teodoro Lonfernini mieszka w Serravalle, jest żonaty, ma troje dzieci.

</doc>
<doc id="2791052" url="https://pl.wikipedia.org/wiki?curid=2791052" title="Tetrakontan">
Tetrakontan



</doc>
<doc id="2791058" url="https://pl.wikipedia.org/wiki?curid=2791058" title="Kronika opętania">
Kronika opętania

Kronika opętania (ang. "The Possession") – amerykański horror z 2012 roku w reżyserii Ole Bornedala. Wyprodukowany przez wytwórnię filmową Lionsgate.
Światowa premiera filmu miała miejsce 31 sierpnia 2012 roku, natomiast w Polsce odbyła się 5 października 2012 roku.
Opis fabuły.
Stephanie i Clyde, którzy niedawno wzięli rozwód, dzielą się opieką nad dziećmi. Pewnego dnia ojciec zabiera je na wyprzedaż garażową. Tam najmłodsza córka, Em, znajduje niewielką drewnianą skrzynkę z tajemniczymi napisami, którą zabiera do domu. I wkrótce staje się bardzo nieprzyjemna, a nawet agresywna. Rodzice przypuszczają, że dziwne zachowanie dziecka wiąże się z ich rozwodem. Tymczasem dziewczynka ma coraz większą obsesję na punkcie skrzynki. Nie rozstaje się z nią ani na chwilę. W końcu matka dochodzi do wniosku, że dziecko cierpi na chorobę psychiczną. Jednak prawda okazuje się całkiem inna. Em, otwierając skrzynkę, uwolniła dybuka, czyli demona z żydowskiej tradycji, który w nią wstąpił... Rodzice dziewczyny jednoczą siły aby przerwać klątwę która opętała ich córkę...
Dybuk mówi w języku polskim, jako że skrzynka pochodzi z międzywojennej Polski. W pierwszej scenie filmu można usłyszeć słowa „Zjem Twoje serce”. Z Em dybuk także komunikuje się w języku polskim.

</doc>
<doc id="2791059" url="https://pl.wikipedia.org/wiki?curid=2791059" title="Copernicanum w Bydgoszczy">
Copernicanum w Bydgoszczy

Copernicanum – budynek z XX wieku w Bydgoszczy, w 1992 wpisany do rejestru zabytków nieruchomych województwa kujawsko-pomorskiego.
Budynek został zbudowany w latach 1903-1906, a zaprojektowany przez architektów z Berlina – Carla Zaara i Rudolfa Vahla. Kilka lat później rozbudowano go o skrzydło wzdłuż ulicy Paderewskiego.
W swojej ponadstuletniej historii miał wielu właścicieli i spełniał różne funkcje. Swoją siedzibę miało tu np. gimnazjum realne, miejskie gimnazjum matematyczno-przyrodnicze, technikum kolejowe, a w czasach niemieckiej okupacji nawet szpital wojskowy. W 1923 roku, w 450. rocznicę urodzin Mikołaja Kopernika, ówczesne gimnazjum przyjęło jego imię, które następnie przejęte zostało przez umieszczone tutaj technikum kolejowe.
Aktualnym właścicielem budynku jest od 2005 Uniwersytet Kazimierza Wielkiego, który po przejęciu budynku dokonał jego kapitalnego remontu za kwotę 13 milionów zł.
Wewnątrz budynku od 1959 znajduje się tablica poświęcona pamięci zamordowanych w czasie II wojny światowej profesorów mieszczącego się tutaj Miejskiego Gimnazjum Matematyczno-Przyrodniczego. 18 czerwca 2018 dokonano ponownego odsłonięcia tablicy, uwzględniającej tym razem fakt, że część grona pedagogicznego szkoły była ofiarą NKWD.

</doc>
<doc id="2791063" url="https://pl.wikipedia.org/wiki?curid=2791063" title="Huragan San Ciriaco">
Huragan San Ciriaco

Huragan San Ciriaco – huragan atlantycki czwartej kategorii z 1899 roku, w wyniku jego aktywności śmierć poniosło 3369 osób. San Ciriaco jest najdłużej istniejącym nad Atlantykiem cyklonem tropikalnym, jego czas istnienia to 28 dni.

</doc>
<doc id="2791065" url="https://pl.wikipedia.org/wiki?curid=2791065" title="Diecezja Gikongoro">
Diecezja Gikongoro

Diecezja Gikongoro (łac. "Dioecesis Ghikongoroensis", ang. "Diocese of Gikongoro") – rzymskokatolicka diecezja ze stolicą w Gikongoro, w Rwandzie. Jest sufraganią archidiecezji kigalijskiej. Diecezja liczy 12 parafii obsługiwanych przez 31 księży różnych narodowości w tym Polaków.
Jedyna diecezja w Afryce Subsaharyjskiej, w której znajduje się miejsce oficjalnie uznanych objawień maryjnych.
W 2006 na terenie diecezji pracowało 7 zakonników i 39 sióstr zakonnych. Liczba ta od tej pory zwiększyła się m.in. przez sprowadzenie nowych zgromadzeń do Kibeho.
Historia.
30 marca 1992 papież Jan Paweł II bullą "Tantis quidem" erygował diecezję Gikongoro. Dotychczas tereny nowej diecezji należały do biskupstwa Butare. W skład nowej diecezji weszło m.in. Kibeho – miejsce objawień maryjnych z lat 1981–1989 (wówczas jeszcze niepotwierdzonych).
W 1992 wmurowano kamień węgielny pod Sanktuarium Matki Bożej Słowa w Kibeho, które diecezja, z pomocą reszty Kościoła, budowała.

</doc>
<doc id="2791068" url="https://pl.wikipedia.org/wiki?curid=2791068" title="Denise Bronzetti">
Denise Bronzetti

Denise Bronzetti (ur. 12 grudnia 1972 w San Marino) – sanmaryńska polityk, deputowana do Wielkiej Rady Generalnej od 2006, kapitan regent od 1 października 2012 do 1 kwietnia 2013.
Życiorys.
Denise Bronzetti urodziła się w 1972. W wieku 15 lat wstąpiła do organizacji młodzieżowej ówczesnej Socjalistycznej Partii San Marino (PSS). W latach 1998-2002 pracowała jako urzędnik w parlamentarnej Komisji ds. Równouprawnienia. Jednocześnie od 1999 do 2002 wchodziła w skład zarządu sanmaryńskiego związku zawodowego, Confederazione Sammarinese del Lavoro (CSdL). W latach 2002-2003 pracowała w Sekretariacie Sprawiedliwości.
Od marca 2003 do grudnia 2007 wchodziła w skład sekretariatu politycznego PSS, która w 2005 przekształciła się w Partię Socjalistów i Demokratów (PSD). W lipcu 2009 objęła stanowisko przewodniczącej PSD.
W czerwcu 2006 została po raz pierwszy deputowaną do Wielkiej Rady Generalnej, odnawiając mandat parlamentarny w kolejnych wyborach w 2008. Objęła funkcję przewodniczącej parlamentarnej Komisji Spraw Konstytucyjnych i Instytucjonalnych oraz weszła w skład krajowej delegacji do Unii Międzyparlamentarnej.
17 września 2012 została wybrana przez Wielką Radę Generalną na stanowisko kapitana regenta San Marino, które objęła 1 października 2012 razem z Teodoro Lonferninim na sześciomiesięczną kadencję.
Denise Bronzetti jest zamężna, ma dwoje dzieci.

</doc>
<doc id="2791069" url="https://pl.wikipedia.org/wiki?curid=2791069" title="Miroslav Čopjak">
Miroslav Čopjak

Miroslav Čopjak (ur. 14 września 1963 w Klatovach, zm. 2021) – czeski trener piłkarski.
Życiorys.
Podczas swojej kariery trenerskiej trenował kluby: Lukullus Świt Nowy Dwór Mazowiecki, Odra Opole, Fotbal Trzyniec, Zagłębie Sosnowiec, Naprzód Zawada, Ruch Wysokie Mazowieckie, Resovia Rzeszów, Odra Wodzisław Śląski i FK Bodva.
Dnia 16 maja 2003 roku, został trenerem Lukullusu Świt Nowy Dwór Mazowiecki, z którym po raz pierwszy w historii klubu awansował do ekstraklasy z 2. miejsca poprzez baraże ze Szczakowianką Jaworzno (zobacz: afera barażowa). Był nim do 2 listopada 2003 roku, gdyż został zwolniony po 10 meczach przez władze klubu z powodu słabych wyników. 26 maja 2005 roku, został mianowany trenerem Odry Opole z którą w sezonie 2005/2006 zajął 2. miejsce w 3. grupie III ligi a następnie awansował z nią do II ligi po barażach z Radomiakiem Radom. Z Odry Opole został zwolniony 19 listopada 2006 roku, po słabych wynikach w rundzie jesiennej.
Następnie bez większych sukcesów trenował m.in. Zagłębie Sosnowiec, Resovię Rzeszów, Odrę Wodzisław Śląski oraz zespoły w Czechach i Słowacji.
W lipcu 2021 został trenerem występującego w lidze okręgowej Piasta Cieszyn, który prowadził do swojej śmierci w grudniu 2021. Zmarł w wieku 58 lat, został pochowany na cmentarzu w czeskiej Karwinie.

</doc>
<doc id="2791071" url="https://pl.wikipedia.org/wiki?curid=2791071" title="Kay Werner Nielsen">
Kay Werner Nielsen

Kay Werner Nielsen (ur. 28 maja 1921 w Aarhus, zm. 13 marca 2014) – duński kolarz torowy, trzykrotny medalista mistrzostw świata.
Kariera.
Pierwszy sukces w karierze Kay Werner Nielsen osiągnął w 1951 roku, kiedy zdobył brązowy medal w indywidualnym wyścigu na dochodzenie zawodowców podczas torowych mistrzostw świata w Mediolanie. W zawodach tych wyprzedzili go jedynie Włoch Antonio Bevilacqua i Szwajcar Hugo Koblet. Na rozgrywanych dwa lata później mistrzostwach świata w Mediolanie zdobył srebrny medal w tej samej konkurencji, ulegając tylko Australijczykowi Sydneyowi Pattersonowi. Ostatni medal wywalczył na mistrzostwach świata w Kopenhadze w 1956 roku, zajmując w indywidualnym wyścigu na dochodzenie trzecie miejsce za Włochem Guido Messiną i Francuzem Jacques'em Anquetilem. Wielokrotnie zdobywał medale torowych mistrzostw kraju, w tym 13 złotych. Wielokrotnie również stawał na podium zawodów cyklu Six Days, nigdy jednak nie wystąpił na igrzyskach olimpijskich.

</doc>
<doc id="2791073" url="https://pl.wikipedia.org/wiki?curid=2791073" title="SN82">
SN82



</doc>
<doc id="2791074" url="https://pl.wikipedia.org/wiki?curid=2791074" title="Bahamy na Letnich Igrzyskach Olimpijskich 2012">
Bahamy na Letnich Igrzyskach Olimpijskich 2012

Bahamy na Letnich Igrzyskach Olimpijskich 2012, które odbyły się w Londynie, reprezentowało 21 zawodników. Zdobyli oni 1 medal olimpijski, koloru złotego, zajmując 50. miejsce w klasyfikacji medalowej.
Był to piętnasty start reprezentacji Bahamów na letnich igrzyskach olimpijskich.

</doc>
<doc id="2791075" url="https://pl.wikipedia.org/wiki?curid=2791075" title="Exidia plana">
Exidia plana



</doc>
<doc id="2791079" url="https://pl.wikipedia.org/wiki?curid=2791079" title="Maciej Geller">
Maciej Geller

Maciej Mikołaj Geller (ur. 6 grudnia 1941 w Warszawie, zm. 20 stycznia 2014) – polski fizyk, doktor habilitowany nauk fizycznych, nauczyciel akademicki, działacz opozycji w okresie PRL, popularyzator nauki, dyrektor Warszawskiego Festiwalu Nauki.
Życiorys.
W 1964 ukończył studia na Wydziale Fizyki Uniwersytetu Warszawskiego. W 1969 został absolwentem studiów doktoranckich, z przyczyn politycznych doktorat obronił dopiero w 1978. W 1995 na podstawie rozprawy zatytułowanej "Dynamiczne właściwości strukturalne centrum aktywnego enzymu elastazy badane metodą dynamiki molekularnej" uzyskał stopień naukowy doktora habilitowanego nauk fizycznych w zakresie biofizyki.
Pracę zawodową rozpoczął w połowie lat 60. w nowo utworzonej Katedrze Biofizyki na macierzystym uniwersytecie. W marcu 1968 uczestniczył w protestach studenckich, w 1969 przez kilka miesięcy był tymczasowo aresztowany, zwolnienie uzyskał na mocy amnestii. Został zwolniony z pracy, do 1973 pozostawał bez stałego zatrudnienia. W 1977 został współpracownikiem Komitetu Obrony Robotników i następnie Komitetu Samoobrony Społecznej „KOR”. Od 1979 współpracował z Polskim Porozumieniem Niepodległościowym. W 1980 wstąpił do „Solidarności”, przewodniczył komisji zakładowej na UW, krótko kierował w 1981 Ogólnopolskim Komitetem Porozumiewawczym Nauki. Po wprowadzeniu stanu wojennego przewodniczył niejawnym strukturom związku na uczelni, zajmował się dystrybucją na UW wydawnictw drugiego obiegu.
Zawodowo od 1973 ponownie związany z Uniwersytetem Warszawskim, od 1983 jako pracownik naukowy Wydziału Fizyki. Pod koniec lat 80. był stypendystą Texas A&amp;M University w College Station. W 1996 został dyrektorem Warszawskiego Festiwalu Nauki.
Współtwórca i w latach 2002–2004 prezes Stowarzyszenia przeciw Antysemityzmowi i Ksenofobii „Otwarta Rzeczpospolita”.
Pochowany na Cmentarzu Wojskowym na Powązkach w Warszawie w kwaterze FIV-tuje-8.
Odznaczenia i wyróżnienia.
W 2012 prezydent Bronisław Komorowski, "za wybitne osiągnięcia w pracy naukowo-badawczej i działalności dydaktycznej, za zasługi na rzecz nauki w Polsce i na świecie oraz wspieranie międzynarodowej współpracy naukowej", odznaczył go Krzyżem Komandorskim Orderu Odrodzenia Polski. W 2009 prezydent Lech Kaczyński, "za wybitne zasługi w działalności na rzecz przemian demokratycznych w Polsce, za osiągnięcia w podejmowanej z pożytkiem dla kraju pracy zawodowej i społecznej", nadał mu Krzyż Oficerski tego orderu.
W 1998 wyróżniony Nagrodą im. Profesora Hugona Steinhausa, a w 2005 Nagrodą PTF im. Krzysztofa Ernsta za Popularyzację Fizyki.

</doc>
<doc id="2791080" url="https://pl.wikipedia.org/wiki?curid=2791080" title="Exidia recisa">
Exidia recisa



</doc>
<doc id="2791081" url="https://pl.wikipedia.org/wiki?curid=2791081" title="Nationalliga A w piłce siatkowej mężczyzn (2012/2013)">
Nationalliga A w piłce siatkowej mężczyzn (2012/2013)

Nationalliga A siatkarzy 2012/2013 – 57. sezon rozgrywek o mistrzostwo Szwajcarii w piłce siatkowej organizowany przez Swiss Volley. Zainaugurowany został 29 września 2012 roku.
 zrezygnował z udziału w rozgrywkach, z tego względu liczbę drużyn zmniejszono do dziewięciu.
W sezonie 2012/2013 w Pucharze CEV Szwajcarię reprezentowały i , natomiast w Pucharze Challenge – i .
Faza kwalifikacyjna.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2791087" url="https://pl.wikipedia.org/wiki?curid=2791087" title="Elektroda antymonowa">
Elektroda antymonowa

Elektroda antymonowa – elektroda stosowana w potencjometrii jako elektroda wskaźnikowa czuła na jony wodorowe (pH), zbudowana z metalicznego antymonu (pręcik Sb), którego powierzchnia pokrywa się – wskutek utleniania w powietrzu – warstwą tlenku ; elektroda jest czuła na zmiany pH w zakresie pH = 3–8.
Na granicy między badanym roztworem i powierzchnią elektrody ustala się równowaga:
Klasyczne równanie Nernsta w postaci:
gdzie:
upraszcza się w tym przypadku do postaci:
Możliwość uproszczenia wynika z założeń:
Potencjał standardowy elektrody antymonowej wynosi 0,152 V.
Zaletą elektrody jest łatwość przygotowanie i trwałość (używanie nie wymaga specjalnej ostrożności). Wadą jest zależność potencjału od takich czynników, jak stan powierzchni elektrody (np. sposób oczyszczania), stężenie tlenu rozpuszczonego w elektrolicie, oraz intensywność mieszania roztworu. Trudność dokładnego odtworzenia wartości potencjału nie ogranicza możliwości stosowania elektrody do obserwacji zmian potencjału "E" (np. zachodzących w czasie miareczkowania potencjometrycznego).

</doc>
<doc id="2791092" url="https://pl.wikipedia.org/wiki?curid=2791092" title="Super Bowl XXXIV">
Super Bowl XXXIV

Super Bowl XXXIV był trzydziestym czwartym finałem o mistrzostwo NFL w zawodowym futbolu amerykańskim, rozegranym 30 stycznia 2000 roku, na stadionie Georgia Dome, w Atlancie, w stanie Georgia.
Mistrz konferencji NFC, drużyna St. Louis Rams, pokonał mistrza konferencji AFC, drużynę Tennessee Titans, uzyskując wynik 23-16.
Za faworytów spotkania uważana była drużyna z St. Louis, przede wszystkim dzięki świetnej postawie jej quarterbacka Kurta Warnera w sezonie zasadniczym.
Amerykański hymn państwowy przed meczem wykonała piosenkarka Faith Hill. W przerwie w połowie meczu wystąpili: Phil Collins, Christina Aguilera, Enrique Iglesias, Toni Braxton oraz Edward James Olmos.
Tytuł MVP finałów zdobył Kurt Warner, Quarterback zespołu Rams.

</doc>
<doc id="2791093" url="https://pl.wikipedia.org/wiki?curid=2791093" title="Bereziwka (obwód chmielnicki)">
Bereziwka (obwód chmielnicki)

Bereziwka (ukr. Березівка, pol. Berezówka) – wieś na Ukrainie, w obwodzie chmielnickim, w rejonie nowouszyckim. Miejsce pracy nauczycielskiej Maurycego Gosławskiego.

</doc>
<doc id="2791094" url="https://pl.wikipedia.org/wiki?curid=2791094" title="Rejon wygonicki">
Rejon wygonicki

Rejon wygonicki () – jednostka podziału administracyjnego na wschodzie obwodu briańskiego w Federacji Rosyjskiej.
Ośrodkiem administracyjnym rejonu jest osiedle typu miejskiego Wygoniczi.
Geografia.
Rejon położony jest na wschodzie obwodu briańskiego. Graniczy z rejonem żyriatińskim, briańskim, nawlińskim, trubczewskim i poczepskim. Odległość centrum administracyjnego rejonu od stolicy obwodu wynosi około 23 km.
Powierzchnia rejonu wynosi 1028 km². Główne rzeki rejonu to Desna, Łowcza, Rożok, Krupiec.
Klimat umiarkowany kontynentalny. Faunę rejonu reprezentują takie gatunki, jak wiewiórka, wilk szary, zając, lis, łoś, kuropatwa, jarząbek, głuszec. Ichtiofaunę reprezentują takie gatunki, jak leszcz, karaś, sum, szczupak, wzdręga.
Warunki klimatyczne rejonu sprzyjają działalności rolniczej oraz sadownictwu.
Historia.
Rejon powstał w 1929 roku na bazie wołostu wygonickiego w ujeździe bieżyckim. W 1932 rejon został zlikwidowany, a jego obszar podzielono między rejony briański, trubczewski i poczepski. W 1939 roku rejon został reaktywowany.
5 lipca 1944 roku na mocy dekretu Prezydium Rady Najwyższej ZSRR powołany został do życia nowy obwód briański. W jego skład włączono wówczas m.in. rejon wygonicki.
W 1963 rejon po raz kolejny poddany został likwidacji, jednakże reaktywowano go w 1977.
Demografia.
Według spisu powszechnego w 2010 roku liczba ludności rejonu wynosiła 20 105 osób. Ludność miejska stanowiła 24,6% mieszkańców (4 945 osób). W rejonie znajdują się 83 wiejskie punkty osadnicze. Największymi wsiami rejonu są Kokino oraz Łopusz.
Podział administracyjny.
Od 2005 roku rejon podzielony jest na 9 administracji wiejskich (ros. "сельское поселение") oraz 1 administrację miejską (ros. "городское поселение"):
Edukacja.
W miejscowości Kokino znajduje się Briańska Państwowa Akademia Rolnicza.
Atrakcje turystyczne.
Pozostałości dawnych osad i grodziska wzdłuż rzek Desna i Rewna.

</doc>
<doc id="2791095" url="https://pl.wikipedia.org/wiki?curid=2791095" title="Hubariw">
Hubariw

Hubariw (ukr. Губарів) – wieś na Ukrainie, w obwodzie chmielnickim, w rejonie nowouszyckim. .

</doc>
<doc id="2791096" url="https://pl.wikipedia.org/wiki?curid=2791096" title="Dżurżiwka">
Dżurżiwka

Dżurżiwka (ukr. Джуржівка) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791097" url="https://pl.wikipedia.org/wiki?curid=2791097" title="Kurażyn">
Kurażyn

Kurażyn (ukr. Куражин) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791099" url="https://pl.wikipedia.org/wiki?curid=2791099" title="Maciorśk">
Maciorśk

Maciorśk (ukr. Маціорськ) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791100" url="https://pl.wikipedia.org/wiki?curid=2791100" title="Ciwkiwci">
Ciwkiwci

Ciwkiwci (ukr. Цівківці) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791102" url="https://pl.wikipedia.org/wiki?curid=2791102" title="Szebutynci (obwód chmielnicki)">
Szebutynci (obwód chmielnicki)

Szebutynci (ukr. Шебутинці) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791104" url="https://pl.wikipedia.org/wiki?curid=2791104" title="Reg Harris">
Reg Harris

Reginald Hargreaves „Reg” Harris (ur. 1 marca 1920 w Bury, zm. 22 czerwca 1992 w Macclesfield) – brytyjski kolarz torowy i szosowy, dwukrotny wicemistrz olimpijski oraz ośmiokrotny medalista torowych mistrzostw świata. Odznaczony Orderem Imperium Brytyjskiego IV klasy (OBE).
Kariera.
Pierwszy sukces w karierze Reg Harris osiągnął w 1947 roku, kiedy zdobył złoty medal w sprincie indywidualnym amatorów podczas mistrzostw świata w Paryżu. Na rozgrywanych w 1948 roku igrzyskach olimpijskich w Londynie wspólnie z Alanem Bannisterem wywalczył srebrny medal w wyścigu tandemów, drugi był także w sprincie, ulegając jedynie Włochowi Mario Ghelli. W tym samym roku zdobył także brązowy medal w sprincie podczas mistrzostw świata w Amsterdamie, gdzie wyprzedzili go Ghella oraz Duńczyk Axel Schandorff. W 1949 roku przeszedł na zawodowstwo i od razu na mistrzostwach świata w Kopenhadze zwyciężył w swej koronnej konkurencji. W sprincie zwyciężył jeszcze trzy razy: na MŚ w Liège (1950), MŚ w Mediolanie (1951) i MŚ w Kolonii (1954). Ponadto zdobył jeszcze srebrny medal na mistrzostwach w Kopenhadze w 1956 roku oraz brązowy podczas mistrzostw w Zurychu w 1953 roku. Harris zakończył karierę w 1957 roku, jednak wrócił do sporu w latach 70., zdobywając między innymi swój siódmy złoty medal torowych mistrzostw Wielkiej Brytanii w 1974 roku. W czasie tego ostatniego zwycięstwa Brytyjczyk miał 54 lata. Startował również w wyścigach szosowych, ale bez większych sukcesów.

</doc>
<doc id="2791105" url="https://pl.wikipedia.org/wiki?curid=2791105" title="Dom „Pod Kapturem” w Golubiu-Dobrzyniu">
Dom „Pod Kapturem” w Golubiu-Dobrzyniu

Dom „Pod Kapturem” w Golubiu-Dobrzyniu – dom w golubskiej części miasta, pochodzący z 2 poł. XVIII w., znajdujący się pod adresem Rynek 19.
Budynek powstał w 1771 r. prawdopodobnie jako karczma i zajazd, bowiem znajduje się przy dawnym wjeździe do miasta Golubia od strony północno-wschodniej. Parterowy, częściowo podpiwniczony, w oszalowanej konstrukcji zrębowej. Pokrywa go dwuspadowy dach z podcieniem na trzech słupach od strony frontowej. Od tylnej strony posiada parterową oficynę. Wnętrze domu jest jednoprzestrzenne, przykryte belkowym stropem. Belki podparte są trzema podciągami na słupach z mieczami. Dawna kuchnia mieści się u podstawy szerokiego komina. Mury piwnicy wykonano z otoczaków i wapiennej zaprawy, wejście do niej znajduje się na zewnątrz, pod podcieniem.
Dom „Pod Kapturem” jest jedynym zachowanym budynkiem tego typu w zabudowie Rynku.

</doc>
<doc id="2791107" url="https://pl.wikipedia.org/wiki?curid=2791107" title="Super Bowl XXXIII">
Super Bowl XXXIII

Super Bowl XXXIII – 33. finał o mistrzostwo NFL w zawodowym futbolu amerykańskim, który rozegrano 31 stycznia 1999 roku, na stadionie Pro Player Stadium, w Miami, w stanie Floryda.
Mistrz konferencji AFC, drużyna Denver Broncos, pokonał mistrza konferencji NFC, drużynę Atlanta Falcons, uzyskując wynik 34–17.
Za faworytów spotkania uważana była drużyna z Denver.
Amerykański hymn państwowy przed meczem wykonała piosenkarka Cher. W przerwie w połowie meczu wystąpili: Gloria Estefan, Stevie Wonder oraz Big Bad Voodoo Daddy.
Tytuł MVP finałów zdobył John Elway, Quarterback zespołu Broncos.

</doc>
<doc id="2791108" url="https://pl.wikipedia.org/wiki?curid=2791108" title="Kapustyn">
Kapustyn

Kapustyn (ukr. Капустин) – wieś na Ukrainie, w obwodzie chmielnickim, w rejonie starokonstantynowskim. W 2001 miejscowość liczyła 57 mieszkańców.
Miejsce urodzenia Józefa Chłopickiego – polskiego generała, uczestnika insurekcji kościuszkowskiej, wojen napoleońskich i powstania listopadowego.

</doc>
<doc id="2791110" url="https://pl.wikipedia.org/wiki?curid=2791110" title="Diecezja Kabgayi">
Diecezja Kabgayi

Diecezja Kabgayi (łac. "Dioecesis Kabgayensis", ang. "Diocese of Kabgayi") – rzymskokatolicka diecezja ze stolicą w Muhandze, w Rwandzie. Dawniej archidiecezja. Jest sufraganią archidiecezji kigalijskiej. Najstarsze rwandyjskie biskupstwo.
W 2011 na terenie diecezji pracowało 51 zakonników i 210 sióstr zakonnych.
Historia.
25 kwietnia 1922 mocą decyzji papieża Piusa XI wyrażonej w brewe "Exigit apostolicum" erygowano wikariat apostolski Rwandy. Była to pierwsza jednostka administracyjna Kościoła ustanowiona na terenie dzisiejszej Rwandy. Dotychczas tereny nowego wikariatu należały do wikariatu apostolskiego Kivu (obecnie archidiecezja Bukavu w Demokratycznej Republice Konga).
14 lutego 1952 powstał drugi rwandyjski wikariat apostolski - Nyundo (obecnie diecezja Nyundo). W tym samym dniu omawiana jednostka zmieniła nazwę na wikariat apostolski Kabgayi.
10 listopada 1959 wikariat apostolski Kabgayi podniesiono do godności archidiecezji i stolicy metropolii.
W latach 60. XX w. nastąpił rozrost Kościoła w Rwandzie. W wyniku tego z archidiecezji Kabgayi wydzieliły się:
10 kwietnia 1976 na części terenów archidiecezji erygowano archidiecezję kigalijską. W tym samym dniu arcybiskupstwo Kabgayi stało się ponownie diecezją. Stolicę metropolii przejęło Kigali.
5 listopada 1981 część parafii diecezji Kabgayi weszło w skład powstałej w tym dniu diecezji Byumba.
We wrześniu 1990 diecezję odwiedził papież Jan Paweł II.
Biskupi i arcybiskupi Kabgayi.
Obecnie biskupem Kabgayi jest Smaragde Mbonyintege. Urząd ten sprawuje od 21 stycznia 2006. Ponadto od marca 2010 jest on przewodniczącym Konferencji Episkopatu Rwandy.
Biskup Kabgayi Thaddée Nsengiyumva został zamordowany w 1994 podczas ludobójstwa w Rwandzie.

</doc>
<doc id="2791111" url="https://pl.wikipedia.org/wiki?curid=2791111" title="Moroziwka">
Moroziwka

Moroziwka ukr. "Морозівка", pol. hist. Łaszki) – wieś na Ukrainie w rejonie starokonstantynowskim obwodu chmielnickiego na Wołyniu.
Miejscowość opisana jako Łaszki w "Dziejach rezydencji" autorstwa Romana Aftanazego.

</doc>
<doc id="2791114" url="https://pl.wikipedia.org/wiki?curid=2791114" title="Reszniwka (rejon starokonstantynowski)">
Reszniwka (rejon starokonstantynowski)

Reszniwka (ukr. Решнівка, hist. pol. "Rześniówka") – wieś na Ukrainie, w obwodzie chmielnickim, w rejonie starokonstantynowskim.
Dwór.
Piętrowy dwór, wybudowany w latach 1780-90 przez Kaliksta Poniński na podobieństwo do średniowiecznego kasztelu. Budowę dokończyli Czeczelowie wznosząc spory piętrowy budynek z kwadratową dwupiętrową wieżą u podstawy z prawej strony. Dwór przebudował Bronisław Pruszyński. Do 1920 jedna z siedzib rodowych polskiej rodziny Pruszyńskich. We dworze najokazalsza była sala matejkowska - z długim na całą ścianę obrazem Matejki, przedstawiającym Sejm wielki. W miejscowym kościele ochrzczono Ksawerego oraz Mieczysława Pruszyńskich.

</doc>
<doc id="2791115" url="https://pl.wikipedia.org/wiki?curid=2791115" title="Trzy Kopce (Beskid Niski)">
Trzy Kopce (Beskid Niski)

Trzy Kopce (696 m) – szczyt w Paśmie Magurskim w Beskidzie Niskim.
Leży w bocznym ramieniu, odgałęziającym się w kierunku północno-wschodnim od wschodniej części masywu Świerzowej, z którą łączy go głęboka i wąska przełączka (ok. 610 m). W kierunku północno-wschodnim Trzy Kopce łączą się przez szerokie, niskie siodło z masywem Bucznika (519 i 518 m), natomiast w kierunku wschodnim wysyłają niski grzbiet ze wzgórzami Walik (468 m) i Jeleń (501 m).
Wierzchołek wyraźny, ostry, natomiast sama góra rozciągnięta jest w osi północny zachód – południowy wschód. Stoki strome lub bardzo strome, słabo rozczłonkowane, jedynie zbocza północno-wschodnie w dolnej strefie rozcięte dolinkami drobnych cieków wodnych. Masyw w całości zalesiony.
Zbocza zachodnie i północne ogranicza głęboka, wąska dolina źródłowego toku Szczawy. W jej górnej części, dokładnie na zachód od szczytu Trzech Kopców, znajduje się Kaplica pod Trzema Kopcami z cudownym kamieniem, a obok niej cudowne źródełko.
Nazwa, dość często spotykana w polskich Beskidach, związana zapewne z faktem, że na szczycie góry spotykały się granice trzech wsi: Mrukowej, Brzezowej i Jaworza (w przeszłości każda gromada zwyczajowo ustawiała własne kopce graniczne).
Sam szczyt rzadko odwiedzany przez turystów, natomiast przełączka łącząca Trzy Kopce ze Świerzową jest węzłem znakowanych szlaków turystycznych.

</doc>
<doc id="2791118" url="https://pl.wikipedia.org/wiki?curid=2791118" title="Arseniusz (Mohylański)">
Arseniusz (Mohylański)

Arseniusz, imię świeckie Aleksij Mohylański (ur. 1704 w Reszetiłowce, zm. 8 czerwca 1770) – biskup Rosyjskiego Kościoła Prawosławnego. 
Do siedemnastego roku życia uczył się w domu. W 1721 wstąpił do Akademii Mohylańskiej w Kijowie, z której przeniósł się do kolegium w Charkowie. Ukończył je w 1739 i został zatrudniony jako wykładowca seminarium duchownego w Twerze. W 1741 został przeniesiony na analogiczne stanowisko w Moskiewskiej Akademii Duchownej. W roku następnym złożył wieczyste śluby mnisze i został wykładowcą w seminarium duchownym przy Ławrze Troicko-Siergijewskiej. W 1743 mianowany osobistym kaznodzieją carycy Elżbiety Piotrowny. Zasłynął jako utalentowany kaznodzieja, zyskał szacunek i uznanie całej rodziny carskiej, zaś caryca w dowód wdzięczności podarowała mu brylantową panagię i krzyż kapłański wysadzany rubinami.
W 1744 otrzymał godność archimandryty, został przełożonym Ławry Troicko-Siergijewskiej i kierownikiem seminarium prowadzonego przy niej. 25 czerwca tego samego roku, po pięciu miesiącach, został wyświęcony na biskupa perejasławsko-zaleskiego, zachowując obowiązki przełożonego monasteru. Natychmiast po chirotoni otrzymał godność arcybiskupa i członkostwo w Świątobliwym Synodzie Rządzącym. W 1752 odszedł w stan spoczynku i zamieszkał w monasterze Przemienienia Pańskiego w Nowogrodzie Siewierskim. Po pięciu latach Świątobliwy Synod Rządzący powołał go na urząd metropolity kijowskiego, który metropolita Arseniusz pełnił do śmierci w 1770. W szczególny sposób opiekował się Kijowską Akademią Duchowną, przekazując wykładowcom i słuchaczom część własnego wynagrodzenia, prosił carycę Katarzynę II o finansowe wspieranie uczelni, w 1764 z jego inicjatywy został zbudowany budynek internatu dla ubogich studentów. Wspierał również biskupa mohylewskiego i mścisławskiego Jerzego w zarządzaniu strukturami prawosławnymi na terenie Rzeczypospolitej. W 1759 zgodził się, by to biskup mohylewski kontrolował bieżącą działalność monasterów podporządkowanych do tej pory metropolitom kijowskim, a znajdujących się na terenie eparchii mohylewskiej. Zachował przy tym prawo mianowania i odwoływania ich przełożonych, tak bowiem stanowiły dokumenty fundacyjne klasztorów. W 1768 zgodził się na otwarcie kolegium kształcącego młodzież prawosławną przy monasterze Przemienienia Pańskiego w Słucku. 
Został pochowany w soborze Mądrości Bożej w Kijowie. 
Autor akafistu do św. Dymitra z Rostowa.

</doc>
<doc id="2791119" url="https://pl.wikipedia.org/wiki?curid=2791119" title="Samczyki">
Samczyki

Samczyki (ukr. Самчики, "Samczyky") – wieś na Wołyniu, w rejonie starokonstantynowskim, w obwodzie chmielnickim.

</doc>
<doc id="2791120" url="https://pl.wikipedia.org/wiki?curid=2791120" title="John Geddes (kolarz)">
John Geddes (kolarz)

John Reuben Geddes (ur. 13 sierpnia 1936 w Liverpoolu) – brytyjski kolarz torowy i szosowy, brązowy medalista olimpijski oraz brązowy medalista torowych mistrzostw świata.
Kariera.
Największe sukcesy w karierze John Geddes osiągał w 1956 roku, kiedy zdobył dwa medale na międzynarodowych imprezach. Najpierw wywalczył brązowy medal w indywidualnym wyścigu na dochodzenie amatorów podczas mistrzostw świata w Kopenhadze. W zawodach tych wyprzedzili go jedynie dwaj Włosi: Ercole Baldini i Leandro Faggin. W tym samym roku wystartował na igrzyskach olimpijskich w Melbourne, gdzie wspólnie z Donem Burgessem, Michaelem Gambrillem i Tomem Simpsonem zdobył brązowy medal w drużynowym wyścigu na dochodzenie. Geddes startował również w wyścigach szosowych, wygrał między innymi francuski Circuit des Ardennes w 1962 roku, a trzy lata wcześniej był drugi w klasyfikacji generalnej brytyjskiego Milk Race.

</doc>
<doc id="2791123" url="https://pl.wikipedia.org/wiki?curid=2791123" title="Samczyńce">
Samczyńce

Samczyńce (ukr. Самчинці, "Samczynci") – wieś na Wołyniu, w rejonie starokonstantynowskim, w obwodzie chmielnickim. Parafia katolicka św. Marii Magdaleny, należąca do dekanatu murafskiego.
"Samczynce" były wsią starostwa bracławskiego położoną w pierwszej połowie XVII wieku w województwie bracławskim.
Miejsce urodzenia Konstantego Podgórskiego. Gospodarstwo Rotaryuszów, zarządzane przez panią Podstolinę, opisane zostało w pierwszym rozdziale książki Mariana Dubieckiego "Na kresach i za kresami".

</doc>
<doc id="2791124" url="https://pl.wikipedia.org/wiki?curid=2791124" title="Disco Polo">
Disco Polo



</doc>
<doc id="2791127" url="https://pl.wikipedia.org/wiki?curid=2791127" title="Seweryny">
Seweryny

 
Seweryny () – wieś na Ukrainie, w obwodzie chmielnickim, w rejonie starokonstantynowskim.

</doc>
<doc id="2791128" url="https://pl.wikipedia.org/wiki?curid=2791128" title="Super Bowl XXXII">
Super Bowl XXXII

Super Bowl XXXII był trzydziestym drugim finałem o mistrzostwo NFL w zawodowym futbolu amerykańskim, rozegranym 25 stycznia 1998 roku, na stadionie Qualcomm Stadium, w San Diego, w stanie Kalifornia.
Mistrz konferencji AFC, drużyna Denver Broncos, pokonał mistrza konferencji NFC, drużynę Green Bay Packers, uzyskując wynik 31-24.
Za faworytów spotkania uważana była drużyna z Green Bay.
Amerykański hymn państwowy przed meczem wykonała piosenkarka Jewel. W przerwie w połowie meczu wystąpili: Boyz II Men, Smokey Robinson, The Temptations oraz The Four Tops.
Tytuł MVP finałów zdobył Terrell Davis, Running back zespołu Broncos.

</doc>
<doc id="2791129" url="https://pl.wikipedia.org/wiki?curid=2791129" title="Kateryniwka (rejon chmielnicki)">
Kateryniwka (rejon chmielnicki)

Kateryniwka (ukr. Катеринівка) – wieś na Ukrainie, w rejonie chmielnickim obwodu chmielnickiego.

</doc>
<doc id="2791131" url="https://pl.wikipedia.org/wiki?curid=2791131" title="Cukrownia Kruszwica">
Cukrownia Kruszwica

Cukrownia „Kruszwica” – cukrownia w Kruszwicy wchodząca w skład Krajowej Spółki Cukrowej S.A. Założona w grudniu 1880, obecnie jest w stanie produkować do 1000 ton cukru dziennie. W 2010 przerobiono 795 tys. ton buraków i wyprodukowano 119 tys. ton cukru. Działa tu zakładowa straż pożarna.
Od kilku lat zakład jest modernizowany. Wśród inwestycji znalazły się m.in. drugi ekstraktor, krajalnice Putscha, kotły defekcyjny i saturacyjny, wirówki BMA, silos na cukier o pojemności 60 000 ton.
Historia.
11 grudnia 1879 Towarzystwo Akcyjne w Kruszwicy skupiające okolicznych właścicieli ziemskich, kupców oraz gospodarzy rolnych o kapitale zakładowym 2.484.000 marek, w akcjach imiennych po 500 marek podjęło decyzję o budowie cukrowni w Kruszwicy. W ciągu dwóch lat powstały budynki zakładu. Wyposażono je w urządzenia, wybudowano kolejkę wąskotorową do transportu surowca oraz kanały. W pierwszych latach działalności zakład zatrudniał na stałe 400 osób, a w sezonie 800. Ze względu na brak urządzeń do rafinacji produkowano cukier żółty.
W 1906 r. w cukrowni wybuchł pożar. Jeszcze tego samego roku wznowiono produkcję, jednocześnie zwiększając moce przerobowe z 15 000 do 20 000 kwintali na dobę. W 1920 r. zakład przeszedł modernizację. Zaczęto produkować cukier biały.
W 1929 r. po kolejnych modernizacjach cukrownia stała się jednym z najnowocześniejszych zakładów tego typu w Polsce.
W 1938 r. w skład Rady Nadzorczej Spółki wchodzili: Stanisław Turno (prezes), dr Leopold Levy, dr Bogdan Amrogowicz, Stefan Twardowski, Jerzy Turno, Hans v. Gierke. Zarząd tworzyli Czesław Krzymuski i dr Edward Trzciński. Kapitał zakładowy wynosił 4,5 mln zł, podzielonych na 4,5 tys. akcji na okaziciela o nominale 1000 zł każda. W zależności od sezonu zatrudniano od 213 do 1221 robotników, personel techniczny i urzędniczy liczył 53 osoby. Obszar cukrowni zajmował ok. 36 ha, długość bocznicy normalnotorowej – 3,088 km, długość systemu kolejek wąskotorowych – 160 km. Produkowano kryształ biały, cukier surowy, melasę i wysłodki suszone. W sezonie 1936/1937 produkcja osiągnęła 108 784 q, a obszar plantacji – 3070 ha.
9 września 1939 zakład przejęli Niemcy. Dr Edward Trzciński i dr Leopold Levy (żydowski przemysłowiec z Inowrocławia) zostają zamordowani przez Niemców. W latach 1939–1945 ginie jeszcze kilku pracowników zakładu, m.in. Rajmund Głażewski, poległ jako żołnierz we wrześniu 1939, a Wincenty Kwiatkowski zostaje zamęczony w obozie koncentracyjnym w Mauthausen. Tym dwóm ostatnim została poświęcona tablica pamiątkową na terenie cukrowni.
21 stycznia 1945 Kruszwica została wyzwolona. Cukrownia została upaństwowiona. W 1950 roku zakład wszedł w skład Zjednoczenia Cukrowni Pomorskich. W 1975 r. cukrownia weszła w skład Przedsiębiorstwa „Cukrownie Bydgoskie”.
Kolej wąskotorowa.
W latach 1881–2003 cukrownia miała znaczną liczbę taboru wąskotorowego i ok. 150 km torów. Transportowano nimi buraki do cukrowni. W muzeum w Rogowie, w Fundacji Polskich Kolei Wąskotorowych, znajduje się pewna liczba wagonów pozostałych po tym okresie. Pozostały tabor został pocięty na złom.
Lokomotywa Lyd2, jeżdżąca do 2003 roku na terenie cukrowni, obecnie wozi turystów na czeskiej linii kolejowej nr 298.

</doc>
<doc id="2791132" url="https://pl.wikipedia.org/wiki?curid=2791132" title="Boxmeer">
Boxmeer

Boxmeer – holenderskie miasto i gmina w Brabancji Północnej. Gmina leży nad Mozą.
W skład gminy wchodzą miejscowości Beugen, Boxmeer (siedziba gminy), Groeningen, Holthees, Maashees, Oeffelt, Overloon, Rijkevoort, Sambeek, Vierlingsbeek i Vortum-Mullem.

</doc>
<doc id="2791134" url="https://pl.wikipedia.org/wiki?curid=2791134" title="Stawczynci">
Stawczynci

Stawczynci (ukr. Ставчинці) – wieś na Ukrainie, w rejonie chmielnickim obwodu chmielnickiego.

</doc>
<doc id="2791135" url="https://pl.wikipedia.org/wiki?curid=2791135" title="Diecezja Kibungo">
Diecezja Kibungo

Diecezja Kibungo (łac. "Dioecesis Kibungensis", ang. "Diocese of Kibungo") – rzymskokatolicka diecezja ze stolicą w Kibungo, w Rwandzie. Dawniej archidiecezja. Jest sufraganią archidiecezji kigalijskiej.
Historia.
Diecezja powstała w 1968 roku mocą decyzji papieża Pawła VI. 

</doc>
<doc id="2791136" url="https://pl.wikipedia.org/wiki?curid=2791136" title="Biła (obwód chmielnicki)">
Biła (obwód chmielnicki)

Biła (ukr. Біла) – wieś na Ukrainie w rejonie czemerowieckiego obwodu chmielnickiego.

</doc>
<doc id="2791138" url="https://pl.wikipedia.org/wiki?curid=2791138" title="Fontanny Wallace">
Fontanny Wallace



</doc>
<doc id="2791143" url="https://pl.wikipedia.org/wiki?curid=2791143" title="Zariczanka">
Zariczanka

Zariczanka (ukr. Зарічанка; pol. hist. "Lanckoroń") – wieś na Ukrainie, w obwodzie chmielnickim, w rejonie czemerowieckim. W 2001 roku liczyła 929 mieszkańców.
Miejscowość została założona przez Lanckorońskich, którzy mieli w okolicy znaczne posiadłości, rozdzielone następnie między Dwernickich i Żukotyńskich.
W 1884 roku do lanckorońskiego zarządu gminnego należały: Lanckoroń, Draganówka, Poczapińce, Latawa, Róża, Kormilcze, Żerdzie, Koczubijowce, Krasnostawce, Żabińce, Huków, Marianówka.

</doc>
<doc id="2791144" url="https://pl.wikipedia.org/wiki?curid=2791144" title="Jõesuu (Tori)">
Jõesuu (Tori)

Jõesuu – wieś w Estonii, w prowincji Parnawa, w gminie Tori. We wsi rzeka Navesti uchodzi do Parnawy.

</doc>
<doc id="2791145" url="https://pl.wikipedia.org/wiki?curid=2791145" title="Diecezja Byumba">
Diecezja Byumba

Diecezja Byumba (łac. "Dioecesis Byumbanus", ang. "Diocese of Byumba") – rzymskokatolicka diecezja ze stolicą w Byumba, w Rwandzie. Jest sufraganią archidiecezji kigalijskiej. 
Historia.
Diecezja powstała w 1981 roku mocą decyzji papieża Jana Pawła II. 

</doc>
<doc id="2791146" url="https://pl.wikipedia.org/wiki?curid=2791146" title="Iwachniwci">
Iwachniwci

Iwachniwci (ukr. Івахнівці; pol. hist. "Iwachnowce") – wieś na Ukrainie, w obwodzie chmielnickim, w rejonie czemerowskim. 

</doc>
<doc id="2791147" url="https://pl.wikipedia.org/wiki?curid=2791147" title="Artis Lazdiņš">
Artis Lazdiņš

Artis Lazdiņš (ur. 3 maja 1986 w Limbaži) − łotewski piłkarz występujący na pozycji pomocnika, zawodnik Saldus SS/Leevon. Były reprezentant reprezentacji Łotwy.
Życiorys.
Kariera klubowa.
Lazdiņš jest wychowankiem FK Limbaži (1994–1997). Następnie występował w juniorskiej sekcji FK Auda (1997-2000). W międzyczasie wyjechał do USA, gdzie grał w młodzieżowej drużynie Chernomorets SC (2000–2004).
W latach 2004–2005 występował w seniorskiej drużynie FK Auda. 1 stycznia 2006 został zawodnikiem FK Ventspils. Z klubem trzykrotnie wygrywał mistrzostwo Łotwy. W jego barwach wystąpił w 41 meczach, zdobywając jednego gola. Kolejnym zespołem Lazdiņša była FK Jelgava (2010–2012). W ciągu trzech lat wywalczył z nią krajowy puchar. Będąc podstawowym piłkarzem, zagrał w 65 spotkaniach Virslīgi i strzelił dwie bramki.
13 września 2012 Lazdiņš podpisał kontrakt z polskim klubem Piastem Gliwice. Jednak pod koniec stycznia 2014 roku Łotysz rozwiązał kontrakt za porozumieniem stron i odszedł z klubu. Wrócił do FK Jelgava (2014–2020).
20 marca 2020 został zawodnikiem łotewskiego Saldus SS/Leevon, bez odstępnego.
Reprezentacja.
Był reprezentantem Łotwy w kategoriach: U-19 i U-21.
Lazdiņš zadebiutował w seniorskiej reprezentacji Łotwy 19 czerwca 2010 na stadionie A. Le Coq Arena w zremisowanym 0:0 meczu towarzyskim z Estonią. W kadrze zagrał 29 spotkań (2010–2017).

</doc>
<doc id="2791148" url="https://pl.wikipedia.org/wiki?curid=2791148" title="Łetawa">
Łetawa

Łetawa (ukr. Летава, pol. "Latawa") – wieś w rejonie czemerowskim obwodu chmielnickim. 
Wieś położona była w pierwszej połowie XVII wieku w starostwie skalskim w województwie podolskim.
Dwór.
Parterowy dwór kryty dachem dwuspadowym, od frontu portyk z czterema kolumnami podtrzymującymi trójkątny fronton. Opisany w książce Pro Memoria.

</doc>
<doc id="2791149" url="https://pl.wikipedia.org/wiki?curid=2791149" title="Levi (Tori)">
Levi (Tori)

Levi – wieś w Estonii, w prowincji Parnawa, w gminie Tori.

</doc>
<doc id="2791150" url="https://pl.wikipedia.org/wiki?curid=2791150" title="Pjatnyczany">
Pjatnyczany

Pjatnyczany (ukr. П'ятничани) – wieś w rejonie czemerowskim obwodu chmielnickiego.
Wieś położona była w pierwszej połowie XVII wieku w starostwie skalskim w województwie podolskim.

</doc>
<doc id="2791151" url="https://pl.wikipedia.org/wiki?curid=2791151" title="Miękkie naruszenie supersymetrii">
Miękkie naruszenie supersymetrii

Miękkie naruszenie supersymetrii – naruszenie supersymetrii związane z dodaniem do efektywnego lagranżjanu wyrazów superrenormalizowalnych, które nie powodują kwadratowych (ani silniejszych) ultrafioletowych rozbieżności. Mogą to być np. oddziaływania kwadratowe w polach (człony masowe) i oddziaływanie trzeciego stopnia w polach skalarnych (o ile nie prowadzą do pojawienia się diagramów-kijanek). Człony takie jawnie łamią supersymetrię, ale mogą być wyjaśnione przez spontaniczne łamanie dokładnej supersymetrii obserwowalnej przy wyższych energiach.
Model z miękkim naruszeniem supersymetrii został zaproponowany w 1981 przez Howarda Georgiego i Savasa Dimopoulosa.

</doc>
<doc id="2791152" url="https://pl.wikipedia.org/wiki?curid=2791152" title="Teremkiwci">
Teremkiwci

Teremkiwci (ukr. Теремківці, pol. hist. "Teremkowce") – wieś na Ukrainie, w obwodzie chmielnickim, w rejonie czemerowskim.
Historia.
W 1493 wieś jest znana jako Poteremce.
W 1842 we wsi zbudowano kamienną cerkiew pw. Świętej Trójcy.

</doc>
<doc id="2791153" url="https://pl.wikipedia.org/wiki?curid=2791153" title="Jorge Bátiz">
Jorge Bátiz

Jorge Bátiz (ur. 2 grudnia 1933 w Tandil) – argentyński kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Jorge Bátiz osiągnął w 1955 roku, kiedy to zdobył srebrny medal w sprincie indywidualnym amatorów podczas mistrzostw świata w Mediolanie. W zawodach tych wyprzedził go jedynie Włoch Giuseppe Ogna, a trzecie miejsce zajął Australijczyk John Tresidder. W tym samym roku zdobył złoty medal w tej samej konkurencji na igrzyskach panamerykańskich w Meksyku. Na rozgrywanych rok później mistrzostwach świata w Kopenhadze rywalizację w sprincie indywidualnym ponownie zakończył na drugim miejscu, tym razem przegrywając tylko z Francuzem Michelem Rousseau. Bátiz jest pierwszym argentyńskim kolarzem, który zdobył medal torowych mistrzostw świata. Startował również w wyścigach szosowych, ale bez większych sukcesów.

</doc>
<doc id="2791154" url="https://pl.wikipedia.org/wiki?curid=2791154" title="Wynohradiwka (obwód chmielnicki)">
Wynohradiwka (obwód chmielnicki)

Wynohradiwka (ukr. Виноградівка, pol. "Kazimirek") – wieś na Ukrainie, w obwodzie chmielnickim, w rejonie jarmolińskim.
Pałac wybudowany przez Biskupskich przy puszczy dębowej. W domu cenna biblioteka. Zniszczony w 1917–1918 roku.

</doc>
<doc id="2791160" url="https://pl.wikipedia.org/wiki?curid=2791160" title="Kosohirka">
Kosohirka

Kosohirka (ukr. Косогірка, pol. hist. "Franpol") – wieś na Ukrainie w rejonie jarmolińskim obwodu chmielnickiego. 
Pod koniec XIX w. wieś w gminie Kujawy w powiecie kamienieckim.

</doc>
<doc id="2791162" url="https://pl.wikipedia.org/wiki?curid=2791162" title="Bronies">
Bronies

Bronies (l.poj. "brony") – określenie osób interesujących się kucykami z serii "My Little Pony", a w szczególności postaciami z serialu '. Określenie zostało stworzone przez użytkowników imageboardu 4chan.org. Chociaż serial przeznaczony został dla małych dzieci i ich rodziców, jak określają twórcy, zyskał także duże grono fanów w wieku nastoletnim i studenckim, głównie płci męskiej, tzw. "bronies", jak również żeńskiej – "pegasisters".
Elementy programu stały się częścią kultury remiksu i zbudowały podstawy wielu różnych memów internetowych, a także stworzonych przez fanów utworów muzycznych, fanartów, opowiadań fan fiction oraz gadżetów związanych z kreskówką.
Fani kucyków organizują zloty, tzw. "ponymeety". W Polsce pierwszy z nich odbył się 21 sierpnia 2011 w Warszawie. Z czasem spotkania zaczęto organizować w innych regionach Polski. Spotkania były coraz większe i liczniejsze. Doprowadziło to do tego, że w dniach 24–25 listopada 2012 roku w Krakowie odbył się pierwszy w Polsce konwent fanów "My Little Pony: Przyjaźń to magia" – "My Little Konwent". Według organizatorów przybyło na niego około 400 bronies z Polski i kilkoro z zagranicy (przede wszystkim z Niemiec). II edycja tej imprezy miała miejsce 28–29 września 2013 i miała bardziej międzynarodowy wydźwięk (główna nazwa konwentu brzmiała "Pony Con-Gress"). Tak jak przed rokiem, fani serialu spotkali się w Krakowie, a dołączyła do nich dwójka aktorów podkładających głosy pod postacie z serialu w polskiej wersji językowej. 

</doc>
<doc id="2791163" url="https://pl.wikipedia.org/wiki?curid=2791163" title="Kimurgor Ngeny">
Kimurgor Ngeny

Kimurgor Ngeny (ur. 10 lipca 1951) – kenijski lekkoatleta, długodystansowiec.
Podczas igrzysk olimpijskich w Los Angeles (1984) zajął 68. miejsce w biegu maratońskim z wynikiem 2:37:19.

</doc>
<doc id="2791164" url="https://pl.wikipedia.org/wiki?curid=2791164" title="Pius Munyasia">
Pius Munyasia

Pius Munyasia (ur. 6 lipca 1960) – kenijski lekkoatleta, chodziarz.
Podczas igrzysk olimpijskich w Los Angeles (1984) zajął 32. miejsce w chodzie na 20 kilometrów z wynikiem 1:34:53.
Złoty medalista mistrzostw Kenii.

</doc>
<doc id="2791165" url="https://pl.wikipedia.org/wiki?curid=2791165" title="Diamara Planell">
Diamara Planell

Diamara Planell (ur. 16 lutego 1993 w Bayamón) – portorykańska lekkoatletka, tyczkarka. 
Osiągnięcia.
Medalistka mistrzostw NCAA.

</doc>
<doc id="2791166" url="https://pl.wikipedia.org/wiki?curid=2791166" title="Frederick George Waterhouse">
Frederick George Waterhouse

Frederick George Waterhouse (ur. 25 sierpnia 1815 w Somers Town, zm. 7 września 1898 w Mannahill) – brytyjski zoolog i entomolog; brat wybitnego entomologa i zoologa – George’a R. Waterhouse’a.
Życiorys.
Frederick George Waterhouse był synem Jamesa Edwarda Waterhouse’a, notariusza i jego żony Marii (z domu Newman). Wraz ze swoim starszym bratem pracował w British Museum. 7 lipca 1852 roku ożenił się z Fanny Shepherd Abbott i wyemigrował do Australii Południowej. W październiku 1860 roku został kustoszem South Australian Museum w Adelajdzie. 5 grudnia 1861 wyruszył wraz Johnem McDouall Stuartem na wyprawę, podczas której jako pierwsi przemierzyli Australię od południowego wybrzeża do brzegów Pacyfiku na północy. Waterhouse wrócił do Adelajdy 21 stycznia 1863, przywożąc z sobą dużą liczbę okazów ptaków, ssaków, owadów i roślin. Jednym z najciekawszych eksponatów był okaz rzadkiego gatunku papug – księżniczki wspaniałej ("Polytelis alexandrae"). W uznaniu zasług Waterhouse otrzymał nagrodę rządową.
Waterhouse był członkiem korespondentem Zoological Society of London, a od 1859 roku – wiceprezesem Adelaide Philosophical Society. Około 1872 roku znalazł w wodach w Australii Południowej, wraz ze swoim przyjacielem Albertem Molineaux, czterdzieści gatunków wcześniej nieznanych ryb. Gatunki te zostały później opisane przez Francis de Laporte de Castelnau. W lutym 1882 Waterhouse opuścił na osiem miesięcy Australię i mieszkał w Anglii. Po powrocie do Australii osiadł w Burnside. W 1897 przeniósł się do Jamestown, położonego na północ od Adelajdy. Zmarł 7 września 1898 w Mannahill.
Dokonania Waterhouse zostały upamiętnione w nazwach wielu gatunków zwierząt. Przepływająca przez Terytorium Północne rzeka otrzymała nazwę Waterhouse River.

</doc>
<doc id="2791167" url="https://pl.wikipedia.org/wiki?curid=2791167" title="Mychałkiwci">
Mychałkiwci

Mychałkiwci (ukr. Михалківці) – wieś na Ukrainie, w obwodzie chmielnickim, w rejonie jarmolińskim.

</doc>
<doc id="2791169" url="https://pl.wikipedia.org/wiki?curid=2791169" title="Żyżnykiwci">
Żyżnykiwci

Żyżnykiwci (ukr. Жижниківці) – wieś na Ukrainie, w obwodzie chmielnickim, w rejonie biłohirskim.

</doc>
<doc id="2791170" url="https://pl.wikipedia.org/wiki?curid=2791170" title="Żurawłynci">
Żurawłynci

Żurawłynci (ukr. Журавлинці) – wieś na Ukrainie, w obwodzie chmielnickim, w rejonie gródeckim.

</doc>
<doc id="2791172" url="https://pl.wikipedia.org/wiki?curid=2791172" title="Diecezja Cyangugu">
Diecezja Cyangugu

Diecezja Cyangugu (łac. "Dioecesis Cyanguguensis", ang. "Diocese of Cyangugu") – rzymskokatolicka diecezja ze stolicą w Cyangugu, w Rwandzie. 
Historia.
Diecezja powstała w 1981 roku mocą decyzji papieża Jana Pawła II. 

</doc>
<doc id="2791175" url="https://pl.wikipedia.org/wiki?curid=2791175" title="Zawadynci (rejon gródecki)">
Zawadynci (rejon gródecki)

Zawadynci (ukr. Завадинці) – wieś na Ukrainie, w obwodzie chmielnickim, w rejonie gródeckim.
Miejsce urodzenia Piotra Chmielowskiego, potem własność Kazimierza Ferdynanda Pułaskiego, znanego historyka i archeologa. 
Parafia Boga Ojca dekanatu gródeckiego.

</doc>
<doc id="2791176" url="https://pl.wikipedia.org/wiki?curid=2791176" title="Podanie wyroku do publicznej wiadomości">
Podanie wyroku do publicznej wiadomości

Podanie wyroku do publicznej wiadomości – środek karny orzekany wobec sprawców przestępstw lub wykroczeń, wskazany w przepisie art. 39 Kodeksu karnego (pkt 8). Sąd, który orzekł o tym środku karnym, określa sposób jego podania do publicznej wiadomości bądź w samym wyroku, bądź też w postanowieniu uzupełniającym (art. 197 k.k.w. i art. 242 § 3 k.k.w.), przy czym nie jest skrępowany żadnym katalogiem form publikacji tego środka. Ze względu na cel prewencyjny omawianego środka ważne jest miejsce jego ogłoszenia.
Przepis artykułu 43b Kodeksu karnego.
Zgodnie z przepisem art. 43b (dawniej art. 50) k.k. sąd może orzec podanie wyroku do publicznej wiadomości w określony sposób, jeżeli uzna to za celowe, w szczególności ze względu na społeczne oddziaływanie skazania, o ile nie narusza to interesu pokrzywdzonego. Wyrok Sądu Apelacyjnego w Katowicach z dnia 28 czerwca 2007 r. (sygn. akt II AKa 190/2007) precyzuje, iż podanie wyroku do publicznej wiadomości powinno mieć miejsce przede wszystkim w takich przypadkach, które wzbudziły szczególne zainteresowanie społeczne, wywołały powszechne oburzenie, czy też niepokój. Celowe jest również sięganie do tego środka w przypadku przestępstw nagminnie popełnianych na danym terenie lub w określonym środowisku.
Sposób publikacji.
Przepisy k.k.w. (art. 198 i 199) stanowią, że podanie wyroku do publicznej wiadomości może być dokonane w czasopiśmie lub innym środku masowego komunikowania (radio, telewizja). Decyzja w tej kwestii należy do składu orzekającego. Warto zauważyć, że w świetle przepisu art. 43b k.k. sąd może orzec podanie wyroku do publicznej wiadomości poprzez publikację w internecie (np. na stronie internetowej Komendy Stołecznej Policji opublikowano wyrok Sądu Rejonowego dla Warszawy Śródmieścia II Wydział Karny z dnia 24 marca 2006 roku). Taka forma publikacji wiąże się z pewnymi problemami natury prawnej.
Pojęcie to nie obejmuje swym zakresem publikacji wizerunku oskarżonego (portretu, zdjęcia itp.) – potwierdził to w swoim orzecznictwie Sąd Najwyższy.
Zgodnie z artykułem 198 k.k.w. w razie orzeczenia podania wyroku do publicznej wiadomości przez ogłoszenie w czasopiśmie, sąd przesyła odpis wyroku lub wyciąg z wyroku, ze wzmianką dotyczącą prawomocności, do redakcji określonego w wyroku czasopisma, z poleceniem wydrukowania go w jednym z najbliższych jego numerów. Redakcja czasopisma ma obowiązek zawiadomić sąd o wykonaniu polecenia, przesyłając jednocześnie egzemplarz, w którym zamieszczono ogłoszenie; w razie nieprawidłowości sąd nakazuje je usunąć.
Zgodnie z artykułem 199 k.k.w. w razie orzeczenia podania wyroku do publicznej wiadomości w inny sposób, sąd – zgodnie z treścią wyroku – wydaje komu należy odpowiednie polecenie, przesyłając jednocześnie odpis wyroku lub wyciąg z wyroku ze wzmianką o prawomocności. Ten, kto otrzymał polecenie, ma obowiązek je wykonać w czasie, miejscu i w sposób określony przez sąd oraz bezzwłocznie zawiadomić o tym sąd, który w razie zauważenia nieprawidłowości nakazuje je usunąć.
Obligatoryjne podanie wyroku do publicznej wiadomości.
Przepis art. 215 k.k. nakłada na sąd obowiązek orzeczenia na wniosek pokrzywdzonego podania wyroku do publicznej wiadomości za przestępstwo zniesławienia.
Środki zaskarżenia.
Na postanowienie w przedmiocie sposobu podania wyroku do publicznej wiadomości prokuratorowi oraz skazanemu i jego obrońcy, a także pokrzywdzonemu, choćby nie był stroną w procesie, przysługuje zażalenie (art. 197 § 2 k.k.w.).

</doc>
<doc id="2791177" url="https://pl.wikipedia.org/wiki?curid=2791177" title="Iwankiwci (rejon gródecki)">
Iwankiwci (rejon gródecki)

Iwankiwci (ukr. Іванківці) – wieś na Ukrainie, w rejonie gródeckim obwodu chmielnickiego. 

</doc>
<doc id="2791178" url="https://pl.wikipedia.org/wiki?curid=2791178" title="Diecezja Ruhengeri">
Diecezja Ruhengeri

Diecezja Ruhengeri (łac. "Dioecesis Ruhengeriensis", ang. "Diocese of Ruhengeri") – rzymskokatolicka diecezja ze stolicą w Ruhengeri, w Rwandzie. Jest sufraganią archidiecezji kigalijskiej. 
Historia.
Diecezja powstała w 1960 roku mocą decyzji papieża Jana XXIII.

</doc>
<doc id="2791179" url="https://pl.wikipedia.org/wiki?curid=2791179" title="Kałyniwka (rejon gródecki)">
Kałyniwka (rejon gródecki)

Kałyniwka (ukr. Калинівка) – wieś na Ukrainie, w obwodzie chmielnickim, w rejonie gródeckim.

</doc>
<doc id="2791180" url="https://pl.wikipedia.org/wiki?curid=2791180" title="Kamjanka (rejon gródecki)">
Kamjanka (rejon gródecki)

Kamjanka (ukr. Кам'янка) – wieś na Ukrainie, w obwodzie chmielnickim, w rejonie gródeckim.

</doc>
<doc id="2791181" url="https://pl.wikipedia.org/wiki?curid=2791181" title="Krynciliw">
Krynciliw

Krynciliw (ukr. Кринцілів) – wieś na Ukrainie, w obwodzie chmielnickim, w rejonie gródeckim.
Leży nad Zbruczem, naprzeciw Kręciłowa w obwodzie tarnopolskim, w rejonie husiatyńskim, który w okresie międzywojennym należał do Polski, gdzie stacjonowały jednostki graniczne Wojska Polskiego; we wrześniu 1921 placówkę wystawiła 3 kompania 23 batalionu celnego).

</doc>
<doc id="2791182" url="https://pl.wikipedia.org/wiki?curid=2791182" title="John Tresidder">
John Tresidder

John Tresidder (ur. 30 lipca 1932 w Newcastle) – australijski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze John Tresidder osiągnął w 1954 roku, kiedy to zdobył srebrny medal w sprincie indywidualnym amatorów podczas mistrzostw świata w Kolonii. W zawodach tych wyprzedził go jedynie Brytyjczyk Cyril Peacock, a trzecie miejsce zajął Francuz Roger Gaignard. Na rozgrywanych rok później mistrzostwach świata w Mediolanie w tej samej konkurencji Tresidder zajął trzecie miejsce, ulegając tylko Włochowi Giuseppe Ogni i Argentyńczykowi Jorge Bátizowi. Kilkakrotnie zajmował miejsca na podium zawodów cyklu Six Days, sześciokrotnie zwyciężając. Startował również w wyścigach szosowych, ale bez większych sukcesów. Nigdy nie wystąpił na igrzyskach olimpijskich.

</doc>
<doc id="2791183" url="https://pl.wikipedia.org/wiki?curid=2791183" title="Kuriwka">
Kuriwka

Kuriwka (ukr. Курівка) – wieś na Ukrainie, w obwodzie chmielnickim, w rejonie gródeckim.

</doc>
<doc id="2791185" url="https://pl.wikipedia.org/wiki?curid=2791185" title="Tarasiwka (rejon gródecki)">
Tarasiwka (rejon gródecki)

Tarasiwka (ukr. Тарасівка) – wieś na Ukrainie, w obwodzie chmielnickim, w rejonie gródeckim.

</doc>
<doc id="2791186" url="https://pl.wikipedia.org/wiki?curid=2791186" title="Czorna (rejon czemerowiecki)">
Czorna (rejon czemerowiecki)

Czorna (ukr. Чорна, pol. "Czarna") – wieś na Ukrainie w rejonie czemerowieckim obwodu chmielnickiego.

</doc>
<doc id="2791187" url="https://pl.wikipedia.org/wiki?curid=2791187" title="Kościół Matki Bożej Królowej Polski w Chełście">
Kościół Matki Bożej Królowej Polski w Chełście

Kościół pw. Matki Bożej Królowej Polski w Chełście – zabytkowy kościół filialny, należący do parafii św. Jana Kantego w Niegosławiu, dekanatu Drezdenko, diecezji zielonogórsko-gorzowskiej, zlokalizowany we wsi Chełst, w powiecie czarnkowsko-trzcianeckim, w województwie wielkopolskim.
Historia.
Wybudowany w 1765 roku dla ludności ewangelickiej. Świątynia przejęta przez kościół katolicki w 1947 roku,
Architektura.
Kościół szachulcowy, orientowany, o konstrukcji słupowo-ramowej, Budowla salowa z kruchtą od frontu. Dach jednokalenicowy pokryty blachą. Jeden ołtarz, wyposażony w elementy z wieków od XVIII do XX. Przykościelna metalowa dzwonnica, zakończona daszkiem dwuspadowym oraz zakrystia z boku nawy, zostały dobudowane po 1976 roku.
Otoczenie.
Obok kościoła znajduje się zaniedbany cmentarz ewangelicki z drugiej połowy XVIII wieku, a także pomnik ofiar I wojny światowej (nieczytelny prawie napis w języku niemieckim).

</doc>
<doc id="2791192" url="https://pl.wikipedia.org/wiki?curid=2791192" title="Orfeusz i Eurydyka (obraz Petera Paula Rubensa)">
Orfeusz i Eurydyka (obraz Petera Paula Rubensa)

Orfeusz i Eurydyka – obraz autorstwa flamandzkiego malarza Rubensa.
Geneza.
Tematyka obrazu została zaczerpnięta z "Metamorfoz" Owidiusza. Opisany epizod opowiada o Orfeuszu i jego miłości do Eurydyki. W dniu ich ślubu kobieta zmarła od ukąszenia węża. Orfeusz zrozpaczony udał się do podziemi by wyprosić u Hadesa i Persefony przywrócenie życia ukochanej. Gdy stanął przed obliczem władcy podziemnego świata, zaczął wygrywać na lirze pieśń o powodach swojego przyjścia i miłości do Eurydyki. Jego słowa wzruszyły i poruszyły bogów i wszystkich mieszkańców krainy: 
Opis i interpretacja.
Rubens wybrał moment, gdy Orfeusz odzyskawszy ukochaną odchodzi z podziemnego świata. Jego muskularne ciało okrywa czerwona szata. Na ramieniu niesie swój instrument, a zarazem atrybut – lirę. Znając warunek na podstawie którego odzyskał Eurydykę, ukradkiem spogląda kątem oka na dziewczynę, nie odwraca jeszcze głowy, ale trzyma ją za rękę śpiesząc do wyjścia. Eurydyka, wstydliwie zakrywa swe piersi, a prawą ręką podtrzymuje zwiewną białą suknię zakrywającą dolne partie ciała. Jej głowa jest odwrócona, jej oblicze jest radosne, a wzrok skierowany na Persefonę. Ta, w przeciwieństwie do niej, jest wyraźnie zasmucona. Lewą ręką wykonuje gest pożegnania, a na jej twarzy rysuje się smutek. Według legendy Persefona trafiła do świata podziemia wbrew swojej woli, została porwana przez Plutona. Wspólny los kobiet, które przedwcześnie trafiły przed oblicze Plutona połączył je niewidzialną więzią emocjonalną. Szczęśliwa Eurydyka odchodzi, nieszczęśliwa Persefona musi pozostać. Reakcji kobiety przygląda się Pluton. Na odchodzącą parę patrzy trójgłowy pies Cerber, strażnik podziemi, ukazany u dołu obok tronu.
Szkic przygotowawczy.
Olejny szkic przygotowawczy do tego obrazu z 1636 (o wymiarach 27,6 × 32,3 cm) był przechowywany w Muzeum Sztuki w Zurychu. W styczniu 1985 został skradziony – złodzieje wycięli płótno z ramy.

</doc>
<doc id="2791196" url="https://pl.wikipedia.org/wiki?curid=2791196" title="Otrokiw">
Otrokiw

Otrokiw (ukr. Отроків, pol. Otroków) – wieś na Ukrainie, w obwodzie chmielnickim, w rejonie nowouszyckim.

</doc>
<doc id="2791197" url="https://pl.wikipedia.org/wiki?curid=2791197" title="Moszkowce">
Moszkowce

Moszkowce (ukr. Великі Мошківці, "Wyłyki Moszkiwci") – wieś w rejonie andruszowskim obwodu żytomierskiego.

</doc>
<doc id="2791200" url="https://pl.wikipedia.org/wiki?curid=2791200" title="Peter Brotherton">
Peter Brotherton

Peter Frederick Brotherton (ur. 4 lutego 1931 w Bostonie) – brytyjski kolarz torowy, dwukrotny wicemistrz świata.
Kariera.
Pierwszy sukces w karierze Peter Brotherton osiągnął w 1954 roku, kiedy zdobył srebrny medal w indywidualnym wyścigu na dochodzenie amatorów podczas mistrzostw świata w Kolonii. W zawodach tych wyprzedził go jedynie Włoch Leandro Faggin, a trzecie miejsce zajął kolejny Brytyjczyk - Norman Sheil. W tym samym roku wystartował na igrzyskach Imperium Brytyjskiego i Wspólnoty Brytyjskiej w Vancouver, gdzie uległ tylko Sheilowi. Na mistrzostwach świata w Mediolanie w 1955 roku Brotherton zdobył kolejny srebrny medal w indywidualnym wyścigu na dochodzenie, tym razem wygrał Norman Sheil, a trzeci był Leandro Faggin. W 1956 roku wystąpił na igrzyskach olimpijskich w Melbourne, gdzie razem z Erikiem Thompsonem zajął czwarte miejsce w wyścigu tandemów, przegrywając walkę o brąz z Włoską parą Giuseppe Ogna i Cesare Pinarello.

</doc>
<doc id="2791201" url="https://pl.wikipedia.org/wiki?curid=2791201" title="Horodkówka">
Horodkówka

Horodkówka (ukr. Городківка, "Horodkiwka"; hist. "Chałaimgródek") – wieś na Ukrainie, w obwodzie żytomierskim, w rejonie andruszowskim. W 2001 roku liczyła 1095 mieszkańców.
We wsi znajduje się zabytkowy kościół św. Klary.
W miejscowości w 1831 roku urodził się Eustachy Iwanowski.

</doc>
<doc id="2791202" url="https://pl.wikipedia.org/wiki?curid=2791202" title="Iwnica">
Iwnica

Iwnica (ukr. Івниця, "Iwnycja") – wieś w rejonie andruszowskim obwodu żytomierskiego. Parafia katolicka św. Jana Chrzciciela dekanatu różyńskiego.
Pałac.
Pałac parterowy, wybudowany w stylu empire na wysokiej oficynie, w części centralnej piętrowy, od frontu portyk zwieńczony tympanonem. Obok duży park. Do pałacu prowadziła brama w stylu antycznym z kolumnami podtrzymującymi antyczny gzyms.

</doc>
<doc id="2791205" url="https://pl.wikipedia.org/wiki?curid=2791205" title="Kryłówka">
Kryłówka

Kryłówka (ukr. Крилівка, "Kryliwka") – wieś w rejonie andruszowskim obwodu żytomierskiego.

</doc>
<doc id="2791208" url="https://pl.wikipedia.org/wiki?curid=2791208" title="Halczyniec">
Halczyniec

Halczyniec (ukr. Гальчин, "Halczyn") – wieś w rejonie berdyczowskim obwodu żytomierskiego. 
29 września 1804 w Halczyńcu urodził się Michał Czajkowski vel Sadyk Pasza.
W XIX wieku wieś należała do gminy w powiecie żytomierskim guberni wołyńskiej.
25 kwietnia 1920 pod Halczyńcem poległ wachmistrz Jan Książek.

</doc>
<doc id="2791209" url="https://pl.wikipedia.org/wiki?curid=2791209" title="Super Bowl XXXI">
Super Bowl XXXI

Super Bowl XXXI był trzydziestym pierwszym finałem o mistrzostwo NFL w zawodowym futbolu amerykańskim, rozegranym 26 stycznia 1997 roku, na stadionie Louisiana Superdome, w Nowym Orleanie, w stanie Luizjana.
Mistrz konferencji NFC, drużyna Green Bay Packers, pokonał mistrza konferencji AFC, drużynę New England Patriots, uzyskując wynik 35-21.
Za faworytów spotkania uważana była drużyna z Green Bay.
Amerykański hymn państwowy przed meczem wykonała Luther Vandross. W przerwie w połowie meczu wystąpili: James Brown, ZZ Top oraz The Blues Brothers.
Tytuł MVP finałów zdobył Desmond Howard, Kick returner/Punt returner zespołu Packers.

</doc>
<doc id="2791210" url="https://pl.wikipedia.org/wiki?curid=2791210" title="Amalaraeus">
Amalaraeus

Amalaraeus – rodzaj owadów należących do rzędu pcheł.
Należą tutaj następujące gatunki pcheł:

</doc>
<doc id="2791212" url="https://pl.wikipedia.org/wiki?curid=2791212" title="Żytyńce">
Żytyńce

Żytyńce (ukr. "Żytynci") - wieś w rejonie berdyczowskim obwodu żytomierskiego. 

</doc>
<doc id="2791213" url="https://pl.wikipedia.org/wiki?curid=2791213" title="Żurbińce (rejon berdyczowski)">
Żurbińce (rejon berdyczowski)

Żurbińce (ukr. "Żurbynci") - wieś w rejonie berdyczowskim obwodu żytomierskiego. 

</doc>
<doc id="2791214" url="https://pl.wikipedia.org/wiki?curid=2791214" title="Werby (obwód żytomierski)">
Werby (obwód żytomierski)

Werby (ukr. Верби) – wieś na Ukrainie, w obwodzie żytomierskim, w rejonie nowogrodzkim.

</doc>
<doc id="2791217" url="https://pl.wikipedia.org/wiki?curid=2791217" title="Rotarianie">
Rotarianie



</doc>
<doc id="2791218" url="https://pl.wikipedia.org/wiki?curid=2791218" title="Mołoczki (Ukraina)">
Mołoczki (Ukraina)

Mołoczki (ukr. Mołoczki) – wieś w rejonie berdyczowskim obwodu żytomierskiego. 
Miejsce bitwy stoczonej przez Karola Boromeusza Różyckiego.

</doc>
<doc id="2791224" url="https://pl.wikipedia.org/wiki?curid=2791224" title="Troszcza">
Troszcza

Troszcza (ukr. Троща, "Troszcza") – wieś na Ukrainie, w rejonie żytomierskim obwodu żytomierskiego.
Dawniej prywatna wieś szlachecka, położona w województwie kijowskim, w 1739 roku należała do klucza Cudnów Lubomirskich. 

</doc>
<doc id="2791225" url="https://pl.wikipedia.org/wiki?curid=2791225" title="Turczynówka">
Turczynówka

Turczynówka (ukr. Турчинівка, "Turczyniwka") – wieś w rejonie żytomierskim obwodu żytomierskiego.
Wieś położona w województwie kijowskim należała w 1739 roku do klucza Cudnów Lubomirskich.
Pałac.
W XIX w. wzbogacona rodzina chłopska Mikołaja Tereszczenki zbudowała pałac w stylu neogotyckim i neorenesansowym i utworzyła park. Dwukondygnacyjny obiekt zbudowany z czerwonej cegły w latach 1899-1900 powstał na planie prostokąta. Z lewej strony budynku znajduje się wieża zwieńczona iglicą. Cały kompleks składa się z pałacu, budynku gospodarczego, dworku, ogrodzenia i bramy do parku. W czasach ZSRR pałac mieścił zawodową szkołę rolniczą, potem szkołę rolniczą.

</doc>
<doc id="2791227" url="https://pl.wikipedia.org/wiki?curid=2791227" title="Liszczyn">
Liszczyn

Liszczyn (, pol. Leszczyn) – wieś na Ukrainie, w obwodzie żytomierskim, w rejonie żytomierskim, nad Hujwą. W 2001 roku liczyła 1265 mieszkańców.
Pierwsza wzmianka o miejscowości pochodzi z 1566 roku. We wsi murowany kościół pw. św. Trójcy z 1805 r. wybudowany przez Józefa Polanowskiego, stolnika przemyskiego. W 1969 roku do Liszczyna przyłączono miejscowość Tułyn (pol. Tulin).
W Tułynie znajdował się dawniej warowny zamek położony na Zamkowej Górze oraz pałac z wieżyczką wybudowany w stylu neogotyckim przez Dobrowolskich.

</doc>
<doc id="2791229" url="https://pl.wikipedia.org/wiki?curid=2791229" title="Kaleńskie">
Kaleńskie

Kaleńskie (ukr. "Kałenśkie") - wieś w rejonie korosteńskim obwodu żytomierskiego.

</doc>
<doc id="2791232" url="https://pl.wikipedia.org/wiki?curid=2791232" title="Ochotówka">
Ochotówka

Ochotówka (ukr. "Ochotiwka") – wieś w rejonie korosteńskim obwodu żytomierskiego.
W 1826 urodził się tutaj polski rzeźbiarz Wiktor Brodzki.

</doc>
<doc id="2791233" url="https://pl.wikipedia.org/wiki?curid=2791233" title="Synhaje">
Synhaje

Synhaje (ukr. "Synhaji") – wieś w rejonie korosteńskim obwodu żytomierskiego. Powierzchnia wsi wynosi 2483 km². Zamieszkuje ją 608 mieszkańców.

</doc>
<doc id="2791234" url="https://pl.wikipedia.org/wiki?curid=2791234" title="Chodaky (obwód żytomierski)">
Chodaky (obwód żytomierski)

Chodaky (ukr. Ходаки) – wieś na Ukrainie, w obwodzie żytomierskim, w rejonie korosteńskim. W 2001 roku liczyła 270 mieszkańców.

</doc>
<doc id="2791237" url="https://pl.wikipedia.org/wiki?curid=2791237" title="Amaradix">
Amaradix

Amaradix – rodzaj owadów należących do rzędu pcheł.
Należą tutaj następujące gatunki pcheł:
1923)

</doc>
<doc id="2791238" url="https://pl.wikipedia.org/wiki?curid=2791238" title="Klitnia">
Klitnia

Klitnia (ukr. Клітня) - wieś na Ukrainie w rejonie malińskim obwodu żytomierskiego. Parafia św. Alberta Chmielowskiego należąca do dekanatu radomyskiego.

</doc>
<doc id="2791241" url="https://pl.wikipedia.org/wiki?curid=2791241" title="Mannahill">
Mannahill

Mannahill – miejscowość w australijskim stanie Australia Południowa. 

</doc>
<doc id="2791244" url="https://pl.wikipedia.org/wiki?curid=2791244" title="Lubowicze (Ukraina)">
Lubowicze (Ukraina)

Lubowicze (ukr. Любовичі , "Liubowyczi") – wieś w rejonie malińskim obwodu żytomierskiego.

</doc>
<doc id="2791245" url="https://pl.wikipedia.org/wiki?curid=2791245" title="Jasna Polana (obwód żytomierski)">
Jasna Polana (obwód żytomierski)

Jasna Polana (ukr. Ясна Поляна, "Jasna Poljana") – wieś w rejonie pulińskim obwodu żytomierskiego.

</doc>
<doc id="2791249" url="https://pl.wikipedia.org/wiki?curid=2791249" title="Wczorajsze">
Wczorajsze

Wczorajsze (ukr. Вчорайше) – wieś na Ukrainie, w obwodzie żytomierskim, w rejonie różyńskim. W 2001 roku liczyła 1308 mieszkańców.
Siedziba dawnej w powiecie skwirskim na Ukrainie.

</doc>
<doc id="2791252" url="https://pl.wikipedia.org/wiki?curid=2791252" title="Franciszek Masłowski">
Franciszek Masłowski



</doc>
<doc id="2791254" url="https://pl.wikipedia.org/wiki?curid=2791254" title="Sade-Mariah Greenidge">
Sade-Mariah Greenidge

Sade-Mariah Greenidge (ur. 14 października 1993) – barbadoska lekkoatletka specjalizująca się w sprinterskich biegach przez płotki. Okazjonalnie biega także w sztafecie 4 × 400 metrów.
Wielokrotna medalistka CARIFTA Games. W 2010 reprezentowała Barbados na igrzyskach olimpijskich młodzieży, na których nie przeszła eliminacji biegu na 100 metrów przez płotki. W 2012 zdobyła złoto mistrzostw Ameryki Środkowej i Karaibów juniorów. Bez powodzenia startowała na mistrzostwa świata juniorów w Barcelonie. Siódma zawodniczka uniwersjady w Kazaniu (2013).

</doc>
<doc id="2791257" url="https://pl.wikipedia.org/wiki?curid=2791257" title="Tom Forsyth">
Tom Forsyth

Thomas „Tom” Forsyth (ur. 23 stycznia 1949 w Glasgow, zm. 14 sierpnia 2020) – szkocki piłkarz występujący podczas kariery na pozycji obrońcy.
Kariera klubowa.
Piłkarską karierę Tom Forsyth rozpoczął w Motherwell w 1967. W październiku 1972 przeszedł do Rangers, w którym grał do końca kariery, którą zakończył w 1982. Z Rangersami trzykrotnie zdobył mistrzostwo Szkocji w 1975, 1976 i 1978, pięciokrotnie Puchar Szkocji w 1973, 1976, 1978, 1979 i 1981 oraz pięciokrotnie Pucharu Ligi Szkockiej w 1971, 1976, 1978, 1979 i 1982.
Na arenie międzynarodowej zdobył Puchar Zdobywców Pucharów w 1972 (Forsyth nie wystąpił w finale z Dinamem Moskwa). Ogółem w barwach "The Gers" wystąpił w 326 meczach.
Kariera reprezentacyjna.
W reprezentacji Szkocji Forsyth zadebiutował 9 czerwca 1971 w przegranym 0-1 meczu eliminacji Euro 72 z Danią. W 1978 został powołany do kadry na Mistrzostwa Świata. Na Mundialu w Argentynie wystąpił we wszystkich trzech meczach z Peru, Iranem i Holandią, który był jego ostatnim meczem w reprezentacji. Ogółem w reprezentacji rozegrał 22 mecze.

</doc>
<doc id="2791261" url="https://pl.wikipedia.org/wiki?curid=2791261" title="Roto Frank Okna Dachowe">
Roto Frank Okna Dachowe



</doc>
<doc id="2791263" url="https://pl.wikipedia.org/wiki?curid=2791263" title="Demerara">
Demerara

Demerara – dawna kolonia holenderska istniejąca w latach 1746-1815, położona nad rzeką Demerara, w środkowej części obecnej Gujany.
Początki kolonii sięgają 1746 roku, gdy nad rzeką Demerara powstała pierwsza plantacja. Jej inicjatorem był Storm van 's-Gravesande, gubernator sąsiedniej kolonii Essequibo, pod zwierzchnictwem której Demerara znajdowała się do 1772 roku. Kolonia szybko się rozwijała i wkrótce przerosła kolonię macierzystą, w 1769 roku licząc 5967 niewolników. Podobnie jak w Essequibo, w kolonii osadzało się wielu Brytyjczyków – w 1770 roku zarządzali oni około 1/3 spośród 130 tamtejszych plantacji.
W latach 1782-1784, podczas IV wojny angielsko-holenderskiej Demerara okupowana była przez wojska brytyjskie. Po raz kolejny kolonia znalazła się w rękach brytyjskich w 1796 roku, po czym została zwrócona Holendrom w 1801 roku. W 1803 roku Demerarę raz jeszcze zajęli Brytyjczycy, formalne zrzeczenie się władzy nad kolonią przez Holandię nastąpiło w 1815. W tym samym roku Demerara została połączona z Essequibo w jedną kolonię – Demerarę-Essequibo, która w późniejszym czasie weszła w skład Gujany Brytyjskiej.
Stolicą kolonii było miasto Stabroek (obecnie Georgetown).
Głównymi roślinami uprawianymi na plantacjach Demerary były trzcina cukrowa, kawowce, bawełna, a także kakaowce oraz ryż. Od kolonii pochodzi nazwa rodzaju brązowego cukru – Demerara.

</doc>
<doc id="2791265" url="https://pl.wikipedia.org/wiki?curid=2791265" title="Jądro radialne">
Jądro radialne



</doc>
<doc id="2791266" url="https://pl.wikipedia.org/wiki?curid=2791266" title="Jądro produktowe">
Jądro produktowe



</doc>
<doc id="2791267" url="https://pl.wikipedia.org/wiki?curid=2791267" title="Jądro Epanecznikowa">
Jądro Epanecznikowa



</doc>
<doc id="2791268" url="https://pl.wikipedia.org/wiki?curid=2791268" title="Jądrowy estymator gęstości">
Jądrowy estymator gęstości



</doc>
<doc id="2791269" url="https://pl.wikipedia.org/wiki?curid=2791269" title="Michelle Harrison">
Michelle Harrison

Michelle Harrison (ur. 1979 w Grays) − brytyjska pisarka, autorka powieści fantasy, twórczyni literatury dla dzieci i młodzieży.
Za swoją debiutancką powieść "13 skarbów" otrzymała w 2009 nagrodę Waterstone's Children's Book Prize.
Mieszka w Oxfordshire.
Powieści.
Trylogia "Trzynaście skarbów"

</doc>
<doc id="2791270" url="https://pl.wikipedia.org/wiki?curid=2791270" title="Demerara (ujednoznacznienie)">
Demerara (ujednoznacznienie)



</doc>
<doc id="2791272" url="https://pl.wikipedia.org/wiki?curid=2791272" title="Stabroek">
Stabroek



</doc>
<doc id="2791277" url="https://pl.wikipedia.org/wiki?curid=2791277" title="Kościół Niepokalanego Serca Najświętszej Maryi Panny z Fatimy w Kwiejcach">
Kościół Niepokalanego Serca Najświętszej Maryi Panny z Fatimy w Kwiejcach

Kościół Niepokalanego Serca Najświętszej Maryi Panny z Fatimy w Kwiejcach - zabytkowy rzymskokatolicki kościół znajdujący się we wsi Kwiejce, w powiecie czarnkowsko-trzcianeckim, w województwie wielkopolskim. Stanowi świątynię filialną dla parafii Najświętszej Maryi Panny Wniebowziętej.
Historia i architektura.
Kościół poewangelicki, wybudowany w 1909 w stylu neogotyckim. Murowany, o jednym ołtarzu oraz wieży. Nad wejściem głównym znajduje się nadwieszona na filarach empora. Kościół w Kwiejcach został przejęty przez kościół katolicki w 1947, a jego konsekracja miała miejsce 29 sierpnia 2009. W 2010 przeszedł remont ze środków finansowych Unii Europejskiej w ramach Programu Rozwoju Obszarów Wiejskich "Odnowa i Rozwój Wsi".
Na dawnym cmentarzu ewangelickim (przy świątyni) stworzono lapidarium z kamieniem pamiątkowym. Oryginalny w kształcie krzyż stojący obok tego kamienia pochodzi z wieży kościoła. W pobliżu stoi także dawna pastorówka.

</doc>
<doc id="2791282" url="https://pl.wikipedia.org/wiki?curid=2791282" title="Adam Mniszek">
Adam Mniszek

Adam Mniszek, ps. „Bużenin” (ur. 15 stycznia 1889 w Bużeninie k. Sambora, zm. 16 listopada 1957 w Londynie) – pułkownik dyplomowany kawalerii Wojska Polskiego.
Życiorys.
Adam z Bużenina Mniszek, urodził się 15 stycznia 1889, w rodzinie Mieczysława (ur. 16 maja 1844 w Przemyślu, zm. 29 kwietnia 1923 w Krakowie), wojskowego, ziemianina i posła do austriackiej Rady Państwa VII kadencji (18 października 1887 – 20 grudnia 1888) wybranego w kurii I – większej własności ziemskiej, w okręgu wyborczym nr 11 (Żółkiew-Rawa-Sokal) i Marii z Antoniewiczów. Z pierwszego małżeństwa ojca, Adam miał brata przyrodniego Zygmunta Artura (ur. 1874), zaś z małżeństwa swoich rodziców miał jedną siostrę.
Był jednym z założycieli i członkiem rzeczywistym Towarzystwa Akademickiego Polskiego Jagiellonia.
W czasie I wojny światowej walczył w Legionach Polskich. Był oficerem 2 pułku ułanów. 30 kwietnia 1915 awansował na chorążego, a 1 listopada 1916 na podporucznika.
W latach 1919–1920, w czasie wojny z bolszewikami, został przydzielony do Naczelnego Dowództwa Wojska Polskiego. Pełnił w nim obowiązki szefa Sekcji 12 Personalnej Oddziału IV - Głównego Kwatermistrzostwa (od sierpnia 1919) i szefa Sekcji „E” Oddziału V (od 1 stycznia 1920). 15 lipca 1920 został zatwierdzony z dniem 1 kwietnia 1920 w stopniu majora, „w kawalerii, w grupie byłych Legionów Polskich”.
14 lutego 1920 poślubił Irenę Pomorską, ur. 27 czerwca 1898, córkę Józefa i Ireny Koryckiej w Poznaniu, w kościele św. Marcina.
1 czerwca 1921 pełnił służbę w Biurze Ścisłej Rady Wojennej, pozostając na ewidencji 2 pułku Szwoleżerów Rokitniańskich. 3 maja 1922 został zweryfikowany w stopniu majora ze starszeństwem z dniem 1 czerwca 1919 i 69. lokatą w korpusie oficerów jazdy. W 1923 pełnił służbę w Oddziale IV Sztabu Generalnego w Warszawie na stanowisku kierownika referatu, pozostając na ewidencji 2 pułku Szwoleżerów Rokitniańskich w Bielsku. 31 października 1923 roku został przydzielony do Rezerwy Oficerów Sztabowych DOK I. Z dniem 1 lutego 1924 został przeniesiony w stan nieczynny na okres sześciu miesięcy. Mieszkał wówczas w Warszawie przy ulicy Kapucyńskiej 5 m. 1. 1 sierpnia powrócił ze stanu nieczynnego do służby czynnej z równoczesnym odkomenderowaniem do Oddziału I Sztabu Generalnego do dnia 1 listopada. Od 3 listopada 1924 do 15 października 1925 był słuchaczem IV Kursu Doszkolenia Wyższej Szkoły Wojennej w Warszawie. Po ukończeniu kursu i otrzymaniu dyplomu naukowego oficera Sztabu Generalnego został ponownie przydzielony do Oddziału IV Sztabu Generalnego. W 1924 powrócił do macierzystego pułku. W marcu 1926 był wojskowym komisarzem drogowym w Oddziale IV SG. W 1928 ponownie w 2 pułku Szwoleżerów Rokitniańskich na stanowisku dowódcy szwadronu. 23 stycznia 1929 awansował na podpułkownika ze starszeństwem z dniem 1 stycznia 1929 i 1. lokatą w korpusie oficerów kawalerii, a w lipcu tego roku został wyznaczony na stanowisko zastępcy dowódcy 4 pułku strzelców konnych w Płocku. W czerwcu 1930 został przeniesiony na stanowisko oficera sztabowego do zleceń szefa Sztabu Głównego, gen. dyw. Tadeusza Piskora i kierownika Referatu Personalnego Oficerów Dyplomowanych. W styczniu 1932, po objęciu stanowiska szefa Sztabu Głównego przez gen. bryg. Janusza Gąsiorowskiego, został przeniesiony na stanowisko delegata Sztabu Głównego przy Dyrekcji Okręgowej Kolei Państwowych w Warszawie. Od 1 września 1932 do 1 września 1939 był pomocnikiem gen. dyw. Tadeusza Kutrzeby, komendanta Wyższej Szkoły Wojennej w Warszawie.
Jesienią 1937 szef Sztabu Głównego, gen. bryg. Wacław Stachiewicz zlecił mu przygotowanie mobilizacji Kwatery Głównej Naczelnego Wodza. W marcu 1939 gen. Stachiewicz wyznaczył go na stanowisko komendanta Kwatery Głównej Naczelnego Wodza. W czasie kampanii wrześniowej (1–18 września 1939) był komendantem Kwatery Głównej Naczelnego Wodza w Warszawie, w Brześciu (od 6 września), Włodzimierzu Wołyńskim (od 11 września), Młynowie (14 września) i Kołomyi. 18 września 1939 w Kutach przekroczył granicę z Rumunią, a następnie przeszedł do Storożyńca i Watry Dornej. 24 września 1939 z polecenia gen. bryg. Tadeusza Malinowskiego rozpoczął przegrupowanie KG NW do rejonu Tulczy i Babadag. 25 września 1939 w Ploeszti zadanie likwidacji Kwatery Głównej Naczelnego Wodza przekazał swojemu zastępcy majorowi Zygmuntowi Cierpickiemu, a sam udał się do Bukaresztu, dokąd przybył następnego dnia. Od 28 września do 23 grudnia 1939 w Ambasadzie RP w Bukareszcie, z polecenia attaché wojskowego, ppłk. dypl. Tadeusza Zakrzewskiego, zajmował się sprawami ewakuacji do Francji polskich lekarzy medycyny i weterynarii, aptekarzy, sióstr PCK, oficerów audytorów, oficerów geografów, juzistek oraz inżynierów, techników i rzemieślników.
W maju 1940 Naczelny Wódz i Minister Spraw Wojskowych, gen. dyw. Władysław Sikorski wyznaczył go na stanowisko kierownika Referatu Wyższych Dowództw i Oficerów Dyplomowanych w Sztabie Naczelnego Wodza, lecz obowiązków na tym stanowisku nie objął, gdyż został odwołany i na powrót przeniesiony do Stacji Zbornej Oficerów w obozie Carpiagne (franc. "Camp de Carpiagne"). Odwołanie ze stanowiska pozostawało w bezpośrednim związku z zarzutami, jakie zostały wysunięte przeciwko niemu przez Biuro Rejestracyjne Ministerstwa Spraw Wojskowych, na czele którego stał kawalerzysta, płk dypl. Fryderyk Mally. W ocenie zainteresowanego, sformułowane przeciwko niemu zarzuty dotyczyły „prześladowania i sekowania oficerów dyplomowanych” oraz działalności na stanowisku komendanta Kwatery Głównej Naczelnego Wodza w czasie kampanii wrześniowej.
W sierpniu 1945 roku, w stopniu pułkownika, wykonywał obowiązki w Szefostwie Służby Opieki nad Żołnierzem Sztabu Naczelnego Wodza na stanowisku szefa Wydziału Dobrobytu Żołnierza. Zmarł 16 listopada 1957 w Londynie.

</doc>
<doc id="2791284" url="https://pl.wikipedia.org/wiki?curid=2791284" title="Strusiowie herbu Korczak">
Strusiowie herbu Korczak

Strusiowie z Komorowa herbu Korczak – polski ród szlachecki wywodzący się z Komorowa (dziś – Komarów-Osada) w powiecie zamojskim, pieczętujący się herbem Korczak.
Historia rodu.
Źródła historyczne i dostępna literatura dostarczają informacji o tej rodzinie od momentu przeniesienia się Jana Strusia na Podole w 1484 roku. Prawdopodobnie ród ten powstał jako odgałęzienie Komorowskich o tym samym herbie. 
Członkowie rodu Strusiów należeli do wyższego stanu rycerskiego pełniącego funkcje dowódcze oraz zajmującego ważne stanowiska administracyjne. Brali udział w bitwach toczonych na wschodnich terenach I Rzeczypospolitej
Za ostatniego znanego przedstawiciela tej rodziny uznaje się pułkownika Mikołaja Strusia (1577–1627).

</doc>
<doc id="2791285" url="https://pl.wikipedia.org/wiki?curid=2791285" title="Żebrowiec krwisty">
Żebrowiec krwisty

Żebrowiec krwisty ("Delesseria sanguinea") – okazały, głębokowodny krasnorost bałtycki. Wyglądem niezwykle przypomina on roślinę naczyniową, posiadającą krótką łodygę (gruba oś główna) i duże, pofałdowane liście, podobne do bukowych (plechy), z ogonkami i nerwami. Liściokształtne plechy żebrowca krwistego osiągają długość do 15-25 cm i szerokość do 10 cm. Są przezroczyste, barwy intensywnie czerwonej, mocniejszej niż u innych krasnorostów polskiego morza. Glon ten znosi minimalną temperaturę kilku °C. W polskim Bałtyku rośnie głównie na obszarze Ławicy Słupskiej, na dnie kamienistym o głębokości ok. 20 m. Występuje również w Morzu Północnym. Jego plechy zawierają substancje antykoagulujące. Krewnymi tego krasnorostu są żebrowiec bruzdowany i żebrowiec skrzydlaty, również rosnące w wodach morskich Europy.

</doc>
<doc id="2791288" url="https://pl.wikipedia.org/wiki?curid=2791288" title="Waterfront Red Car">
Waterfront Red Car

Waterfront Red Car – linia tramwajowa działająca w dzielnicy portowej Los Angeles, San Pedro. Trasa linii znajduje się w miejscu nieistniejącej już linii tramwajowej, która należała do systemu tramwajów międzymiastowych znanego jako Pacific Electric Railway. Linia przebiega od terminalu statków wycieczkowych World Cruise Center, pod mostem wiszącym Vincent Thomas Bridge, do skrzyżowania ulic 22nd Street z Miner Street. Tramwaje kursują od piątku do niedzieli, sporadycznie jeżdżą także w pozostałe dni tygodnia wtedy, gdy do portu zawijają statki wycieczkowe. Linia obsługiwana jest zarówno przez oryginalne wagony tramwajowe, jak i przez repliki starych tramwajów, które należały do nieistniejącej już sieci tramwajowej Pacific Electric Railway, która obejmowała Los Angeles i okoliczne miejscowości oraz hrabstwa.
Obecnie do obsługi linii wykorzystywane są trzy wagony tramwajowe, dwa spośród nich to repliki, oznaczone numerami 501 i 502, które zbudowali od podstaw pracownicy portu morskiego w Los Angeles; wnętrza wagonów są chłodzone przy pomocy okien, tak zwanych clerestoriów podobnie jak w oryginalnych wagonach klasy 500 (Red Cars). Trzeci tramwaj o numerze bocznym 1058 został zbudowany z fragmentów dwóch rozbitych wagonów tramwajowych klasy 950.
Linię tramwajową Waterfront Red Car uzupełniają dwie linie autobusowe wahadłowe.
Niebieska linia obsługuje centrum dzielnicy San Pedro i wioskę Ports O'Call, zaś linia zielona obsługuje port i przystań.

</doc>
<doc id="2791289" url="https://pl.wikipedia.org/wiki?curid=2791289" title="Johann Jakob Scheuchzer">
Johann Jakob Scheuchzer

 
Johann Jakob Scheuchzer (ur. 1672, zm. 1733) – szwajcarski przyrodnik, prekursor paleobotaniki, kartograf, lekarz, historyk i matematyk.
Życiorys.
Jest autorem pierwszej w dziejach monografii naukowej na temat flory kopalnej ("Herbarium diluvianum", 1709), przy czym omówił w tej pracy także amonity prawidłowo interpretując je jako skamieniałości zwierząt. Był dyluwialistą, uważając, że znajdywane w skałach skamieniałości są efektem biblijnego potopu. W związku z tym w 1726 opublikował wyniki swoich badań nad skamieniałym szkieletem kręgowca z miocenu, uznając, że są to resztki człowieka z okresu potopu i nadając im nazwę "Homo diluvii testis" (łac. "człowiek świadek potopu"). Była to błędna diagnoza, gdyż później okazało się, iż rzeczona skamieniałość to przedstawiciel wymarłego gatunku dużej salamandry Andrias scheuchzeri, co udowodnił Georges Cuvier.
W 1731 r. wydał "Physica sacra" ("Święta przyroda"), czterotomowe dzieło omawiające poszczególne wydarzenia opisane w Biblii wzbogacone licznymi i obszernymi komentarzami będącymi encyklopedycznym omówieniem ówczesnej wiedzy naukowej na temat zwierząt, roślin, sztuki związanych z daną sceną biblijną; przykładowo w sekcji poświęconej pladze żab, autor m.in. charakteryzuje ontogenezę tych płazów. Ilustrowana jest 745 bogatymi w treść i zdobienia ilustracjami miedziorytowymi.
Innym jego dziełem są "Piscium querelae et vindiciae" (łac. "Skargi i usprawiedli­wienie ryb") z roku 1708. Zwalczał w nim rozpowszechniony wówczas pogląd o "vis plastica" (łac. "siła plastyczna", inna nazwa "virtus formativa") tłumaczący powstawanie skamieniałości jako wynik działania siły kształtującej kamienie w imitacje zwierząt lub roślin.
Jest autorem topograficznej mapy Szwajcarii i historii tego kraju, wydanej w 29 tomach.
Korespondował z astronomką i rysowniczką Marią Clarą Eimmart.
Szwedzki botanik Karol Linneusz upamiętnił go w naukowej nazwie rodzajowej bagnicy "Scheuchzeria". 

</doc>
<doc id="2791292" url="https://pl.wikipedia.org/wiki?curid=2791292" title="Teresa Kostkiewiczowa">
Teresa Kostkiewiczowa

Teresa Kostkiewiczowa, właśc. Teresa Kostkiewicz z domu Pyszniewska (ur. 3 lutego 1936 w Ościsłowie) – polska literaturoznawczyni, profesor nauk humanistycznych, nauczyciel akademicki.
Życiorys.
Córka Stefana Pyszniewskiego i Filomeny z domu Smoleńskiej. Od 1960 zamężna z Wojciechem Kostkiewiczem.
W 1956 ukończyła studia polonistyczne na Uniwersytecie Warszawskim. W 1963 uzyskała stopień naukowy doktora w oparciu o rozprawę zatytułowaną "Model liryki sentymentalnej w twórczości Franciszka Karpińskiego". Habilitowała się w 1971 na podstawie pracy pt. "Kniaźnin jako poeta liryczny". W 1983 otrzymała tytuł profesorski.
W latach 1956–1971 była zatrudniona w Katedrze Teorii Literatury Uniwersytetu Warszawskiego. Następnie do czasu przejścia w 2006 na emeryturę była związana z Instytutem Badań Literackich PAN w Warszawie, kierowała tamże Pracownią Literatury Oświecenia. Została też profesorem zwyczajnym Uniwersytetu Kardynała Stefana Wyszyńskiego w Warszawie. Członek krajowy czynny Polskiej Akademii Umiejętności (Wydział I Filologiczny) oraz członek zwyczajny Towarzystwa Naukowego Warszawskiego. Była przewodniczącą Towarzystwa Literackiego im. Adama Mickiewicza. Weszła w skład rady naukowej IBL oraz Komitetu Nauk o Literaturze PAN, a także redakcji pism „Wiek Oświecenia” (również jako redaktor naczelny) oraz „Pamiętnik Literacki”. Od 1984 przez ponad 25 lat przewodniczyła Komitetowi Głównemu Olimpiady Literatury i Języka Polskiego, następnie była jego honorową przewodniczącą.

</doc>
<doc id="2791293" url="https://pl.wikipedia.org/wiki?curid=2791293" title="Teresa Kostkiewicz">
Teresa Kostkiewicz



</doc>
<doc id="2791296" url="https://pl.wikipedia.org/wiki?curid=2791296" title="Sąd Parysa">
Sąd Parysa

 

</doc>
<doc id="2791299" url="https://pl.wikipedia.org/wiki?curid=2791299" title="Kościół Matki Boskiej Siewnej w Herburtowie">
Kościół Matki Boskiej Siewnej w Herburtowie

Kościół Matki Boskiej Siewnej w Herburtowie - zabytkowy, drewniany kościół, poświęcony 19 stycznia 1958 roku, należący do parafii św. Rocha w Wieleniu, dekanatu Trzcianka, diecezji koszalińsko-kołobrzeskiej. we wsi Herburtowo, w powiecie czarnkowsko-trzcianeckim, w województwie wielkopolskim.
Historia i architektura.
Szachulcowy kościół w Herburtowie został zbudowany w 1787 roku przez Johanna Schönecka z Górnicy jako świątynia ewangelicka. Ma konstrukcję zrębową, a od zewnątrz słupowo-ramową. Zbudowany został na planie prostokąta, na wysokiej podmurówce. Budynek salowy, orientowany, bez wyodrębnionego prezbiterium z nawy. Późnobarokowy ołtarz główny przedstawia figurę Matki Boskiej Siewnej. Dach bez wieży, pokryty gontem. Ściany wewnątrz kościoła obite boazerią. W środku znajduje się chór z organami. 
Otoczenie.
Niedaleko kościoła (po drugiej stronie drogi) znajduje się drewniana dzwonnica z XX wieku. Przy kościele Figura maryjna na postumencie z tablicą upamiętniającą ukraiński mord w Łozowej (1944) posadowiona w 2014 przez potomków Łozowian.

</doc>
<doc id="2791302" url="https://pl.wikipedia.org/wiki?curid=2791302" title="Kamil Wacławczyk">
Kamil Wacławczyk

Kamil Wacławczyk (ur. 29 marca 1987 w Lubinie) – polski piłkarz występujący na pozycji pomocnika w klubie Górnik Polkowice.
Kariera.
Wacławczyk rozpoczynał karierę w barwach drugoligowego KS-u Polkowice. Jego największym sukcesem było wygranie z klubem III ligi w 2009. W następnym sezonie wywalczył wraz z drużyną awans do I ligi, kończąc rozgrywki w tabeli tuż za Ruchem Radzionków.
13 stycznia 2012 podpisał kontrakt z GKS-em Bełchatów. W Ekstraklasie zadebiutował w spotkaniu z Polonią Warszawa (2:1).

</doc>
<doc id="2791304" url="https://pl.wikipedia.org/wiki?curid=2791304" title="Kawaleria powietrzna">
Kawaleria powietrzna

Kawaleria powietrzna – rodzaj wojsk aeromobilnych. Żołnierze kawalerii powietrznej transportowani są w rejon operacji głównie za pomocą śmigłowców.
W wojsku po raz pierwszy szerzej użyto śmigłowców podczas wojny koreańskiej, gdzie używano ich do akcji ratowniczych i ewakuacji rannych. Koncepcja użycia śmigłowców do szybkiego transportu żołnierzy na pole walki pojawiła się w amerykańskich siłach zbrojnych w latach 50. Jednym z pierwszych śmigłowców użytych do takiego zadania był H-21.
Jedyną polską jednostką tego typu jest 25 Brygada Kawalerii Powietrznej.

</doc>
<doc id="2791306" url="https://pl.wikipedia.org/wiki?curid=2791306" title="Stacja pomp Stare Bielany w Toruniu">
Stacja pomp Stare Bielany w Toruniu

Stacja pomp Stare Bielany w Toruniu (niem. "Weißhof") – XIX-wieczna stacja wodociągowa, wpisana w 1982 roku do rejestru zabytków nieruchomych.
Lokalizacja.
Stacja znajduje się w północno-zachodniej części miasta, w dzielnicy Bielany, przy ul. św. Józefa 37–49.
Historia.
Lata 1892 – 1920.
Stacja pomp na toruńskich Bielanach powstała w związku z rozwojem miejskiej sieci wodociągowej. Na początku lat 90. XIX wieku powstały Wodociągi Miasta Torunia ("Wasserwerk der Stadt Thorn"), a także uruchomiono dwa nowe ujęcia wody – na Barbarce i w pobliżu ówczesnego Fortu III (obecnie Fort V). Na teren budowy zakładu wyznaczono część dawnego folwarku bielańskiego. 
Za projekt architektoniczny odpowiadał Radca Budowlany Miasta Torunia Rudolph Schmidt, zaś mechanizmy zaprojektował Heinrich Metzger. Nadzór nad budową sprawował inżynier Rychter. Prace na działce przy obecnej ulicy Świętego Józefa rozpoczęto w 1892 roku. Wszystkie materiały budowlane wytworzone zostały w mieście, z wyjątkiem sprowadzanych z zewnątrz mechanizmów z wyposażenia maszynowni. Po dwóch latach obiekt był gotowy.
Jednym z elementów stacji była studnia zbiorcza (zbierająca lewarowo wodę z dwóch wymienionych ujęć), będąca czerpnią dla pomp. Poza nią na Bielanach wybudowano dwa podziemne zbiorniki (każdy o pojemności 400 m³), których zapełnienie regulowano w parterowym budynku komory zasuw. Narożne wieżyczki tego budynku wyposażone były w odpowiednie wskaźniki poziomu wody (pływaki oraz tablice z podziałką). Najbardziej charakterystyczną budowlą była (i pozostaje do tej pory) ponadtrzydziestometrowa wieża ciśnień ze zbiornikiem o pojemności 400 m³. Nad drzwiami wejściowymi do wieży umieszczono wodowskaz poziomu wody w zbiorniku. Przemieszczanie wody zapewniały dwie pompy tłokowe o wydajności 150 m³/h. Pracowały one przez 18 godzin na dobę. Napędzane były przez stojącą w maszynowni maszynę parową, zasilaną parą wytwarzaną w kotłowni z paleniskiem węglowym. Dla dostarczania węgla doprowadzono bocznicę kolejową. Na terenie stacji powstały także: warsztat, budynek gospodarczy oraz dom mieszkalny. W tym ostatnim na parterze znajdowały się biura administracji ujęcia oraz laboratorium jakości wody, zaś na piętrze ulokowano mieszkania służbowe. Cały kompleks wzniesiono z czerwonej cegły.
Spływająca do stacji woda mogła być wpuszczona bezpośrednio do sieci, bądź skierowana do jednego ze zbiorników. W nocy, kiedy pompy nie pracowały, wodę magazynowano w zbiornikach podziemnych, a w razie ich przepełnienia – w specjalnym otwartym stawie.
Po ukończeniu budowy stacji do jej terenu przyłączono park z dawnym cmentarzem rodziny Elsnerów, XIX-wiecznych właścicieli folwarku bielańskiego.
Lata 1920 – 1945.
W okresie międzywojennym wytyczono odchodzącą od stacji w kierunku wschodnim ulicę, której w 1931 roku nadano nazwę Wodociągowej.
Po 1945 roku.
W 1954 roku odstąpiono od używania pomp tłokowych i maszyny parowej i zastąpiono je pompami wirowymi z napędem elektrycznym. Kompletna maszynownia miała przetrwać do lat 70., zaś jeszcze później zarzucono korzystanie ze zbiorników podziemnych.
Na początku XXI wieku teren stacji uprzątnięto i przeprowadzono prace remontowo-konserwatorskie. We wnętrzach wieży wodociągowej i maszynowni urządzono Muzeum Inżynierii Komunalnej Torunia ze stałą wystawą poświęconą toruńskim wodociągom oraz zagadnieniom techniki i lokalnej infrastruktury komunalnej.
Galeria.
Stacja pomp Stare Bielany, stan z czerwca 2017 roku

</doc>
<doc id="2791311" url="https://pl.wikipedia.org/wiki?curid=2791311" title="Cięcina (gromada)">
Cięcina (gromada)

Cięcina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cięcina z siedzibą GRN w Cięcinie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Cięcina i Brzuśnik ze zniesionej gminy Cięcina oraz przysiółek Juraszki z dotychczasowej gromady Radziechowy ze zniesionej gminy Zabłocie w tymże powiecie. Dla gromady ustalono 27 członków gromadzkiej rady narodowej.
30 czerwca 1960 z gromady Cięcina wyłączono wieś Brzuśnik włączając ją do gromady Wieprz.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791312" url="https://pl.wikipedia.org/wiki?curid=2791312" title="Juszczyna (gromada)">
Juszczyna (gromada)

Juszczyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Juszczyna z siedzibą GRN w Juszczynie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Juszczyna i Bystra ze zniesionej gminy Cięcina w tymże powiecie. Dla gromady ustalono 21 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Wieprz.

</doc>
<doc id="2791313" url="https://pl.wikipedia.org/wiki?curid=2791313" title="Żabnica (gromada)">
Żabnica (gromada)

Żabnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żabnica z siedzibą GRN w Żabnicy utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Żabnica ze zniesionej gminy Cięcina w tymże powiecie. Dla gromady ustalono 23 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Węgierska Górka.

</doc>
<doc id="2791314" url="https://pl.wikipedia.org/wiki?curid=2791314" title="Wieprz (gromada w powiecie żywieckim)">
Wieprz (gromada w powiecie żywieckim)

Wieprz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wieprz z siedzibą GRN w Wieprzu utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Wieprz ze zniesionej gminy Cięcina w tymże powiecie. Dla gromady ustalono 25 członków gromadzkiej rady narodowej.
30 czerwca 1960 do gromady Wieprz przyłączono obszar zniesionej gromady Juszczyna oraz wieś Brzuśnik z gromady Cięcina.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Radziechowy-Wieprz z siedzibą organów gminy w Wieprzu.

</doc>
<doc id="2791315" url="https://pl.wikipedia.org/wiki?curid=2791315" title="Gromada Wieprz">
Gromada Wieprz



</doc>
<doc id="2791316" url="https://pl.wikipedia.org/wiki?curid=2791316" title="Radziechowy (gromada)">
Radziechowy (gromada)

Radziechowy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radziechowy z siedzibą GRN w Radziechowach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Radziechowy (bez przysiółków Twardorzeczka i Juraszki) ze zniesionej gminy Zabłocie w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Radziechowy-Wieprz z siedzibą organów gminy w Wieprzu.

</doc>
<doc id="2791317" url="https://pl.wikipedia.org/wiki?curid=2791317" title="Lipowa (gromada w powiecie żywieckim)">
Lipowa (gromada w powiecie żywieckim)

Lipowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lipowa z siedzibą GRN w Lipowej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Lipowa, Ostre i Słotwina ze zniesionej gminy Zabłocie w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Lipowa przyłączono obszar zniesionej gromady Leśna.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Lipowa.

</doc>
<doc id="2791318" url="https://pl.wikipedia.org/wiki?curid=2791318" title="Leśna (gromada w powiecie żywieckim)">
Leśna (gromada w powiecie żywieckim)

Leśna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Leśna z siedzibą GRN w Leśnej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Leśna i Sienna oraz przysiółek Twardorzeczka z dotychczasowej gromady Radziechowy ze zniesionej gminy Zabłocie w tymże powiecie. Dla gromady ustalono 24 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Lipowa.

</doc>
<doc id="2791319" url="https://pl.wikipedia.org/wiki?curid=2791319" title="Gromada Leśna">
Gromada Leśna

także:

</doc>
<doc id="2791320" url="https://pl.wikipedia.org/wiki?curid=2791320" title="Gromada Lipowa">
Gromada Lipowa

także:

</doc>
<doc id="2791321" url="https://pl.wikipedia.org/wiki?curid=2791321" title="Cisiec (gromada)">
Cisiec (gromada)

Cisiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cisiec z siedzibą GRN w Ciścu utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Cisiec ze zniesionej gminy Milówka w tymże powiecie. Dla gromady ustalono 25 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Węgierska Górka.

</doc>
<doc id="2791322" url="https://pl.wikipedia.org/wiki?curid=2791322" title="Laliki (gromada)">
Laliki (gromada)

Laliki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Laliki z siedzibą GRN w Lalikach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Laliki oraz przysiółek Kasperki z dotychczasowej gromady Szare ze zniesionej gminy Milówka w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Milówka.

</doc>
<doc id="2791323" url="https://pl.wikipedia.org/wiki?curid=2791323" title="Zwardoń (gromada)">
Zwardoń (gromada)

Zwardoń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zwardoń z siedzibą GRN w Zwardoniu utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Zwardoń ze zniesionej gminy Rajcza oraz obszar lasu państwowego z dotychczasowej gromady Kamesznica, położony na południe od północnej granicy pgr. 1. kat. 10102/1 z dotychczasowej gromady Kamesznica ze zniesionej gminy Milówka w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Sól.
Uchwała Nr XIV/79/68 WRN w Krakowie przewidywała na dzień 1 stycznia 1969 przeniesienie siedziby GRN gromady Sól z Soli do Zwardonia ze zmianą nazwy jednostki na "gromada Zwardoń". Uchwała ta została jednak uchylona.

</doc>
<doc id="2791324" url="https://pl.wikipedia.org/wiki?curid=2791324" title="Sól (gromada w powiecie żywieckim)">
Sól (gromada w powiecie żywieckim)

Sól – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sól z siedzibą GRN w Soli utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Sól ze zniesionej gminy Rajcza oraz przysiółek Kiczora z dotychczasowej gromady Nieledwia ze zniesionej gminy Milówka w tymże powiecie. Dla gromady ustalono 23 członków gromadzkiej rady narodowej.
29 marca 1956 z gromady Sól wyłączono przysiółki Hazukówka, Popręcianka, Pietraszka, Kaczmarze, Madejka, Staronie i Urbanki Tarliczne włączając je do gromady Milówka.
31 grudnia 1961 do gromady Sól przyłączono obszar zniesionej gromady Zwardoń.
Uchwała Nr XIV/79/68 WRN w Krakowie przewidywała na dzień 1 stycznia 1969 przyłączenie do gromady Sól wsi Laliki z gromady Milówka z równoczesnym przeniesieniem siedziby GRN gromady Sól z Soli do Zwardonia i zmianą nazwy jednostki na "gromada Zwardoń". Uchwała ta została jednak uchylona.
Tak więc gromada Sól przetrwała do końca 1972 roku, czyli do kolejnej reformy gminnej.

</doc>
<doc id="2791325" url="https://pl.wikipedia.org/wiki?curid=2791325" title="Kamesznica (gromada)">
Kamesznica (gromada)

Kamesznica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamesznica z siedzibą GRN w Kamesznicy utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kamesznica (bez przysiółków Rupienka, Kosarzyska i Beskid (Pietraszyna) i bez obszaru lasu państwowego położonego na południe od tych przysiółków) i Szare (bez przysiółka Kasperki) ze zniesionej gminy Milówka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791326" url="https://pl.wikipedia.org/wiki?curid=2791326" title="Milówka (gromada)">
Milówka (gromada)

Milówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Milówka z siedzibą GRN w Milówce utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Milówka i Nieledwia (bez przysiółka Kiczora) ze zniesionej gminy Milówka w tymże powiecie. Dla gromady ustalono 27 członków gromadzkiej rady narodowej.
29 marca 1956 do gromady Milówka przyłączono przysiółki Hazukówka, Popręcianka, Pietraszka, Kaczmarze, Madejka, Staronie i Urbanki Tarliczne z gromady Sól.
31 grudnia 1961 do gromady Milówka przyłączono obszar zniesionej gromady Laliki.
Uchwała Nr XIV/79/68 WRN w Krakowie przewidywała na dzień 1 stycznia 1969 wyłączenie z gromady Milówka wsi Laliki i włączenie jej do gromady Sól. Uchwała ta została jednak uchylona.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Milówka.

</doc>
<doc id="2791327" url="https://pl.wikipedia.org/wiki?curid=2791327" title="Gromada Sól">
Gromada Sól



</doc>
<doc id="2791328" url="https://pl.wikipedia.org/wiki?curid=2791328" title="Łodygowice (gromada)">
Łodygowice (gromada)

Łodygowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łodygowice z siedzibą GRN w Łodygowicach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łodygowice i Bierna ze zniesionej gminy Łodygowice w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Łodygowice.

</doc>
<doc id="2791329" url="https://pl.wikipedia.org/wiki?curid=2791329" title="Pietrzykowice (gromada)">
Pietrzykowice (gromada)

Pietrzykowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pietrzykowice z siedzibą GRN w Pietrzykowicach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Pietrzykowice i Zarzecze ze zniesionej gminy Łodygowice w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791330" url="https://pl.wikipedia.org/wiki?curid=2791330" title="Russka Organizacja Włościańska">
Russka Organizacja Włościańska

Russka Organizacja Włościańska (ros. Русская Селянская организация) – rusińska moskalofilska partia polityczna w II Rzeczypospolitej.
W 1921 r. we Lwowie została utworzona Russka Organizacja Ludowa, przemianowana w 1928 r. na Russką Organizację Włościańską. , zamieszkujących południowo-wschodnią część terytorium II RP. Od poł. lat 20. rozpoczęły się liczne konwersje wsi łemkowskich na prawosławie, którym sprzyjała Russka Organizacja Włościańska. Pod jej egidą działały rosyjskie związki spółdzielcze, skupione w Russkim Związku Rewizyjnym. Powstawały też spółdzielnie kredytowe na czele ze Związkiem "Obrona Ziemi". W latach 30. na czele Russkiej Organizacji Włościańskiej stał Michaił S. Cebrinski. Jej celem było reprezentowanie i obrona interesów narodowo-kulturalnych, ekonomicznych i społecznych rusińskiej ludności chłopskiej w Polsce. Wchodziła w skład Russkiej Unii Ludowej. Prowadzono współpracę z rusińskimi organizacjami kulturalno-społecznymi, naukowymi i ludowymi, jak Instytut Stauropigialny, Dom Ludowy we Lwowie, Towarzystwo im. Mychajła Kaczkowśkiego, Matyca Hałycko-Ruska, Towarzystwo "Szkoła Rosyjska", Stowarzyszenie Studenckie "Drug". Działalność Russkiej Organizacji Włościańskiej zakończył niemiecko-sowiecki najazd na Polskę we wrześniu 1939 r.

</doc>
<doc id="2791331" url="https://pl.wikipedia.org/wiki?curid=2791331" title="Ujsoły (gromada)">
Ujsoły (gromada)

Ujsoły – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ujsoły z siedzibą GRN w Ujsołach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Ujsoły oraz wieś Młada Hora z dotychczasowej gromady Soblówka ze zniesionej gminy Ujsoły w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Ujsoły przyłączono obszar zniesionej gromady Glinka.
30 czerwca 1960 do gromady Ujsoły przyłączono obszary zniesionych gromad Soblówka i Złatna.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Ujsoły.

</doc>
<doc id="2791332" url="https://pl.wikipedia.org/wiki?curid=2791332" title="Glinka (gromada)">
Glinka (gromada)

Glinka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Glinka z siedzibą GRN w Glince utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Glinka ze zniesionej gminy Ujsoły w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Ujsoły.

</doc>
<doc id="2791333" url="https://pl.wikipedia.org/wiki?curid=2791333" title="Soblówka (gromada)">
Soblówka (gromada)

Soblówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Soblówka z siedzibą GRN w Soblówce utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Soblówka (bez przysiółków Rycerki i Maskierówka oraz bez wsi Młada Hora) ze zniesionej gminy Ujsoły w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Ujsoły.

</doc>
<doc id="2791334" url="https://pl.wikipedia.org/wiki?curid=2791334" title="Złatna (gromada)">
Złatna (gromada)

Złatna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Złatna z siedzibą GRN w Złatnej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Złatna ze zniesionej gminy Ujsoły w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Ujsoły.

</doc>
<doc id="2791335" url="https://pl.wikipedia.org/wiki?curid=2791335" title="Rycerka Górna (gromada)">
Rycerka Górna (gromada)

Rycerka Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia 1 stycznia 1973, tym samym wypierając organizację gminną w latach 1954–1972.
Gromadę Rycerka Górna z siedzibą GRN w Rycerce Górnej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Rycerka Górna ze zniesionej gminy Rajcza oraz przysiółki Rycerki i Maskierówka z dotychczasowej gromady Soblówka ze zniesionej gminy Ujsoły w tymże powiecie. Dla gromady ustalono 18 członków gromadzkiej rady narodowej.
30 czerwca 1960 do gromady Rycerka Górna przyłączono obszar zniesionej gromady Rycerka Dolna.
Gromadę zniesiono 31 grudnia 1961, a jej obszar włączono do gromady Rajcza.

</doc>
<doc id="2791336" url="https://pl.wikipedia.org/wiki?curid=2791336" title="Rajcza (gromada)">
Rajcza (gromada)

Rajcza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rajcza z siedzibą GRN w Rajczy utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Rajcza ze zniesionej gminy Rajcza w tymże powiecie. Dla gromady ustalono 27 członków gromadzkiej rady narodowej.
31 grudnia 1961 do gromady Rajcza przyłączono obszar zniesionej gromady Rycerka Górna.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Rajcza.

</doc>
<doc id="2791337" url="https://pl.wikipedia.org/wiki?curid=2791337" title="Porąbka (gromada w powiecie żywieckim)">
Porąbka (gromada w powiecie żywieckim)

Porąbka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Porąbka z siedzibą GRN w Porąbce utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Porąbka ze zniesionej gminy Porąbka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Porąbka.

</doc>
<doc id="2791338" url="https://pl.wikipedia.org/wiki?curid=2791338" title="Czaniec (gromada)">
Czaniec (gromada)

Czaniec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Czaniec z siedzibą GRN w Czańcu utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Czaniec (bez obszaru włączonego do miasta Kęty w powiecie oświęcimskim) ze zniesionej gminy Porąbka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791339" url="https://pl.wikipedia.org/wiki?curid=2791339" title="Kobiernice (gromada)">
Kobiernice (gromada)

Kobiernice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kobiernice z siedzibą GRN w Kobiernicach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bujaków i Kobiernice (bez obszaru włączonego do miasta Kęty w powiecie oświęcimskim) ze zniesionej gminy Porąbka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791340" url="https://pl.wikipedia.org/wiki?curid=2791340" title="Międzybrodzie Bialskie (gromada)">
Międzybrodzie Bialskie (gromada)

Międzybrodzie Bialskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Międzybrodzie Bialskie z siedzibą GRN w Międzybrodziu Bialskim utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Międzybrodzie Bialskie ze zniesionej gminy Porąbka w tymże powiecie. Dla gromady ustalono 26 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Czernichów.

</doc>
<doc id="2791341" url="https://pl.wikipedia.org/wiki?curid=2791341" title="Koszarawa (gromada)">
Koszarawa (gromada)

Koszarawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Koszarawa z siedzibą GRN w Koszarawie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Koszarawa ze zniesionej gminy Stryszawa w tymże powiecie. Dla gromady ustalono 27 członków gromadzkiej rady narodowej.
1 stycznia 1969 do gromady Koszarawa przyłączono obszar zniesionej gromady Przyborów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Koszarawa.

</doc>
<doc id="2791342" url="https://pl.wikipedia.org/wiki?curid=2791342" title="Krzeszów (gromada w powiecie suskim)">
Krzeszów (gromada w powiecie suskim)

Krzeszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzeszów z siedzibą GRN w Krzeszowie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Krzeszów ze zniesionej gminy Stryszawa w tymże powiecie. Dla gromady ustalono 19 członków gromadzkiej rady narodowej.
1 stycznia 1956 gromada weszła w skład nowo utworzonego powiatu suskiego w tymże województwie.
30 czerwca 1960 do gromady Krzeszów przyłączono obszar zniesionej gromady Kuków.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791343" url="https://pl.wikipedia.org/wiki?curid=2791343" title="Lachowice (gromada)">
Lachowice (gromada)

Lachowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lachowice z siedzibą GRN w Lachowicach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Lachowice ze zniesionej gminy Stryszawa w tymże powiecie. Dla gromady ustalono 22 członków gromadzkiej rady narodowej.
1 stycznia 1956 gromada weszła w skład nowo utworzonego powiatu suskiego w tymże województwie.
31 grudnia 1961 do gromady Lachowice przyłączono obszar zniesionej gromady Hucisko.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791344" url="https://pl.wikipedia.org/wiki?curid=2791344" title="Stryszawa (gromada)">
Stryszawa (gromada)

Stryszawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Stryszawa z siedzibą GRN w Stryszawie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Stryszawa ze zniesionej gminy Stryszawa w tymże powiecie. Dla gromady ustalono 27 członków gromadzkiej rady narodowej.
1 stycznia 1956 gromada weszła w skład nowo utworzonego powiatu suskiego w tymże województwie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Stryszawa.

</doc>
<doc id="2791346" url="https://pl.wikipedia.org/wiki?curid=2791346" title="Kazimierz Rykowski">
Kazimierz Rykowski

Kazimierz Rykowski (ur. 1942) – polski leśnik, pracownik naukowy, profesor doktor habilitowany, specjalista w dziedzinie fitopatologii leśnej i biologicznych metod ochrony lasu przed chorobami grzybowymi, publicysta, malarz, grafik, rzeźbiarz, autor ceramiki.
Praca naukowa.
Od 1966 pracownik Instytutu Badawczego Leśnictwa. W latach 1986–1990 był kierownikiem Zakładu Fitopatologii Leśnej, a w latach 1992–2008 kierownikiem Zakładu Ekologii Lasu i Łowiectwa. W latach 1991–1998 był zastępcą dyrektora Instytutu do spraw naukowych.
Był przewodniczącym Europejskiej Komisji Leśnictwa FAO oraz członkiem Światowej Komisji Leśnictwa i Trwałego Rozwoju ONZ (World Commission of Forest and Sustainable Development). Jest członkiem Szwedzkiej Królewskiej Akademii Rolnictwa i Leśnictwa, a także trzech Komitetów Naukowych Polskiej Akademii Nauk. W latach 1993–1997 był wiceprzewodniczącym Rady Naukowej Europejskiego Instytutu Leśnego w Joensuu w Finlandii. Ekspert w sekretariacie Konwencji o Różnorodności Biologicznej (AHTEG CBD).
Autor ponad 200 publikacji naukowych, artykułów, rozpraw oraz książek. Był autorem, koordynatorem i realizatorem wielu programów badawczych (w latach 1990–2003 był krajowym koordynatorem procesu paneuropejskiego). Członek Głównego Komitetu Koordynacyjnego Ministerialnych Konferencji na temat Ochrony Lasów w Europie (MCPFE) oraz kierownik Zespołu Sterującego V Konferencją MCPFE „Warszawską” (2007). Współautor patentu na biologiczną metodę ochrony lasu (PgIBL).
Specjalizuje się w zagadnieniach związanych z ochroną środowiska i ekologią lasu, różnorodnością biologiczną, użytkowaniem i ochroną dzikiej przyrody oraz zmianami klimatycznymi. Zajmuje się ochroną lasu, ekologią i problematyką trwałości i równowagi w zagospodarowaniu ekosystemów leśnych, w tym kryteriami i wskaźnikami zrównoważonego rozwoju i trwałego zagospodarowania, problematyką wpływu zmian klimatycznych na lasy oraz zachowaniem różnorodności biologicznej i ochroną przyrody.
Działalność artystyczna.
Grafiką zajął się jeszcze w trakcie studiów jako współpracownik czasopisma „Las Polski”, gdzie zamieszczał satyryczne ilustracje do tekstów. Zbiór tych rysunków został potem wydany wraz z komentarzami przez Centrum Informacyjne Lasów Państwowych w 2006 r. pod tytułem "Z uśmiechem przez las… i okolice".
Jako rzeźbiarz jest twórcą pomnika Jana Teodora Hausbrandta w Sękocinie, tablicy upamiętniającej prof. Hjalmara Ugglę na Uniwersytecie Warmińsko-Mazurskim w Olsztynie, "Piety Katyńskiej" w Nadleśnictwie Celestynów oraz rzeźby "Anioła Milczenia" na cmentarzu komunalnym w Chorzelach.
Od 2006 prof. Kazimierz Rykowski jest członkiem Związku Polskich Artystów Plastyków Polska Sztuka Użytkowa.
Jego prace malarskie prezentowane były dotąd na wystawach:

</doc>
<doc id="2791347" url="https://pl.wikipedia.org/wiki?curid=2791347" title="Kuków (gromada)">
Kuków (gromada)

Kuków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuków z siedzibą GRN w Kukowie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kuków i Targoszów ze zniesionej gminy Stryszawa w tymże powiecie. Dla gromady ustalono 17 członków gromadzkiej rady narodowej.
1 stycznia 1956 gromada weszła w skład nowo utworzonego powiatu suskiego w tymże województwie.
Gromadę zniesiono 30 czerwca 1960, a jej obszar włączono do gromady Krzeszów.

</doc>
<doc id="2791348" url="https://pl.wikipedia.org/wiki?curid=2791348" title="Thomas-Morse TM-24">
Thomas-Morse TM-24

Thomas-Morse TM-23 – prototypowy amerykański samolot rozpoznawczy zaprojektowany i zbudowany w zakładach Thomas-Morse Aircraft w latach 1923-24 jako prywatna inicjatywa tej firmy. Samolot miał bardzo nowoczesną jak na ówczesne czasy konstrukcję metalową. TM-23 jest uznawany za pierwszy udany metalowy samolot Thomasa-Morse’a, ale pomimo dobrych osiągów nie został on zamówiony przez United States Army Air Service (USAAS).
Tło historyczne.
W czasie I wojny światowej firma Thomas-Morse osiągnęła spory sukces finansowy zdobywając znaczące kontrakty na samoloty S-4 i SH-4 o łącznej wartości ponad miliona dolarów, jeszcze w 1918 firma zatrudniała 1200 pracowników w mieszczących się w Ithaca fabrykach. Zakończenie wojny przyniosło ze sobą anulowanie części kontraktów, ale już w 1919 firma otrzymała zamówienie na 50 myśliwców typu Thomas-Morse MB-3. Wiadomo było wówczas, że USAAS planuje zamówić więcej tych udanych myśliwców i w zakładach Thomas-Morse przygotowano się do ich produkcji inwestując w narzędzia i materiały. Ostatecznie jednak kontrakt na budowę dwustu MB-3A został przyznany zakładom Boeinga, które zaoferowały niższą cenę. Utrata intratnego kontraktu była dla Thomas-Morse poważną porażką, z której firma już nigdy się do końca nie podniosła i był to początek powolnego upadku firmy.
Pomimo utraty potencjalnego kontraktu w firmie panował wówczas optymizm co do jej przyszłości i postanowiono wówczas skoncentrować się na projektowaniu samolotów o konstrukcji metalowej. Zakłady Thomas-Morse miały długą tradycję projektowania nowoczesnych i nowatorskich myśliwców (np. Thomas-Morse MB-1, czy MB-2) i pomimo braku doświadczenie w projektowaniu konstrukcji metalowych oraz prawie chałupniczych metod produkcji, począwszy od 1921 w firmie zaprojektowano szereg samolotów, które jednak nie przyniosły firmie sukcesu komercyjnego. Po nieudanych jednopłatach MB-9 (1921), MB-10 (1921) i TM-22 (R-5) (1922) w 1923 w Thomas-Morse został zaprojektowany myśliwiec przechwytujący TM-23. Równolegle z TM-23 w firmie zaprojektowano samolot obserwacyjny TM-24.
Podobnie jak inne samoloty Thomasa-Morse’a także TM-24 został zaprojektowany możliwie jak najkrótszy, aby w taki sposób zmaksymalizować zwrotność samolotu. Kadłub dwumiejscowego TM-24 był o ponad stopę (30 cm) krótszy od kadłuba TM-23 i ponad dwie stopy krótszy od wyposażonego w ten sam silnik samolotu Curtiss P-1.
Opis konstrukcji.
Thomas-Morse TM-24 był jednosilnikowym, dwumiejscowym, dwupłatowym samolotem obserwacyjnym o konstrukcji całkowicie metalowej.
Płaty samolotu miały nietypową konfigurację, jego skrzydła miały różne cięciwy i długość, przy czym górne skrzydło miało mniejszą rozpiętość. Rozpiętość górnego skrzydła była mniejsza o pięć stóp od dolnego skrzydła (1,5 m), cięciwa górnego skrzydła wynosiła 63 cala, a dolnego – 51,5 cali (odpowiednio 160 i 130 cm). Skrzydła były połączone dwoma zastrzałami, jednym o kształcie N i jednym o kształcie odwróconego V.
Wewnętrzna konstrukcja kadłuba wykonana była ze stalowych rur, a sam kadłub kryty był aluminiową blachą falistą z wyjątkiem osłony silnika zrobionej z gładkiej blachy aluminiowej.
Samolot posiadał unikatowy system trymowania, zamiast tradycyjnego trymera na ogonie samolotu znajdowały się niewielkie dodatkowe powierzchnie sterowe ustawiane z kokpitu, które służyły do wyważania samolotu w locie.
Samolot napędzany był chłodzonym wodą silnikiem rzędowym typu Curtiss D-12 o mocy 440 KM z dwupłatowym śmigłem.
Historia.
Samolot został oblatany na przyfabrycznym lotnisku firmy w Ithaca i w styczniu 1925 został dostarczony do bazy USAAS McCook Field w celu jego ewaluacji przez Armię, gdzie TM-24 został ogólnie oceniony pozytywnie. Jego najpoważniejszą wadą było to, że strzelec/obserwator stając w jego tylnym kokpicie blokował przepływ powietrza do statecznika pionowego, co było spowodowane krótkim kadłubem. Uznano, że przedłużenie kadłuba spowodowałoby dodatkowe problemy i program został zakończony. Prototyp znajdował się w magazynie w McCook Field jeszcze w 1925. Budowa prototypu i wszystkie koszty związane z tym programem zostały poniesione przez Thomasa-Morse’a i wyniosły łącznie 46 tysięcy dolarów.

</doc>
<doc id="2791349" url="https://pl.wikipedia.org/wiki?curid=2791349" title="Gilowice (gromada)">
Gilowice (gromada)

Gilowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gilowice z siedzibą GRN w Gilowicach utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Gilowice ze zniesionej gminy Gilowice w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Gilowice.
Zobacz też: gmina Gilowice-Ślemień

</doc>
<doc id="2791350" url="https://pl.wikipedia.org/wiki?curid=2791350" title="Ślemień (gromada)">
Ślemień (gromada)

Ślemień – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ślemień z siedzibą GRN w Ślemieniu utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ślemień, Kocoń i Las ze zniesionej gminy Ślemień w tymże powiecie. Dla gromady ustalono 27 członków gromadzkiej rady narodowej.
29 marca 1956 do gromady Ślemień przyłączono przysiółek Skolarówka z gromady Kocierz.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Ślemień.
Zobacz też: gmina Gilowice-Ślemień

</doc>
<doc id="2791351" url="https://pl.wikipedia.org/wiki?curid=2791351" title="Łękawica (gromada w powiecie żywieckim)">
Łękawica (gromada w powiecie żywieckim)

Łękawica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łękawica z siedzibą GRN w Łękawicy utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łękawica, Okrajnik i Łysina ze zniesionej gminy Gilowice w tymże powiecie. Dla gromady ustalono 22 członków gromadzkiej rady narodowej.
30 czerwca 1960 do gromady Łękawica przyłączono obszary zniesionych gromad Kocierz i Rychwałd.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Łękawica.
Zobacz też: gmina Gilowice-Ślemień

</doc>
<doc id="2791352" url="https://pl.wikipedia.org/wiki?curid=2791352" title="Kocierz (gromada)">
Kocierz (gromada)

Kocierz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kocierz z siedzibą GRN w Kocierzu ad Moszczanica utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kocierz ad Moszczanica ze zniesionej gminy Gilowice oraz Kocierz ad Rychwałd ze zniesionej gminy Ślemień w tymże powiecie. Dla gromady ustalono 14 członków gromadzkiej rady narodowej.
29 marca 1956 z gromady Kocierz wyłączono przysiółek Skolarówka włączając go do gromady Ślemień.
Gromadę zniesiono 30 czerwca 1960, a jej obszar włączono do gromady Łękawica.

</doc>
<doc id="2791353" url="https://pl.wikipedia.org/wiki?curid=2791353" title="Hucisko (gromada w powiecie suskim)">
Hucisko (gromada w powiecie suskim)

Hucisko – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuków z siedzibą GRN w Hucisku utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Hucisko, Pewelka i Kurów ze zniesionej gminy Ślemień w tymże powiecie. Dla gromady ustalono 17 członków gromadzkiej rady narodowej.
1 stycznia 1956 gromada weszła w skład nowo utworzonego powiatu suskiego w tymże województwie.
Gromadę zniesiono 31 grudnia 1961, a jej obszar włączono do gromady Lachowice.

</doc>
<doc id="2791354" url="https://pl.wikipedia.org/wiki?curid=2791354" title="Pewel Mała (gromada)">
Pewel Mała (gromada)

Pewel Mała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pewel Mała z siedzibą GRN w Pewli Małej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Pewel Mała ze zniesionej gminy Sporysz, Pewel Ślemieńska ze zniesionej gminy Ślemień oraz Rychwałdek ze zniesionej gminy Gilowice w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791355" url="https://pl.wikipedia.org/wiki?curid=2791355" title="Gromada Krzeszów">
Gromada Krzeszów

także:

</doc>
<doc id="2791356" url="https://pl.wikipedia.org/wiki?curid=2791356" title="Gromada Hucisko">
Gromada Hucisko



</doc>
<doc id="2791357" url="https://pl.wikipedia.org/wiki?curid=2791357" title="Świnna (gromada)">
Świnna (gromada)

Świnna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Świnna z siedzibą GRN w Pewli Małej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Świnna i Przyłęków ze zniesionej gminy Sporysz w tymże powiecie. Dla gromady ustalono 18 członków gromadzkiej rady narodowej.
30 czerwca 1960 do gromady Świnna przyłączono obszar zniesionej gromady Trzebinia.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Świnna.

</doc>
<doc id="2791358" url="https://pl.wikipedia.org/wiki?curid=2791358" title="Oczków (gromada)">
Oczków (gromada)

Oczków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Oczków z siedzibą GRN w Oczkowie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Oczków, Zadziele i Moszczanica ze zniesionej gminy Sporysz w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791359" url="https://pl.wikipedia.org/wiki?curid=2791359" title="Tresna (gromada)">
Tresna (gromada)

Tresna (od 31 XII 1961 "Czernichów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tresna z siedzibą GRN w Tresnej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Tresna, Czernichów i Międzybrodzie Żywieckie ze zniesionej gminy Sporysz w tymże powiecie. Dla gromady ustalono 26 członków gromadzkiej rady narodowej.
Gromadę Tresna zniesiono 31 grudnia 1961 w związku z przeniesieniem siedziby GRN z Tresnej do Czernichowa i przemianowaniem jednostki na "gromada Czernichów".

</doc>
<doc id="2791360" url="https://pl.wikipedia.org/wiki?curid=2791360" title="Trzebinia (gromada)">
Trzebinia (gromada)

Trzebinia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Trzebinia z siedzibą GRN w Trzebini utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Trzebinia ze zniesionej gminy Sporysz w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Świnna.

</doc>
<doc id="2791361" url="https://pl.wikipedia.org/wiki?curid=2791361" title="Jeleśnia (gromada)">
Jeleśnia (gromada)

Jeleśnia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeleśnia z siedzibą GRN w Jeleśni utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jeleśnia i Mutne ze zniesionej gminy Jeleśnia w tymże powiecie. Dla gromady ustalono 27 członków gromadzkiej rady narodowej.
30 czerwca 1960 do gromady Jeleśnia przyłączono obszar zniesionej gromady Pewel Wielka.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Jeleśnia.

</doc>
<doc id="2791362" url="https://pl.wikipedia.org/wiki?curid=2791362" title="Krzyżowa (gromada)">
Krzyżowa (gromada)

Krzyżowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzyżowa z siedzibą GRN w Krzyżowej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Krzyżowa, Krzyżówki i Korbielów ze zniesionej gminy Jeleśnia w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791363" url="https://pl.wikipedia.org/wiki?curid=2791363" title="Przyborów (gromada w powiecie żywieckim)">
Przyborów (gromada w powiecie żywieckim)

Przyborów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przyborów z siedzibą GRN w Przyborowie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Przyborów ze zniesionej gminy Jeleśnia w tymże powiecie. Dla gromady ustalono 21 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Koszarawa.

</doc>
<doc id="2791364" url="https://pl.wikipedia.org/wiki?curid=2791364" title="Pewel Wielka (gromada)">
Pewel Wielka (gromada)

Pewel Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pewel Wielka z siedzibą GRN w Pewli Wielkiej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Pewel Wielka ze zniesionej gminy Jeleśnia w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Jeleśnia.

</doc>
<doc id="2791365" url="https://pl.wikipedia.org/wiki?curid=2791365" title="Sopotnia Wielka (gromada)">
Sopotnia Wielka (gromada)

Sopotnia Wielka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sopotnia Wielka z siedzibą GRN w Sopotni Wielkiej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Sopotnia Wielka ze zniesionej gminy Jeleśnia w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Sopotnia Mała.

</doc>
<doc id="2791367" url="https://pl.wikipedia.org/wiki?curid=2791367" title="Sopotnia Mała (gromada)">
Sopotnia Mała (gromada)

Sopotnia Mała (1971–72 Sopotnia) – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sopotnia Mała z siedzibą GRN w Sopotni Małej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Sopotnia Mała ze zniesionej gminy Jeleśnia w tymże powiecie. Dla gromady ustalono 12 członków gromadzkiej rady narodowej.
30 czerwca 1960 do gromady Sopotnia Mała przyłączono obszar zniesionej gromady Sopotnia Wielka.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2791370" url="https://pl.wikipedia.org/wiki?curid=2791370" title="Rycerka Dolna (gromada)">
Rycerka Dolna (gromada)

Rycerka Dolna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rycerka Dolna z siedzibą GRN w Rycerce Dolnej utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Rycerka Dolna ze zniesionej gminy Rajcza w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Rycerka Górna.

</doc>
<doc id="2791374" url="https://pl.wikipedia.org/wiki?curid=2791374" title="Węgierska Górka (gromada 1954–1957)">
Węgierska Górka (gromada 1954–1957)

Węgierska Górka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Węgierska Górka z siedzibą GRN w Węgierskiej Górce utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Węgierska Górka ze zniesionej gminy Cięcina w tymże powiecie. Dla gromady ustalono 17 członków gromadzkiej rady narodowej.
Gromadę Węgierska Górka zniesiono 1 stycznia 1958 w związku z nadaniem jej statusu osiedla.
Uwaga: Gromada Węgierska Górka (o innym składzie) istniała także w latach 1961–72.

</doc>
<doc id="2791376" url="https://pl.wikipedia.org/wiki?curid=2791376" title="Rychwałd (gromada)">
Rychwałd (gromada)

Rychwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rychwałd z siedzibą GRN w Rychwałdzie utworzono – jako jedną z 8759 gromad na obszarze Polski – w powiecie żywieckim w woj. krakowskim, na mocy uchwały nr 32/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Rychwałd ze zniesionej gminy Gilowice w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromady Łękawica.

</doc>
<doc id="2791377" url="https://pl.wikipedia.org/wiki?curid=2791377" title="Gromada Przyborów">
Gromada Przyborów



</doc>
<doc id="2791379" url="https://pl.wikipedia.org/wiki?curid=2791379" title="Lech Makowiecki">
Lech Makowiecki

Lech Makowiecki (ur. 1954) – polski poeta, autor tekstów, kompozytor, muzyk, scenarzysta i felietonista. 
Życiorys.
Absolwent studiów magisterskich z inż. budowy okrętów na Politechnice Gdańskiej.
Karierę muzyczną zaczynał w 1978 w znanym zespole country rockowym Babsztyl, zastępując Czesławę Wasilewską. Makowiecki występował jako wokalista, gitarzysta i mandolinista. W 1985 wraz z zespołem Babsztyl zdobył Złoty Pierścień (główną nagrodę) na Festiwalu Piosenki Żołnierskiej w Kołobrzegu. W 1986 założył i został liderem zespołu eastern country Zayazd, z którym nagrał 5 płyt.
W ramach działalności solowej nagrał dwie płyty wpisujące się w nurt poezji śpiewanej z gatunku bardów. Płyty te skupione są na tematyce patriotycznej i historii Polski z okresu II wojny światowej, z silnym osadzeniem we współczesności.
Sam o swojej twórczości mówi:
Dotychczas ukazały się: „Katyń 1940. Ostatni list. Ballady Lecha Makowieckiego” (2010), „Patriotyzm” (2011) i „Obudź się, Polsko” (2014).
W 2008 wygrał konkurs na scenariusz serialu o wysiedleniach w czasie II wojny światowej. Serial pod roboczym tytułem "Ojczyzna wam matką będzie" miała zrealizować TVP w kooperacji ze stroną niemiecką (Beta Film). Serial miał opowiadać losy ojca Lecha Makowieckiego – Stanisława, który w wieku 10 lat został wysiedlony z całą rodziną z Rypina (województwo kujawsko-pomorskie) w związku z akcją germanizacyjną w powiecie. Podczas tułaczki stracił rodziców i został wysłany na roboty przymusowe w III Rzeszy. Następnie walczył w armii gen. Stanisława Maczka. Do kraju wrócił namówiony w 1947 przez polskiego żołnierza w Niemczech, który powiedział Stanisławowi stwierdzającemu, że nie ma po co wracać do kraju, bo stracił całą rodzinę iż "Ojczyzna wam matką będzie". Planowo zdjęcia miały nastąpić latem 2009, jednak serial do dzisiaj nie powstał. 
Autor scenariusza musicalu "Mickiewicz" wystawionego w Gliwickim Teatrze Muzycznym oraz kilku odcinków edukacyjno-rozrywkowego programu telewizyjnego "Ostatni Zayazd".
Z okazji obchodów jubileuszu 600-lecia bitwy pod Grunwaldem napisał musical "Grunwald" zaprezentowany w Olsztynie.
Życie prywatne.
Jest mężem wokalistki zespołu Zayazd – Bożeny Makowieckiej. Ich synem jest wokalista Tomasz Makowiecki, a synową (do rozwodu w 2019) wokalistka Reni Jusis.

</doc>
<doc id="2791384" url="https://pl.wikipedia.org/wiki?curid=2791384" title="Neno">
Neno

Neno, właśc. Adelino Augusto Graça Barbosa Barros (ur. 27 stycznia 1962 w Prai, zm. 10 czerwca 2021 w Guimarães) – portugalski piłkarz grający na pozycji bramkarza. W swojej karierze rozegrał 9 meczów w reprezentacji Portugalii.
Kariera klubowa.
Swoją karierę piłkarską Neno rozpoczął w klubie FC Barreirense. W 1981 roku awansował do kadry pierwszej drużyny i w sezonie 1981/1982 zadebiutował w jego barwach w drugiej lidze portugalskiej. W Barreirense grał do końca sezonu 1983/1984.
Latem 1984 roku Neno przeszedł do Vitória SC. Grał w niej przez sezon i w 1985 roku został zawodnikiem Benfiki. Swój debiut w Benfice zaliczył 30 marca 1986 w wygranym 1:0 domowym mecu z Académiką Coimbra. W Benfice przez dwa sezony pełnił rolę rezerwowego bramkarza dla Manuela Bento i Silvino. W sezonie 1985/1986 zdobył z Benfiką Puchar Portugalii, a w sezonie 1986/1987 wywalczył mistrzostwo, Puchar i Superpuchar Portugalii.
W 1987 roku Neno został zawodnikiem Vitórii Setúbal. 13 marca 1988 zaliczył w niej debiut w meczu z Varzim SC. W Vitórii spędził jeden sezon i wystąpił w nim sześciokrotnie. W 1988 roku wrócił do Vitórii Guimarães i występował w niej do końca sezonu 1989/1990.
Latem 1990 roku Neno przeszedł do Benfiki. W sezonach 1990/1991 i 1993/1994 wywalczył z Benfiką dwa tytuły mistrza Portugalii. Z klubem z Lizbony zdobył również Puchar Portugalii w 1993 i Superpuchar Portugalii w 1990 roku. W 1995 roku odszedł do Vitórii Guimarães. W 1999 roku zakończył w niej swoją karierę.
Kariera reprezentacyjna.
W reprezentacji Portugalii Neno zadebiutował 8 czerwca 1989 roku w przegranym 0:4 towarzyskim meczu z Brazylią, rozegranym w Rio de Janeiro. Od 1989 do 1996 roku rozegrał w kadrze narodowej 9 meczów.
Po karierze piłkarskiej.
Po zakończeniu przygody ze sportem zajął się muzyką. Nazywany był „Śpiewającym Bramkarzem” lub „Bramkarzem - Julio Iglesiasem”. W 1996 roku wydał album „"Neno Neno Neno”""."
Zmarł 10 czerwca 2021 w wyniku nagłej choroby.

</doc>
<doc id="2791385" url="https://pl.wikipedia.org/wiki?curid=2791385" title="Adelino Augusto Graça Barbosa Barros">
Adelino Augusto Graça Barbosa Barros



</doc>
<doc id="2791394" url="https://pl.wikipedia.org/wiki?curid=2791394" title="Adam Zalewski (muzyk)">
Adam Zalewski (muzyk)

Adam Zalewski pseud. Kucharz (ur. 25 maja 1963, zm. 31 maja 1997) – polski kompozytor, autor tekstów, perkusista i gitarzysta związany ze sceną punkrockową. 
Był współzałożycielem dwóch legendarnych wrocławskich zespołów punkowych – Zwłok i Sedesu. W pierwszym z zespołów grał na perkusji. Muzykiem Sedesu był w latach 1980–1984 i pełnił w nim funkcję gitarzysty występując z zespołem między innymi na Festiwalu w Jarocinie w 1982 i 1983. Był autorem jednego z najważniejszych hymnów punkowych tego okresu „Wszyscy pokutujemy” z repertuaru zespołu Sedes. 

</doc>
<doc id="2791395" url="https://pl.wikipedia.org/wiki?curid=2791395" title="Krzysztof Urbański">
Krzysztof Urbański



</doc>
<doc id="2791400" url="https://pl.wikipedia.org/wiki?curid=2791400" title="Macleayina">
Macleayina



</doc>
<doc id="2791401" url="https://pl.wikipedia.org/wiki?curid=2791401" title="Mistrzostwa Europy w Curlingu 2012/Grupa C">
Mistrzostwa Europy w Curlingu 2012/Grupa C

Turniej grupy C w ramach Mistrzostw Europy 2012 odbył się między 5 a 10 października 2012 w tureckim mieście Erzurum. Wraz z tymi zawodami rozegrano Mistrzostwa Europy Mikstów 2012. 
W rywalizacji uczestniczyło sześć kobiecych i siedem męskich reprezentacji. W tej edycji mistrzostw powróciły Holenderki, wycofały się natomiast żeńskie drużyny Belgii, Francji, Irlandii i Walii, męski zespół Grecji i dwie ekipy serbskie.
Pierwsze miejsce zajęły Białorusinki i Turcy.
Kobiety.
Round-Robin.
Sesja 1..
5 października 2012; 17:30
Sesja 2..
6 października 2012; 9:00
Sesja 3..
6 października 2012; 13:00
Sesja 4..
7 października 2012; 9:00
Sesja 5..
7 października 2012; 14:00
Sesja 6..
7 października 2012; 19:00
Sesja 7..
8 października 2012; 9:00
Sesja 8..
8 października 2012; 14:00
Sesja 9..
8 października 2012; 19:00
Playoff.
Półfinał.
9 października 2012; 18:00
Mecz o 2. miejsce.
10 października 2012; 10:00
Mecz o 1. miejsce.
9 października 2012; 18:00
Mężczyźni.
Round-Robin.
Sesja 1..
5 października 2012; 17:30
Sesja 2..
6 października 2012; 9:00
Sesja 3..
6 października 2012; 13:00
Sesja 4..
7 października 2012; 9:00
Sesja 5..
7 października 2012; 14:00
Sesja 6..
7 października 2012; 19:00
Sesja 7..
8 października 2012; 9:00
Sesja 8..
8 października 2012; 14:00
Sesja 9..
8 października 2012; 19:00
Playoff.
Półfinał.
9 października 2012; 18:00
Mecz o 2. miejsce.
10 października 2012; 10:00
Mecz o 1. miejsce.
9 października 2012; 18:00

</doc>
<doc id="2791402" url="https://pl.wikipedia.org/wiki?curid=2791402" title="Jamsus">
Jamsus



</doc>
<doc id="2791403" url="https://pl.wikipedia.org/wiki?curid=2791403" title="Adam Szemesz">
Adam Szemesz

Adam Szemesz (ur. 1808 w powiecie słuckim, zm. 1864 w Mińsku) – polski malarz-portrecista i historyk sztuki, działający na obszarze Polski i Białorusi.
Urodził się w rodzinie starosty. Kształcił się w Wileńskiej szkole malarskiej przy Uniwersytecie Wileńskim.
W roku 1831 zamieszkał w Mińsku, gdzie zajął się malarstwem. Poślubił Paulinę Felińską, córkę pisarki Ewy Felińskiej, siostrę arcybiskupa Zygmunta Szczęsnego Felińskiego, kanonizowanego w roku 2009. Po ślubie zamieszkał w Ziemi Bobrujskiej.
W roku 1842 pod zarzutem działalności antypaństwowej został zesłany do Chersonia. Namalował tam portret wicegubernatora Borysa Iwanowicza Pestela, który umożliwił mu przeniesienie się wraz z żoną do Saratowa. Przed opuszczeniem Chersonia Szemesz stworzył ikonę Matki Boskiej dla miejscowego kościoła. W Saratowie Paulina zmarła przy porodzie. Jej matka zabrała nowo narodzonego syna Pawła do Wojutyna na Ukrainie.
W roku 1846 Adam Szemesz powrócił do Mińska. Namalował tam portrety Władysława Syrokomli i Stanisława Moniuszki, a także wykonał cykl ilustracji do „Konrada Wallenroda” i innych utworów Adama Mickiewicza.
W Mińsku Adam Szemesz spotykał się ze znanymi malarzami: Janem Krzysztofem Damelem, Walentym Wańkowiczem i Michałem Kuleszą.

</doc>
<doc id="2791404" url="https://pl.wikipedia.org/wiki?curid=2791404" title="Hippohystrix">
Hippohystrix



</doc>
<doc id="2791405" url="https://pl.wikipedia.org/wiki?curid=2791405" title="Farlapiscis">
Farlapiscis



</doc>
<doc id="2791409" url="https://pl.wikipedia.org/wiki?curid=2791409" title="Filip Wolański">
Filip Wolański

Filip Karol Wolański (ur. 24 września 1971 r. we Wrocławiu) - polski historyk specjalizujący się w historii Europy, historii kultury, historii mentalności i komunikacji społecznej oraz historii wczesnonowożytnej; nauczyciel akademicki związany z uczelniami we Wrocławiu.
Życiorys.
Urodził się w 1971 roku we Wrocławiu. Po maturze w X Liceum Ogólnokształcącym w 1990 roku podjął studia dzienne na kierunku historia na Uniwersytecie Wrocławskim, zakończone w 1995 roku zdobyciem tytułu magistra. Kontynuował dalsze kształcenie w ramach studiów doktoranckich. W 1999 uzyskał stopień naukowy doktora nauk humanistycznych w zakresie historii na podstawie pracy pt. "Europa jako punkt odniesienia w postrzeganiu przestrzeni geograficznej przez szlachtę polską w osiemnastym wieku w świetle relacji podróżniczych i geograficznych", napisanej pod kierunkiem prof. Bogdana Roka.
Podjął pracę na stanowisku adiunkta w Zakładzie Historii Polski i Powszechnej od XVI do XVIII wieku w Instytucie Historycznym Uniwersytetu Wrocławskiego. W 2012 roku został wybrany na zastępcę dyrektora instytutu do spraw nauki i współpracy z zagranicą. Od 2017 roku kieruje Pracownią Historii kultury staropolskiej i jej dziedzictwa w Instytucie Historycznym. Od 1 września 2020 roku pełni funkcję dyrektora Instytutu Historycznego Uniwersytetu Wrocławskiego. 
W 2012 roku Rada Wydziału Nauk Historycznych i Pedagogicznych Uniwersytetu Wrocławskiego nadała mu stopień naukowy doktora habilitowanego nauk humanistycznych w zakresie historii o specjalności historia nowożytna na podstawie rozprawy nt. "Kaznodziejstwo bernardyńskie w staropolskim systemie komunikacji społecznej schyłku epoki saskiej. Studium kształtowania wyobrażeń i postaw". Od maja 2017 roku na stanowisku profesora Uniwersytetu Wrocławskiego. Poza Uniwersytetem Wrocławskim pracował także w Instytucie Bezpieczeństwa i Spraw Międzynarodowych na Wydziale Nauk Społecznych i Dziennikarstwa Dolnośląskiej Szkoły Wyższej we Wrocławiu.
Dorobek naukowy.
Zainteresowania naukowe Filipa Wolańskiego koncentrują się wokół zagadnień związanych z historią nowożytną ze szczególnym uwzględnieniem historii Europy, historii kultury, a także historii mentalności. Do jego najważniejszych publikacji naukowych należą:

</doc>
<doc id="2791411" url="https://pl.wikipedia.org/wiki?curid=2791411" title="Wietpas">
Wietpas

Wietpas (nider. "zioło-karnet") – istniejąca w Holandii karta klubowa, umożliwiająca korzystanie z usług coffee shopów.
Wietpas został wprowadzony przez centroprawicowy rząd Marka Rutte od 1 maja 2012 roku. Karty były częścią reformy ograniczającej dostęp do miękkich narkotyków, a jej drugą częścią było przekształcenie coffee shopów w Holandii w kluby. Zgodnie z nowelizacją przepisów z usług coffee shopu może korzystać jedynie użytkownik zarejestrowany i posiadający kartę klubową, a dodatkowo liczba członków klubu została ograniczona do 2000 osób.
Aby otrzymać kartę wietpas, należy przeprowadzić rejestrację w urzędowym rejestrze i posiadać stały adres zamieszkania w Holandii, co znacznie ma ograniczyć turystykę narkotykową, która prowadzi do napięć dyplomatycznych między Holandią i krajami ościennymi. Wszystkie zmiany były planowane pod hasłem rewizji polityki gedoogbeleid, która według autorów reformy nie przyniosła dostatecznie dużych efektów.
Pierwszymi prowincjami wprowadzającymi na swoim terytorium system "wietpasów" były Zelandia, Brabancja Północna i Limburgia. Po wprowadzeniu systemu na południu kraju, zaczął on być krytykowany przez jednostki samorządu terytorialnego. Według nich, w miastach wprowadzających system szybko zaczęło przybywać ulicznych dilerów narkotykowych, nastąpił także spadek wpływów z turystyki.
Sprzeciwiające się systemowi gminy zaapelowały do tworzącej się jesienią 2012 roku koalicji Partii Pracy i Partii Ludowej na rzecz Wolności i Demokracji o wycofanie się z reform polityki narkotykowej.

</doc>
<doc id="2791413" url="https://pl.wikipedia.org/wiki?curid=2791413" title="Kościół św. Idziego w Podlesiu">
Kościół św. Idziego w Podlesiu

Kościół św. Idziego – zabytkowy kościół katolicki znajdujący się w Podlesiu w powiecie częstochowskim w województwie śląskim. Jest kościołem parafialnym w dekanacie koniecpolskim w diecezji kieleckiej.
Świątynia znajduje się na szlaku architektury drewnianej województwa śląskiego.
Historia.
Pierwsze wzmianki o kościele w Podlesiu pochodzą z 1325 i 1470 roku. Świątynia została spalona przez Szwedów w 1657 roku, nowy kościół wzniesiono w 1728 roku, z fundacji Aleksandra Tęgoborskiego, ówczesnego właściciela wsi. Konsekracja odbyła się w 1728 roku. Pod koniec XVIII wieku (1782-1787) kościół przebudowano tak gruntownie, że faktycznie można mówić o budowie nowego. Było to możliwe dzięki wydatnej pomocy Aleksandra Potockiego, kolatora kościoła.
Architektura i wyposażenie.
Kościół jest drewniany, wybudowany w konstrukcji zrębowej, oszalowany deskami, na podmurówce. Nawa kościoła założona jest na rzucie prostokąta, prezbiterium od strony północnej, węższe, zamknięte prostą ścianą. Bezpośrednio za prezbiterium, na jego przedłużeniu, znajduje się zakrystia – co jest rozwiązaniem rzadko spotykanym w kościołach drewnianych. Wejście do kościoła poprzedzone jest niewielkim przedsionkiem. Dachy gontowe, dwuspadowe, odrębne nad nawą i nad prezbiterium z zakrystią. W dachu nawy znajduje się wieżyczka na sygnaturkę zwieńczona hełmem. Szczyt fasady oszalowany jest deskami układanymi „w jodełkę”. Kościół jednonawowy. Nawa i prezbiterium przekryte są wspólnym sklepieniem pozornym, w nawie wspartym na zaskrzynieniach. Belka tęczowa posiada formę dwóch wolut.
Wyposażenie barokowe. Ołtarz główny i dwa ołtarze boczne pochodzą z XVIII wieku.
Dzwonnica.
W sąsiedztwie kościoła znajduje się wolnostojąca drewniana dzwonnica wybudowana w 1808 roku (rok wyryty nad drzwiami).

</doc>
<doc id="2791416" url="https://pl.wikipedia.org/wiki?curid=2791416" title="Paweł Klint">
Paweł Klint

Paweł Klint (ur. 1977 roku) - polski historyk specjalizujący się w historii społeczno-gospodarczej Polski; nauczyciel akademicki związany z Uniwersytetem Wrocławskim.
Biografia.
Urodził się w 1977 roku. Po ukończeniu kolejno szkoły podstawowej i średniej oraz pomyślnie zdanym egzaminie dojrzałości podjął w 1996 roku studia historyczne na Uniwersytecie Wrocławskim, które ukończył w 2001 roku magisterium. W tym samym roku rozpoczął studia doktoranckie, zakończone w 2005 roku uzyskaniem przez niego stopnia naukowego doktora nauk humanistycznych w zakresie historii na podstawie pracy pt. "Szlachecki obrót ziemią w powiecie kcyńskim w latach 1626-1655", której promotorem był dr hab. Marek Górny. W 2017 roku uzyskał stopień naukowy doktora habilitowanego nauk humanistycznych w zakresie historii o specjalności historia nowożytna, na podstawie pracy habilitacyjnej nt. "Szlachta wielkopolska w XVII wieku. Grupa społeczna i majątkowa".
Początkowo pracował jako asystent, a następnie adiunkt w Zakładzie Antropologii Historycznej na Instytucie Historycznym Uniwersytetu Wrocławskiego. Obecnie jest zatrudniony jako profesorem uczelnianym w Zakładzie Historii Gospodarczej, Demografii i Statystyki Instytutu Historycznego Uniwersytetu Wrocławskiego.
Poza działalnością naukową na swojej macierzystej uczelni pełnił także kilka ważnych funkcji organizacyjnych. W latach 202-2022 był prodziekanem do spraw studenckich, a od 2022 roku pełniącym obowiązki dziekana Wydziału Nauk Historycznych i Pedagogicznych.
Dorobek naukowy.
Zainteresowania naukowe Pawła Klinta koncentrują się wokół problematyki związanej z obyczajami i mentalnością szlachty w okresie nowożytnym, a w szczególności z przestępczością, przedsiębiorczością i podejściem do śmierci. Opublikował m.in.:

</doc>
<doc id="2791418" url="https://pl.wikipedia.org/wiki?curid=2791418" title="Eduard Geyer">
Eduard Geyer

 
Eduard Geyer (ur. 7 października 1944 w Bielsku-Białej) – niemiecki piłkarz występujący na pozycji obrońcy. Trener piłkarski.
Kariera piłkarska.
Geyer treningi rozpoczął w 1954 roku w zespole BSG Aufbau Dresden-Mitte. W 1957 roku przeszedł do juniorów klubu SC Einheit Drezno, a w 1962 roku został włączony do jego pierwszej drużyny. Występował w niej przez trzy lata. Następnie, również przez trzy lata grał w FSV Lokomotive Drezno. W 1968 roku został graczem Dynama Drezno. W 1971 roku zdobył z nim mistrzostwo NRD oraz Puchar NRD. W 1973 roku wraz z zespołem ponownie wywalczył mistrzostwo NRD. W 1975 roku zakończył karierę.
Kariera trenerska.
Geyer karierę rozpoczął jako trener juniorów Dynama Drezno. W 1986 roku został szkoleniowcem jego pierwszej drużyny. Prowadzony przez niego zespół Dynama zdobył dwa mistrzostwa NRD (1989, 1990), Puchar NRD (1990), a także osiągnął półfinał Pucharu UEFA (1989).
W 1989 roku Geyer został selekcjonerem reprezentacji NRD. Funkcję tę pełnił do czasu rozwiązania NRD. Następnie prowadził węgierski BFC Siófok oraz FC Sachsen Lipsk.
1994 roku został trenerem Energie Cottbus. W 1997 roku awansował z tym zespołem z Regionalligi do 2. Bundesligi, a w 2000 roku do Bundesligi. Jako trener w lidze tej zadebiutował 12 sierpnia 2000 roku w przegranym 1:3 meczu z Werderem Brema. W 2003 roku spadł z Energie do 2. Bundesligi. Jej szkoleniowcem był do listopada 2004 roku.
Potem Geyer prowadził drużynę Al-Nasr Dubaj oraz ponownie FC Sachsen Lipsk, a także Dynamo Drezno.

</doc>
<doc id="2791420" url="https://pl.wikipedia.org/wiki?curid=2791420" title="Stany Zjednoczone na Letnich Igrzyskach Olimpijskich 1992">
Stany Zjednoczone na Letnich Igrzyskach Olimpijskich 1992

Stany Zjednoczone na Letnich Igrzyskach Olimpijskich w roku 1992 w Barcelonie reprezentowało 545 sportowców: 355 mężczyzn i 190 kobiet. Był to 21 start reprezentacji Stanów Zjednoczonych na letnich igrzyskach olimpijskich.
Skład kadry.
Badminton.
Kobiety
Mężczyźni
Baseball.
Mężczyźni
Boks.
Mężczyźni
Gimnastyka.
Kobiety
Mężczyźni
Judo.
Kobiety
Mężczyźni
Kajakarstwo.
Kobiety
Mężczyźni
Kolarstwo.
Kobiety
Mężczyźni
Koszykówka.
Kobiety
Mężczyźni
Lekkoatletyka.
Kobiety
Mężczyźni
Łucznictwo.
Kobiety
Mężczyźni
Pięciobój nowoczesny.
Mężczyźni
Piłka nożna.
Mężczyźni
Piłka ręczna.
Kobiety
Piłka wodna.
Mężczyźni
Pływanie.
Kobiety
Mężczyźni
Pływanie synchroniczne.
Kobiety
Podnoszenie ciężarów.
Mężczyźni
Siatkówka.
Kobiety
Mężczyźni
Skoki do wody.
Kobiety
Mężczyźni
Strzelectwo.
Kobiety
Mężczyźni
Open
Szermierka.
Kobiety
Mężczyźni
Tenis stołowy.
Kobiety
Mężczyźni
Tenis ziemny.
Kobiety
Mężczyźni
Wioślarstwo.
Kobiety
Mężczyźni
Zapasy.
Mężczyźni

</doc>
<doc id="2791422" url="https://pl.wikipedia.org/wiki?curid=2791422" title="Exonautes">
Exonautes



</doc>
<doc id="2791425" url="https://pl.wikipedia.org/wiki?curid=2791425" title="Kreuzeck">
Kreuzeck



</doc>
<doc id="2791430" url="https://pl.wikipedia.org/wiki?curid=2791430" title="1 Korpus Obrony Powietrznej">
1 Korpus Obrony Powietrznej

1 Korpus Obrony Powietrznej (1 KOP) – związek taktyczny Sił Powietrznych.
Historia 1 Korpusu OPK.
W 1957 na bazie rozwiązanych dwóch dywizji lotnictwa myśliwskiego OPL (5 i 7) został sformowany 1 Korpus Obrony Przeciwlotniczej Obszaru Kraju. W jego składzie znalazły się cztery pułki lotnictwa myśliwskiego OPL (1, 2, 13 i 39), dwie dywizje artylerii OPL (9 i 13), trzy samodzielne pułki artylerii OPL (3, 90 i 115) oraz dwa pułki radiotechniczne (6 i 14).
18 lipca 1962 korpus został przemianowany na 1 Korpus Obrony Powietrznej Kraju (1 KOPK).
01 lipca 1990 korpus został przemianowany na 1 Korpus Obrony Powietrznej (1 KOP)
W 1998 korpus został rozformowany.

</doc>
<doc id="2791433" url="https://pl.wikipedia.org/wiki?curid=2791433" title="Adam Dobrzyński">
Adam Dobrzyński

Adam Dobrzyński (ur. 19 grudnia 1974) – polski lekkoatleta specjalizujący się w biegach długodystansowych.
W czasie swojej kariery odniósł następujące sukcesy sportowe:

</doc>
<doc id="2791435" url="https://pl.wikipedia.org/wiki?curid=2791435" title="Jan Kęsik (historyk)">
Jan Kęsik (historyk)

Jan Kęsik (ur. 1957) – polski historyk, specjalizujący się w historii kultury fizycznej, historii Polski i powszechnej XIX–XX wieku, historii techniki, historii wojskowości, problematyce narodowościowej; nauczyciel akademicki związany z wrocławskimi uczelniami.
Życiorys.
Po ukończeniu szkoły średniej i pomyślnie zdanym egzaminie maturalnym podjął studia historyczne na Uniwersytecie Wrocławskim, które ukończył magisterium. W 1984 roku rozpoczął pracę jako asystent w Instytucie Historii Architektury Sztuki i Techniki Politechniki Wrocławskiej. W 1990 roku uzyskał stopień naukowy doktora nauk humanistycznych w zakresie historii na podstawie pracy pt. "Działalność polityczna Henryka Józewskiego w latach 1914-1939", napisanej pod kierunkiem prof. Wojciecha Wrzesińskiego. W 1991 roku został zatrudniony na stanowisku adiunkta w Zakładzie Historii Kultury Fizycznej Akademii Wychowania Fizycznego we Wrocławiu. Rok później powrócił na macierzystą uczelnie, zostając adiunktem w Zakładzie Historii Kultury Materialnej w Instytucie Historycznym UWr. W 1999 roku otrzymał tytuł naukowy doktora habilitowanego nauk humanistycznych w zakresie historii o specjalności: historia Polski i historia powszechna na podstawie rozprawy nt. "Naród pod bronią. Społeczeństwo w programie polskiej polityki wojskowej 1918-1939". Niedługo potem został mianowany profesorem nadzwyczajnym na Uniwersytecie Wrocławskim. W latach 1999–2002 był zastępcą dyrektora Instytutu Historycznego ds. dydaktyki, a następnie prodziekanem ds. studiów zaocznych Wydziału Nauk Historycznych i Pedagogicznych (do 2008 roku). Należał do twórców jedynej na studiach historycznych w Polsce specjalności zawodowej – dokumentalistyka konserwatorska. Był współautorem uruchomionego nowego kierunku studiów dziedzictwo kultury materialnej – ochrona, promocja, gospodarowanie. Ponadto jest kierownikiem Zakładu Historii Kultury Materialnej w Instytucie Historycznym na tym samym wydziale.
Poza tym w latach 2010–2012 był kierownikiem Zakładu Historii Kultury Fizycznej w Katedrze Humanistycznych Podstaw Kultury Fizycznej na Wydziale Wychowania Fizycznego AWF we Wrocławiu. W 2013 roku prezydent Polski Bronisław Komorowski nadał mu tytuł profesora nauk humanistycznych.
Dorobek naukowy i odznaczenia.
Jan Kęsik specjalizuje się w historii Polski i powszechnej XIX/XX wieku, ze szczególnym uwzględnieniem stosunków polsko-ukraińskich, dziejów wojskowości, historii przemysłu i techniki oraz historii sportu. Jest autorem kilkudziesięciu krajowych i zagranicznych publikacji naukowych oraz dokumentacji z zakresu ochrony zabytków techniki, w tym m.in. części polskiej "The Blackwell Encyclopedia of Industrial Archaeology" (Oxford 1992). Należy do kilku komitetów naukowych w tym do Komisji Historii Wojskowej Komitetu Nauk Historycznych Polskiej Akademii Nauk oraz Rady Naukowej Muzeum Techniki i Przemysłu w Jaworzynie Śląskiej.
Za swoją działalność naukowo-dydaktyczną oraz społeczną otrzymał liczne odznaczenia i wyróżnienia, w tym m.in.: Srebrny Krzyż Zasługi oraz Medal Komisji Edukacji Narodowej.

</doc>
<doc id="2791439" url="https://pl.wikipedia.org/wiki?curid=2791439" title="Dariusz Adamczyk">
Dariusz Adamczyk

Dariusz Adamczyk (ur. 20 kwietnia 1975) – polski lekkoatleta specjalizujący się w krótkich biegach sprinterskich.
W czasie swojej kariery odniósł następujące sukcesy sportowe:

</doc>
<doc id="2791442" url="https://pl.wikipedia.org/wiki?curid=2791442" title="Notchback">
Notchback

Notchback – rodzaj trójbryłowego nadwozia samochodowego, gdzie ostatnia bryła (bagażnik) jest mniej wyraźnie zarysowana, zwłaszcza kiedy klapa bagażnika jest krótka lub tylne okno jest prawie prostopadle nachylone względem nadwozia. Generalnie nazwa ta stosowana jest do pojazdów z wyraźnie prowadzoną tylną szybą łączącą równoległe linie dachu i bagażnika.
Nazwa pochodzi od angielskiego słowa notch oznaczającego wcięcie. Jego definicja jest dość płynna i różni się w zależności od miejsca użycia, termin ten stosowany może być do określenia sedanów, coupé, liftbacków czy też hatchbacków. Samochody z nadwoziem typu notchback cechują się dobrze widocznym przejściem z linii dachu do tylnej szyby. Terminem tym określa się także tylną część nadwozia tych pojazdów.
W przypadku niektórych modeli termin ten pozwala na odróżnienie podobnych do siebie, jednak różnych wersji nadwozia jak np. Chevrolet Vega Notchback (sedan) i Vega Hatchback. 
Ameryka Północna.
Na terenie Stanów Zjednoczonych termin notchback odnosi się do konwencjonalnych trójbryłowych pojazdów z wyraźnie oddzieloną tylną bryłą, przejście między dachem a bagażnikiem wyznacza tylna szyba pochylona pod charakterystycznym kątem.
General Motors twierdzi, że Cadillac Sixty Special z 1940 roku zapoczątkował nowy trend na nadwozia typu notchback z charakterystycznie poprowadzoną linią dachu i klapy bagażnika. Wielu amerykańskich producentów wzorowało się na nowej stylistyce przy projektowaniu swoich przedwojennych modeli. Nadwozia w stylu notchback były wciąż popularne w Stanach Zjednoczonych jeszcze na początku lat 60. XX wieku.
Chevrolet używał określenia "notchback" dla pojazdu Chevrolet Vega w wersji 2-drzwiowy sedan, od rocznika 1973 stosowano już nową nazwę – Vega Notchback. Oldsmobile przy projektowaniu rocznika 1970 modelu Cutlass Supreme czerpał inspirację z nurtu „formal roof”, który opisywany jest w literaturze jako „obiecujący elegancję w przystępnej cenie”.
Ponowne zainteresowanie pojazdami typu notchback na terenie Stanów Zjednoczonych przypada na początek lat 80. XX wieku. Na rynek powróciły wtedy pojazdy klasy średniej i średniej-niższej w konfiguracji notchback sedan/coupé jak Ford LTD Crown Victoria i pojazdy General Motors oparte na płytach podłogowych C-body, G-body oraz w późniejszym czasie N-body.
AMC używało także terminu „modified fastback”; określał on nurt, który ponownie pojawił się pod koniec lat 60. XX wieku. Dwudrzwiowe sedany cechowały się gładką i równą linią dachu, tylna szyba była nachylona do klapy bagażnika (mimo to w tym samym nurcie wiele 4-drzwiowych sedanów, jak np. Rambler Ambassador cechowało się prawie pionową tylną szybą).
Europa i Azja.
W British English termin notchback zyskał popularność w czasie produkcji 3. generacji Forda Escorta i nieco później Sierry, oba pojazdy cechowały się nadwoziem typu hatchback z niewyraźnie zarysowanym w linii nadwozia bagażnikiem. Na terenie Wielkiej Brytanii terminem notchback określa się pojazd z charakterystycznym kątem pomiędzy tylną szybą a klapą bagażnika, której linia prowadzona jest równolegle do ziemi. Trójbryłowe nadwozie typu sedan znane jest na terenie Wielkiej Brytanii raczej pod nazwą saloon. Mimo że termin notchback pojawia się w kilku brytyjskich publikacjach motoryzacyjnych, nie jest on powszechnie stosowany w mowie potocznej.

</doc>
<doc id="2791444" url="https://pl.wikipedia.org/wiki?curid=2791444" title="Marta Żukowska">
Marta Żukowska

Marta Żukowska (ur. 4 czerwca 1972) – polska lekkoatletka specjalizująca się w chodzie sportowym.
Kariera.
Wielokrotna medalistka mistrzostw kraju: siedmiokrotna wicemistrzyni Polski (cztery na dystansie 5 kilometrów – 1993, 1994, 1995, 1996, trzy razy na dystansie 10 km – 1994, 1995, 1996) i brązowa medalistka mistrzostw Polski w chodzie na 10 km w 1993, halowa wicemistrzyni Polski w chodzie na 3000 metrów (Spała 1994). W 1995 r. reprezentowała Polskę na pucharze świata w chodzie sportowym w Pekinie (42. miejsce) oraz w mistrzostwach świata w Göteborgu (36. miejsce).

</doc>
<doc id="2791449" url="https://pl.wikipedia.org/wiki?curid=2791449" title="Zdzisław Bobecki">
Zdzisław Bobecki

Zdzisław Bobecki (ur. 28 lipca 1923 we Lwowie, zm. 17 stycznia 2020) – generał brygady Wojska Polskiego.
Życiorys.
Syn Władysława, przemysłowca i Adelajdy z Trojanowskich. W wieku 11 lat stracił rodziców. Podczas okupacji działał w ZWZ-AK na terenie Lwowa. Od września 1944 był elewem 1 Szkoły Oficerów Liniowych w Lublinie, która była frontową szkołą oficerską 2 Armii WP. Po jej ukończeniu 16 grudnia 1944 został promowany przez gen. Karola Świerczewskiego na stopień podporucznika w korpusie oficerów piechoty i skierowany do 17 pułku piechoty. Jako dowódca plutonu i pełniący obowiązki dowódcy kompanii przeszedł szlak bojowy od Łukowa przez Poznań, Kostrzyn, Rawicz, Wrocław, Nysę Łużycką do Łaby. Podczas walk został ranny w nogę. 
Od 1946 pełnił służbę w wydziale operacyjnym sztabu 5 Dywizji Piechoty, którego został szefem. W 1948 został dowódcą 15 pułku piechoty w Skwierzynie, a w kwietniu 1950 dowódcą 42 pułku zmechanizowanego w Żarach. Od 1952 był szefem wydziału operacyjnego w sztabie 2 Korpusu Pancernego we Wrocławiu. W 1954 ukończył kurs operacyjny wojsk pancernych w Akademii Sztabu Generalnego WP w Rembertowie, po czym został szefem wydziału operacyjnego Zarządu Wojsk Pancernych i Zmechanizowanych w Warszawie, a w 1956 – szefem sztabu tych wojsk. W 1957 ukończył studia operacyjne w Akademii Sztabu Generalnego. W latach 1958–1960 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie. W lipcu 1960 został awansowany na generała brygady. Nominację wręczył mu w Belwederze przewodniczący Rady Państwa PRL Aleksander Zawadzki. 
Od 1960 roku był szefem Zarządu Operacyjnego w Głównym Inspektoracie Szkolenia MON (do 1965), gdzie wraz z gen. broni Zygmuntem Duszyńskim organizował sztab Frontu Polskiego. W 1965 r. został skierowany do Wojskowej Akademii Technicznej na stanowisko Szefa Katedry Taktyki i Sztuki Operacyjnej. Kierował studiami podyplomowymi wszystkich wydziałów akademii, prowadził pracę dydaktyczną i pracę naukową w dziedzinie logistyki. W 1965 ukończył również roczne studia operacyjno-informatyczne WAT. 
W 1968 został doktorem nauk wojskowych, od 1970 docentem Wojskowej Akademii Technicznej. W grudniu 1974 został komendantem Instytutu Systemów Zabezpieczenia Materiałowo-Technicznego. Stanowisko komendanta instytutu łączył z funkcją przewodniczącego kolegium redakcyjnego rocznika „Systemy Zabezpieczenia Wojsk”. W 1980 roku przekazał gen. bryg. Mieczysławowi Kaczyńskiemu obowiązki służbowe ze względu na pogarszający się stan zdrowia (całkowita utrata wzroku). W marcu 1981 został przeniesiony w stan spoczynku jako inwalida wojenny i rencista I grupy. 
Otrzymał nagrodę Ministra Obrony Narodowej Mariana Spychalskiego za realizację filmu „Tacy jesteśmy”.
Zmarł w wieku 96 lat i został pochowany na Cmentarzu Wojskowym na Powązkach (kwatera FIII-3-17). W pogrzebie uczestniczyli przedstawiciele Wydziału Logistyki WAT, Stowarzyszenia Przyjaciół WAT, Klubu Generałów Wojska Polskiego oraz Związku Żołnierzy Wojska Polskiego. Przemówienie w imieniu przyjaciół wygłosił gen. bryg. Stanisław Świtalski.
Jego żona Maria (zmarła w 2014 r.) była doktorem nauk medycznych.

</doc>
<doc id="2791455" url="https://pl.wikipedia.org/wiki?curid=2791455" title="Silvino">
Silvino

Silvino, właśc. Silvino de Almeida Louro (ur. 5 marca 1959 w Setúbal) – portugalski piłkarz grający na pozycji bramkarza. W swojej karierze rozegrał 23 mecze w reprezentacji Portugalii.
Kariera klubowa.
Swoją karierę piłkarską Silvino rozpoczął w klubie Vitória Setúbal. W 1976 roku awansował do kadry pierwszej drużyny i w sezonie 1976/1977 zadebiutował w jego barwach w pierwszej lidze portugalskiej. W Vitórii Setúbal grał do końca sezonu 1981/1982. Następnie odszedł do Vitórii Guimarães, w której spędził dwa lata.
Latem 1984 roku Silvino przeszedł do Benfiki. W sezonie 1984/1985 nie zagrał w Benfice w żadnym meczu i w 1985 roku został na rok wypożyczony do CD Aves. W Aves zadebiutował 7 września 1985 w przegranym 1:5 wyjazdowym meczu z Boavistą. W Aves był podstawowym bramkarzem.
W 1985 roku Silvino wrócił do Benfiki. Swój debiut w Benfice zaliczył 24 sierpnia 1986 w zremisowanym 2:2 domowym mecu z FC Porto. W sezonach 1986/1987, 1988/1989, 1990/1991 i 1993/1994 wywalczył z Benfiką cztery tytuły mistrza Portugalii. Z klubem tym zdobywał też Puchar Portugalii w sezonach 1984/1985, 1986/1987 i 1992/1993, oraz Superpuchar Portugalii w 1989 roku. W 1988 i 1990 wystąpił w dwóch finałach Pucharu Mistrzów. W pierwszym z nich Benfica przegrała po serii rzutów karnych z PSV Eindhoven, a w drugim – 0:1 z Milanem. W Benfice grał do końca sezonu 1993/1994.
W sezonie 1994/1995 Silvino grał w Vitórii Setúbal. W 1995 roku został zawodnikiem FC Porto. 22 października 1995 zaliczył w nim debiut w meczu z SC Campomaiorense (5:0). W Porto spędził dwa sezony i był w tym klubie rezerwowym dla Vítora Baii. W sezonach 1995/1996 i 1996/1997 został z Porto mistrzem kraju. W 1996 roku zdobył też Superpuchar Portugalii.
Latem 1997 roku Silvino przeszedł do innego klubu z Porto, SC Salgueiros. W nim swój debiut zanotował 24 sierpnia 1997 w spotkaniu z Leça FC (0:0). W Salgueiros grał do końca swojej kariery, czyli do 2000 roku. Zakończył ją w wieku 41 lat.
Kariera reprezentacyjna.
W reprezentacji Portugalii Silvino zadebiutował 13 kwietnia 1983 roku w zremisowanym 0:0 towarzyskim meczu z Węgrami, rozegranym w Coimbrze. W swojej karierze grał w: eliminacjach do MŚ 1990, do Euro 92 i do MŚ 1998. Od 1983 do 1997 roku rozegrał w kadrze narodowej 23 mecze.

</doc>
<doc id="2791459" url="https://pl.wikipedia.org/wiki?curid=2791459" title="Alex Nimely">
Alex Nimely

Alex Tchuimeni-Nimely (ur. 11 maja 1991) – angielski piłkarz posiadający również liberyjskie obywatelstwo, występuje na pozycji napastnika w Viitorulu Konstanca.

</doc>
<doc id="2791460" url="https://pl.wikipedia.org/wiki?curid=2791460" title="Marcin Górski">
Marcin Górski

Marcin Górski (ur. 13 marca 1915 w Radziwoniszkach, zm. 27 lipca 2002 w Warszawie) – generał brygady WP, wieloletni szef Departamentu Finansów MON (1962-1984)
Życiorys.
W 1933 ukończył Państwowe Gimnazjum im. A. Mickiewicza w Nowogródku, potem był kancelistą w miejscowym Biurze Ubezpieczeń. W 1934 został powołany na przeszkolenie do WP i skierowany na Dywizyjny Kurs Podchorążych Rezerwy przy 20 Dywizji Piechoty w Słonimiu. Następnie odbył praktykę w 78 Pułku Piechoty w Baranowiczach. Od 1937 referent urzędu skarbowego w Wołożynie. W latach 1938–1939 zaliczył rok studiów na Uniwersytecie Stefana Batorego w Wilnie. Brał udział w wojnie obronnej 1939 jako dowódca plutonu ckm w stopniu kaprala podchorążego w 1 Brygadzie Górskiej Armii „Kraków” pod Pcimiem, Myślenicami, Oleszycami i Tomaszowem Lubelskim.
Po zakończeniu udziału w wojnie i powrocie do domu został zatrudniony na poprzednio zajmowanym stanowisku w Izbie Skarbowej w Wilnie, jednak już w październiku 1939 został zwolniony z pracy. Od kwietnia 1940 pracował jako robotnik rolny na Litwie, w miejscowości Sagowo, a po zajęciu Litwy przez ZSRR jako księgowy w przedsiębiorstwie "Wojentorg" w miejscowości Alytus (aż do napaści Niemiec na ZSRR). W latach 1941–1944 był księgowym w Nadleśnictwie Wołożyn, a od czerwca 1944 w przedsiębiorstwie państwowym w Lidzie. 20 września 1944 powołany do służby w WP i skierowany do 4 zapasowego pułku piechoty w Białymstoku. W listopadzie 1944 ukończył Kurs Oficerów Finansowych i na mocy uchwały Krajowej Rady Narodowej został mianowany chorążym służby inkasenckiej (promowany 25 listopada 1944 w Żytomierzu). Po wojnie pracował w Oddziale Finansowym WP, a od 1946 w Departamencie Finansów MON, gdzie był kolejno starszym buchalterem, pomocnikiem szefa wydziału zaopatrzenia pieniężnego i kierownikiem sekcji wydziału uposażeń. W latach 1947–1950 studiował w Akademii Nauk Politycznych w Warszawie. Po ukończeniu studiów w czerwcu 1950 został szefem wydziału uposażeń i świadczeń w Departamencie Finansowym MON, a od grudnia 1953 szefem Oddziału Uposażeń i Świadczeń (przekształconego w 1956 w Oddział Uposażeń). W marcu 1957 został zastępcą szefa tego departamentu w stopniu pułkownika w korpusie osobowym oficerów kwatermistrzostwa grupy finansowej. W maju 1960 skończył studia II stopnia w Szkole Głównej Planowania i Statystyki z tytułem magistra ekonomii. Od 31 marca 1962 szef Departamentu Finansów MON. Funkcję tę pełnił przez ponad 22 lata. 3 października 1967 na mocy uchwały Rady Państwa PRL mianowany generałem brygady – nominację wręczył mu 10 października 1967 w Belwederze przewodniczący Rady Państwa Edward Ochab. W marcu 1985 przeniesiony w stan spoczynku ze względu na osiągnięcie wieku emerytalnego. 
Podczas służby wojskowej otrzymywał bardzo dobre opinie służbowe.
Jest pochowany na Cmentarzu Wojskowym na Powązkach (kwatera BII-12-3).
Awanse.
W trakcie wieloletniej służby w WP i ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Piotra (1872-1953), ekonoma folwarcznego i Doroty (1872-1940).
Po wojnie mieszkał w Warszawie. Od 1949 był żonaty z Janiną z domu Głowacką (1918-1993). Małżeństwo miało córkę.

</doc>
<doc id="2791461" url="https://pl.wikipedia.org/wiki?curid=2791461" title="Christian Streich">
Christian Streich

 
Christian Streich (ur. 11 czerwca 1965 w Weil am Rhein) – niemiecki piłkarz występujący na pozycji pomocnika. Trener klubu SC Freiburg.
Kariera piłkarska.
Streich jako junior grał w zespołach SpVgg Märkt-Eimeldingen oraz FV Lörrach. W 1983 roku trafił do drużyny Freiburger FC, grającej w Oberlidze Baden-Württemberg. W 1985 roku przeszedł do drugoligowego Stuttgarter Kickers. Spędził tam dwa lata. Następnie, przez rok grał w innym drugoligowcu, zespole SC Freiburg.
W 1988 roku Streich został graczem klubu FC Homburg, także grającego w 2. Bundeslidze. W 1989 roku awansował z nim do Bundesligi. W lidze tej zadebiutował 18 listopada 1989 roku w wygranym 4:2 pojedynku z VfB Stuttgart. Zawodnikiem Homburga był do końca sezonu 1989/1990. Potem grał jeszcze we Freiburger FC, gdzie w 1994 roku zakończył karierę.
Kariera trenerska.
Streich karierę rozpoczął jako trener drużyny SC Freiburg U-19. Prowadził ją do 2011 roku. W międzyczasie, w latach 2007-2011 był także asystentem trenera pierwszej drużyny Freiburga, grającej w Bundeslidze. 29 grudnia 2011 roku Streich sam został jej szkoleniowcem. W Bundeslidze jako trener zadebiutował 21 stycznia 2012 roku w wygranym 1:0 pojedynku z FC Augsburg. W sezonie 2011/2012 zajął z zespołem 12. miejsce w Bundeslidze.

</doc>
<doc id="2791464" url="https://pl.wikipedia.org/wiki?curid=2791464" title="Koci Łeb">
Koci Łeb



</doc>
<doc id="2791465" url="https://pl.wikipedia.org/wiki?curid=2791465" title="Koci Ogon">
Koci Ogon



</doc>
<doc id="2791466" url="https://pl.wikipedia.org/wiki?curid=2791466" title="Abdul Razak">
Abdul Razak

Abdul Razak (ur. 11 listopada 1992 w Abidżanie) – piłkarz z Wybrzeża Kości Słoniowej występujący na pozycji pomocnika, obecnie gra w klubie West Ham United.
Kariera Klubowa.
Manchester City.
Razak trafił do klubu w sierpniu 2010, lecz zadebiutował dopiero w lutym 2011r.
Portsmouth.
28 października 2011 Razak dołączył do drużyny Portsmouth, na wypożyczeniu przebywał miesiąc i zdążył zagrać zaledwie w 3 meczach. Zadebiutował w barwach Portsmouth w wygranym meczu 3-1 przeciwko Derby County, w którym pojawił się na boisku w 62 minucie.
Brighton.
17 lutego 2012 Razak na 3 miesiące został wypożyczony do Brighton &amp; Hove Albion i już 22 lutego zadebiutował w meczu przeciwko Hull City.
Charlton Athletic.
29 października 2012 Razak dołączył do Charlton Athletic na zasadzie wypożyczenia na 3 miesiące.

</doc>
<doc id="2791467" url="https://pl.wikipedia.org/wiki?curid=2791467" title="Marcus Sorg">
Marcus Sorg

 
Marcus Sorg (ur. 24 grudnia 1965 w Ulm) – niemiecki piłkarz występujący na pozycji napastnika. Trener piłkarski.
Kariera piłkarska.
Sorg jako junior grał w zespołach TSG Söflingen oraz SSV Ulm 1846. W 1984 roku został włączony do pierwszej drużyny Ulm, grającej w 2. Bundeslidze. W lidze tej zadebiutował 13 kwietnia 1985 roku w przegranym 0:1 pojedynku z KSV Hessen Kassel. W tym samym roku spadł z zespołem do Oberligi, ale w 1986 roku wrócił z nim do 2. Bundesligi. Graczem Ulm był do 1987 roku. Następnie grał w rezerwach VfB Stuttgart, TSF Ditzingen, VfR Mannheim oraz ponownie w TSF Ditzingen. W 1999 roku zakończył karierę.
Kariera trenerska.
Sorg karierę rozpoczął w 1999 roku jako trener rezerw Stuttgarter Kickers. Funkcję tę pełnił w latach 1999–2001. Jednocześnie był asystentem trenera pierwszej drużyny Kickers. W 2001 roku zaś sam został jej szkoleniowcem. Pracował tam do 2003 roku. Następnie prowadził drużyny TSF Ditzingen, Heidenheimer SB, SSV Ulm 1846, SC Freiburg U-17 oraz SC Freiburg II.
Przed rozpoczęciem sezonu 2011/2012 Sorg został trenerem pierwszej drużyny Freiburga, grającej w Bundeslidze. W lidze tej jako trener zadebiutował 6 sierpnia 2011 roku w zremisowanym 2:2 meczu z FC Augsburg. Drużynę Freiburga poprowadził we wszystkich 17 spotkaniach rundy jesiennej Bundesligi, a także jednym w Pucharze Niemiec. 29 grudnia 2011 roku przestał być trenerem Freiburga.
W 2012 roku Sorg został szkoleniowcem Bayernu Monachium U-17.

</doc>
<doc id="2791469" url="https://pl.wikipedia.org/wiki?curid=2791469" title="Worms Ultimate Mayhem">
Worms Ultimate Mayhem

Worms Ultimate Mayhem – komputerowa strategiczna gra turowa z elementami zręcznościowymi, wyprodukowana i wydana przez angielskie studio Team17 w 2011 roku. Należy ona do serii gier komputerowych "Worms" i stanowi kompilację dwóch wcześniejszych produkcji Team17 – "Worms 3D" i "", wykonanych w grafice trójwymiarowej. W "Worms: Ultimate Mayhem" gracz kieruje grupą dżdżownic, której celem jest wyeliminowanie drużyny przeciwnika. Cel ten można osiągnąć poprzez użycie zróżnicowanych rodzajów broni i narzędzi.
W ramach kompilacji zawarte zostały przede wszystkim tryby gry z "Worms 4", między innymi zróżnicowane warianty rozgrywki wieloosobowej – od klasycznego Deathmatchu do trybów takich, jak Ojczyzna (gracze rozpoczynają rozgrywkę na przeciwległych krańcach mapy), Zniszczenie (celem jest destrukcja bazy przeciwnika) i Obrona posągu (celem jest zniszczenie cudzych posągów przy zachowaniu własnych). Oprócz tego dostępne są kampanie występujące wcześniej w obu grach z serii oraz tryb Wyzwania zapożyczony z "Worms 3D". Gracz może również modyfikować wygląd sterowanych robaków.

</doc>
<doc id="2791470" url="https://pl.wikipedia.org/wiki?curid=2791470" title="Klub Eljazz">
Klub Eljazz



</doc>
<doc id="2791473" url="https://pl.wikipedia.org/wiki?curid=2791473" title="Józef Cwetsch">
Józef Cwetsch

Józef Cwetsch (ur. 9 marca 1923 w Komarnie, zm. 28 marca 2019 w Warszawie) – generał dywizji WP, zastępca komendanta Akademii Sztabu Generalnego od 1968, szef Sztabu i zastępca dowódcy Wojsk Lotniczych od 1969, wieloletni szef Inspektoratu Obrony Cywilnej Kraju (1975-1988).
Życiorys.
Syn Jakuba i Karoliny. W 1939 ukończył Państwowe Liceum i Gimnazjum im. Króla Władysława Jagiełły w Gródku Jagiellońskim. Podczas okupacji sowieckiej robotnik budowlany i magazynier we Lwowie, podczas okupacji niemieckiej pracował w Gródku Jagiellońskim. Od 13 września 1944 żołnierz 4 zapasowego pułku kawalerii w Hrubieszowie. Od lutego do maja 1945 w Oficerskiej Szkole Piechoty w Lublinie, którą ukończył ze stopniem podporucznika (promowany przez gen. bryg. Bronisława Półturzyckiego). Następnie służył w 47 pułku piechoty w Fordonie, potem w Świeciu jako dowódca kompanii piechoty. Od lipca 1946 adiutant szefa sztabu 2 batalionu piechoty w 30 pułku piechoty w Przemyślu. Od grudnia 1946 w sztabie 9 Dywizji Piechoty w Rzeszowie, a od 29 września 1952 w sztabie 29 Dywizji Piechoty w Bielsku-Białej. W październiku 1954 został szefem sztabu 2 DP w Częstochowie. W latach 1956–1957 na kursie w Akademii Sztabu Generalnego, a w 1960 ukończył studia w tej akademii. W latach 1957-1958 szef sztabu 2 Warszawskiej Dywizji Zmechanizowanej w Nysie, potem przeniesiony do Sztabu Generalnego WP w Warszawie. Od 1 maja 1964 zastępca szefa Oddziału I SG WP. Od 1964 do 1966 studiował w Wojskowej Akademii Sztabu Generalnego Sił Zbrojnych im. K. Woroszyłowa w Moskwie. Od maja 1968 zastępca komendanta Akademii Sztabu Generalnego ds. naukowych, a od lipca 1969 szef sztabu i zastępca dowódcy Wojsk Lotniczych. W październiku 1970 mianowany generałem brygady. 29 października 1971 skończył Wyższy Kurs Dowódczo-Sztabowy Kadry Wojsk Lotniczych przy Wojskowej Akademii Sił Powietrznych ZSRR im. J. Gagarina w Monino. w latach 1975-1976 zastępca Głównego Inspektora Obrony Terytorialnej, w 1976-1988 szef Inspektoratu Obrony Cywilnej i zastępca szefa Obrony Cywilnej Kraju. 27 września 1984 mianowany generałem dywizji. W lutym 1989 przeniesiony w stan spoczynku, pożegnany przez ministra obrony narodowej gen. armii Floriana Siwickiego.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:

</doc>
<doc id="2791474" url="https://pl.wikipedia.org/wiki?curid=2791474" title="Elektroda srebrowa">
Elektroda srebrowa

Elektroda srebrowa – elektroda zbudowana z metalicznego srebra (Ag); jest elektrodą pierwszego rodzaju stosowaną w potencjometrii jako elektroda wskaźnikowa czuła na jony srebrowe, np. w czasie oznaczania stężenia jonów Ag+ lub potencjometrycznego miareczkowania roztworów halogenków (chlorków, bromków, jodków) mianowanymi roztworami azotanu srebra.
Potencjał elektrody.
Na granicy między badanym roztworem i powierzchnią elektrody ustala się równowaga:
Klasyczne równanie Nernsta w postaci:
gdzie:
upraszcza się w tym przypadku do postaci:
Możliwość uproszczenia wynika z założeń:
Potencjał standardowy formula_4 elektrody srebrowej wynosi 0,8 V.
Przygotowanie elektrody.
Elektrodę przygotowuje się umieszczając drucik srebrny o średnicy ok. 1 mm w rurce szklanej w taki sposób, aby na zewnątrz pozostał odcinek o długości ok. 2–3 cm. Drucik bywa zatapiany w szkle lub wklejany odpowiednim kitem. Przed użyciem elektrody jej powierzchnia jest dokładnie oczyszczana; stosuje się np. gorący stężony kwas azotowy, a następnie przemywanie wodą destylowaną.
Zastosowania.
Poglądowym przykładem możliwości stosowania elektrody srebrowej jest użycie jej w prostym laboratoryjnym zestawie z elektrodą szklaną jako elektrodą porównawczą. W zlewce z zakwaszonym roztworem zawierającym bromki (analit) umieszczane są obie elektrody i pręcik mieszadła magnetycznego, po czym elektrody łączy się z pH-metrem (opcja – pomiar potencjału) i włącza mieszadło. W czasie stopniowego wkraplania do zlewki roztworu azotanu srebra obserwuje się zmiany SEM, związane ze zmianami potencjału elektrody srebrowej wskutek zrostu stężenia Ag+. Początkowo są to zmiany niewielkie, ponieważ jony srebra wchodzą w reakcję z analitem (powstawanie osadu AgBr↓; zob. argentometria). Potencjał zmienia się bardzo szybko po dodaniu ilości równoważnej ilości bromków w analizowanej próbce.
W analogiczny sposób można wykonywać oznaczenia stężenia różnych jonów halogenowych, równocześnie występujących w roztworze, co ilustruje np. przykład oznaczania jodków i chlorków w roztworze badanym z użyciem elektrody srebrowej (wskaźnikowa) i elektrody chlorosrebrowej (porównawcza). W czasie stopniowego dodawania roztworu obserwuje się dwa skoki napięcia, ponieważ obie sole mają różne wartości iloczynu rozpuszczalności (Ir) – pierwszy ze skoków wskazuje moment zakończenia wytrącania się osadu AgI (Ir = 8,5 × 10-17), a drugi – osadu AgCl (Ir = 1,7 × 10-10).

</doc>
<doc id="2791475" url="https://pl.wikipedia.org/wiki?curid=2791475" title="Mieczysław Gryza">
Mieczysław Gryza

Mieczysław Gryza, pseudonim Mietal (ur. 25 lutego 1956 r. w Górze Śląskiej, zm. 12 marca 2019 r. w Poznaniu) – polski złotnik, projektant biżuterii, rzeźbiarz, metaloplastyk.
Edukacja.
Gryza ukończył studia na Wydziale Technologii Drewna Akademii Rolniczej w Poznaniu.
Już podczas studiów Gryza wykazywał awangardowe zachowanie, odróżniając się m.in. strojem lub nosząc na plecach duże jelenie poroże.
Pierwsza wersja jego pracy magisterskiej miała tytuł "Możliwości wykorzystania drewna do produkcji biżuterii", jej cała treść została zawarta na jednej stronie w słowie "Są", po czym znajdowało się kilka stron zdjęć biżuterii wykonanej z drewna przez Gryzę.. Jako materiał wybrał czarny dąb kopalny (używał go również do późniejszych prac), który zdobywał na torfowiskach, żwirowni i kopalni.
W 1988 r. był czeladnikiem w złotnictwie (w jubilerstwie) poznańskiej Izby Rzemieślniczej.
Działalność zawodowa i artystyczna.
Gryza rozpoczął swoją działalność artystyczną w klubie filmowym "AKF Profil", będąc jeszcze w liceum. W 1973 r. zdobył tytuł autora najbardziej kontrowersyjnych pomysłów filmowych.
Później przez kilka lat (1992-96) był projektantem biżuterii w przedsiębiorstwie "Polsrebro".
Od 1996 r. prowadził własną działalność w dziedzinie metaloplastyki w szerokim tego słowa znaczeniu. Posiadał własną pracownię artystycznych form użytkowych. Był twórcą sztuki elitarnej, instalacji interpersonalnych, obiektów do obcowania z widzem (tzw. sztuka intymna), ciągle wykorzystując nowe technologie i rozwiązania.
Był uczestnikiem konkursów sztuki złotniczej, a jego prace były wielokrotnie kwalifikowane do wystaw wyróżnionych prac konkursowych.
Organizował niecodzienne happeningi i pokazy, jak np. projekcje filmów zwane przez niego samego "festiwout" w opuszczonych zakątkach miasta ze ścieżką audio nadawaną przez radio, na pływających sprzętach dla widzów na kajakach, rowerach wodnych i żaglówkach, lub też na ścianie śniegu.
Niektóre ze swoich rzeźb wywieszał nad poznańskim deptakiem (ul. Półwiejska) na lince rozciągniętej z okna swojego mieszkania.
Był członkiem Związku Polskich Artystów Plastyków (ZPAP) oraz STFZ- Stowarzyszenia Twórców Form Złotniczych
Nagrody.
2005 – XIV Międzynarodowy Konkurs Sztuki Złotniczej w Legnicy „DEKONSTRUKCJA – REKONSTRUKCJA” – praca wyróżniona i zakwalifikowana do wystawy
2006 – XV Międzynarodowy Konkurs Sztuki Złotniczej w Legnicy „SKANDAL” – praca wyróżniona i zakwalifikowana do wystawy
2006 – Konkurs Sztuki Złotniczej organizowany przez YES  „ĆWIERĆ” – praca wyróżniona i zakwalifikowana do wystawy
2007 – Konkurs Pałacu w Dobrzycy – praca
2008 – XVII Międzynarodowy Konkurs Sztuki Złotniczej w Legnicy „EXLUSIVE”- praca wyróżniona i zakwalifikowana do wystawy
2008- wystawa prac w poznańskiej Palmiarni
http://www.youtube.com/watch?gl=PL&amp;hl=pl&amp;v=FJyZCpwhnAY
2009 – XVIII Międzynarodowy Konkurs Sztuki Złotniczej w Legnicy „DEKADENCJA” – nagroda im. Joachima Sokólskiego za pracę „Bąk fuj” (1 kg srebra) ufundowaną przez Fundację Polskiej Sztuki Nowoczesnej
2011 – XX Międzynarodowy Konkurs Sztuki Złotniczej w Legnicy  „SEXY”- praca wyróżniona i zakwalifikowana do wystawy
2012 – XXI Międzynarodowy Konkurs Sztuki Złotniczej w Legnicy “RYTUAŁ”– Nagroda Specjalna Organizatorów za twórczą odwagę i bezkompromisowość, nowatorstwo lub dowcip wypowiedzi twórczej „Srebrna Ostroga” + 1 kg srebra
Praca multimedialna, film ilustrujący: http://www.youtube.com/watch?v=1C1wPBSWc9s
2013 – XXII Międzynarodowy Konkurs Sztuki Złotniczej w Legnicy “BUNT”  – praca wyróżniona i zakwalifikowana do wystawy
2016 – XXV Międzynarodowy Konkurs Sztuki Złotniczej w Legnicy  „MIASTO”- praca wyróżniona i zakwalifikowana do wystawy
2017 – XXVI Międzynarodowy Konkurs Sztuki Złotniczej w Legnicy  „TOŻSAMOŚĆ”- praca wyróżniona i zakwalifikowana do wystawy
2018 – XXVII  Międzynarodowy Konkurs Sztuki Złotniczej w Legnicy  „ILUZJA”- praca wyróżniona i zakwalifikowana do wystawy.

</doc>
<doc id="2791476" url="https://pl.wikipedia.org/wiki?curid=2791476" title="Pomacanthodes">
Pomacanthodes



</doc>
<doc id="2791477" url="https://pl.wikipedia.org/wiki?curid=2791477" title="Plitops">
Plitops



</doc>
<doc id="2791479" url="https://pl.wikipedia.org/wiki?curid=2791479" title="Angelichthys">
Angelichthys



</doc>
<doc id="2791480" url="https://pl.wikipedia.org/wiki?curid=2791480" title="Acanthochaetodon">
Acanthochaetodon



</doc>
<doc id="2791482" url="https://pl.wikipedia.org/wiki?curid=2791482" title="Rui Filipe">
Rui Filipe

Rui Filipe Tavares Bastos (ur. 8 marca 1968 w Vale de Cambra, zm. 28 sierpnia 1994 w Porto) – portugalski piłkarz grający na pozycji pomocnika. W swojej karierze rozegrał 6 meczów w reprezentacji Portugalii.
Kariera klubowa.
Swoją karierę piłkarską Rui Filipe rozpoczął w klubie AD Valecambrense. Zadebiutował w nim w sezonie 1986/1987. W 1987 roku przeszedł do drugoligowego Gil Vicente FC. Z kolei w 1988 roku został zawodnikiem Sportingu Espinho. 21 sierpnia 1988 zadebiutował w nim w pierwszej lidze portugalskiej w przegranym 0:2 wyjazdowym meczu z CF Os Belenenses. W sezonie 1988/1989 spadł ze Sportingiem do drugiej ligi. W sezonie 1990/1991 ponownie występował w Gil Vicente FC.
Latem 1991 roku Rui Filipe został zawodnikiem FC Porto. 25 sierpnia 1991 zaliczył w nim debiut w wyjazdowym meczu z GD Estoril-Praia (2:0). W sezonach 1991/1992, 1992/1993 i 1994/1995 został z Porto mistrzem kraju. Wraz z Porto zdobył też Puchar Portugalii w sezonie 1993/1994 oraz trzykrotnie Superpuchar Portugalii w latach 1992, 1993 i 1994.
28 sierpnia 1994 Rui Filipe zginął w Porto w wypadku samochodowym.
Kariera reprezentacyjna.
W reprezentacji Portugalii Rui Filipe zadebiutował 31 maja 1992 roku w zremisowanym 0:0 meczu USA Cup 1992 z Włochami, rozegranym w New Heaven. Od 1992 do 1993 roku rozegrał w kadrze narodowej 6 meczów.

</doc>
<doc id="2791491" url="https://pl.wikipedia.org/wiki?curid=2791491" title="Lesław Dudek">
Lesław Dudek

Lesław Dudek (ur. 19 listopada 1921 we Lwowie, zm. 22 listopada 2016) – generał brygady WP.
Życiorys.
Do 1939 skończył cztery klasy w Państwowym Liceum i Gimnazjum im. Króla Władysława Jagiełły w Gródku Jagiellońskim. W sierpniu 1944 powołany do WP. Ukończył Oficerską Szkołę Artylerii w Chełmie. Służył w 34 pułku artylerii lekkiej, gdzie był m.in. zastępcą dowódcy 3 dywizjonu ds. polityczno-wychowawczych. Następnie służył w 12 Dywizji Piechoty w Szczecinie, gdzie był kwatermistrzem batalionu operacyjnego. 1947 ukończył wyższy kurs kwatermistrzowski. Pomocnik kwatermistrza, potem kwatermistrz 12 DP. Od jesieni 1949 w Kwatermistrzostwie Okręgu Wojskowego nr II w Bydgoszczy, gdzie od grudnia 1950 był szefem wydziału, a od października 1951 szefem Oddziału. Od I 1952 p.o. kwatermistrza Okręgu, a od III 1953 kwatermistrz Okręgu. Od jesieni 1956 zastępca Głównego Kwatermistrza WP w Warszawie. W lipcu 1960 awansowany na generała brygady; nominację otrzymał w Belwederze od przewodniczącego Rady Państwa Aleksandra Zawadzkiego. 1961 skończył zaoczne studia w Akademii Sztabu Generalnego i eksternistyczne studia na Wydziale Humanistycznym UMK w Toruniu. 1967-1972 dyrektor Departamentu Wojskowego w Ministerstwie Oświaty i Szkolnictwa Wyższego - na tym stanowisku sprawował nadzór nad studiami wojskowymi w uczelniach resortu i sekcjami wojskowymi w kuratoriach. Od 16 października 1972 sekretarz Rady Wyższego Szkolnictwa Wojskowego MON. 11 IX 1980 otrzymał tytuł profesora nadzwyczajnego nauk wojskowych. W maju 1988 przeniesiony w stan spoczynku. VI 1988-koniec 1990 profesor Wydziału Humanistycznego Wojskowej Akademii Politycznej w Warszawie, następnie Wojskowego Instytutu Historycznego.
1997-2004 wykładowca w Wyższej Szkole Zarządzania i Przedsiębiorczości. W maju 1999 wszedł w skład Rady Naukowej Instytutu Naukowego Związku Żołnierzy Ludowego Wojska Polskiego im. generała Edwina Rozłubirskiego.
Zmarł 22 listopada 2016 w wieku 95 lat. Pochowany na Cmentarzu Wojskowym na Powązkach w Warszawie (kwatera A29-7-16/17).
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Odznaczenia.
I 10 innych medali polskich i 4 zagraniczne.

</doc>
<doc id="2791496" url="https://pl.wikipedia.org/wiki?curid=2791496" title="Ocyanthias">
Ocyanthias



</doc>
<doc id="2791497" url="https://pl.wikipedia.org/wiki?curid=2791497" title="Scalantarus">
Scalantarus



</doc>
<doc id="2791500" url="https://pl.wikipedia.org/wiki?curid=2791500" title="Jerzy Ejmont">
Jerzy Ejmont

 
Jerzy Ejmont ps. „Boćwina” (ur. 5 lipca 1909 w Lewkowie w powiecie Wilejka, zm. 3 maja 1987 w Warszawie) – lekarz wojskowy, generał brygady Wojska Polskiego, szef Departamentu Służby Zdrowia MON i szef Służby Zdrowia WP od 1965.
Życiorys.
Od 1918 uczył się w gimnazjum Macierzy Szkolnej w Mińsku, a od 1920 w Krasnymstawie, Oszmianie i Wilejce. W latach 1927-1933 był podchorążym Szkoły Podchorążych Sanitarnych i równolegle studentem Wydziału Lekarskiego Uniwersytetu Warszawskiego. 5 sierpnia 1933 Prezydent RP Ignacy Mościcki mianował go podporucznikiem ze starszeństwem z dniem 1 lipca 1933 i 1. lokatą w korpusie oficerów sanitarnych, grupa lekarzy, a Minister Spraw Wojskowych przydzielił do Centrum Wyszkolenia Sanitarnego, w celu odbycia stażu szpitalnego. W 1935 został awansowany na porucznika, a w 1938 kapitana. W listopadzie 1938 został naczelnym lekarzem 2 pułku piechoty Legionów w Sandomierzu. 
W czasie kampanii wrześniowej 1939 był naczelnym lekarzem 94 pułku piechoty. Od 1941 uczestniczył w konspiracji ZWZ, lekarz placówki ZWZ w Koprzywnicy koło Sandomierza. Od lutego 1942 lekarz powiatu sandomierskiego grupy AK „Orlicza” pod pseudonimem „Boćwina”. Latem 1944 brał udział w walkach na przyczółku sandomierskim. 
Od 1945 lekarz 40 pułku piechoty. Szef służby zdrowia 11 Dywizji Piechoty. Prowadził wykłady w Akademii Medycznej w Krakowie. Od września 1951 starszy asystent Oddziału Chirurgicznego Szpitala Okręgowego nr 5 w Krakowie. Od lutego 1957 pułkownik. W marcu 1958 został szefem Oddziału w Departamencie Służby Zdrowia WP. 22 września 1961 mianowany generałem brygady. Od lipca 1964 zastępca szefa Departamentu Służby Zdrowia, od marca 1965 szef tego departamentu i szef Służby Zdrowia WP. Członek Prezydium i Zarządu Głównego PCK. Przewodniczący Krajowej Rady Honorowych Dawców Krwi. We wrześniu 1974 pożegnany przez ministra obrony narodowej gen. armii Wojciecha Jaruzelskiego w związku z zakończeniem zawodowej służby wojskowej i w lutym 1975 przeniesiony w stan spoczynku. Zmarł 3 maja 1987. Pochowany 12 maja 1987 na Cmentarzu Wojskowym na Powązkach w Warszawie (kwatera B4-7-13). W trakcie uroczystości w imieniu WP Zmarłego pożegnał szef Służby Zdrowia MON gen. bryg. dr Andrzej Kaliwoszka, a w imieniu środowiska medycznego wiceprezes ZG PCK Jerzy Czubak.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Życie prywatne.
Mieszkał w Warszawie. Od 1935 żonaty z Zofią z domu Musialik (1910-1995). Małżeństwo miało córkę i syna.

</doc>
<doc id="2791504" url="https://pl.wikipedia.org/wiki?curid=2791504" title="GW Scharnhorst">
GW Scharnhorst



</doc>
<doc id="2791505" url="https://pl.wikipedia.org/wiki?curid=2791505" title="Beloholocentrus">
Beloholocentrus



</doc>
<doc id="2791506" url="https://pl.wikipedia.org/wiki?curid=2791506" title="Farer">
Farer



</doc>
<doc id="2791507" url="https://pl.wikipedia.org/wiki?curid=2791507" title="Niedźwiadki">
Niedźwiadki



</doc>
<doc id="2791510" url="https://pl.wikipedia.org/wiki?curid=2791510" title="Serwantka">
Serwantka

Serwantka – rodzaj wolno stojącej oszklonej z trzech stron szafki z półkami do przechowywania ozdobnej porcelany, szkła, sreber i innych przedmiotów, często elementów zastawy stołowej. Tylna ścianka czasem bywa lustrzana. Serwantka, zabezpieczając przechowywane w niej przedmioty przed kurzem, umożliwia jednocześnie prezentację przedmiotów, służy więc do dekoracji pomieszczenia.
Pierwotnie, w okresie rokoka, był to mały stoliczek kredensowy, służący do odkładania potraw. Nazwa wywodzi się z fr. nazwy tego mebla "servante", pochodzącej od fr. "service" (serwis, zastawa stołowa, od "servir" – usługiwać'), a ta – od łac. "servus" (sługa, niewolnik).

</doc>
<doc id="2791511" url="https://pl.wikipedia.org/wiki?curid=2791511" title="(10572) Kominejo">
(10572) Kominejo

(10572) Kominejo – planetoida z pasa głównego asteroid okrążająca Słońce w ciągu 3,21 lat w średniej odległości 2,18 j.a. Została odkryta 8 listopada 1994 roku przez japońskiego astronoma amatora Satoru Ōtomo. Nazwa planetoidy pochodzi od zamku Kominejo w mieście Shirakawa.

</doc>
<doc id="2791514" url="https://pl.wikipedia.org/wiki?curid=2791514" title="Dies natalis">
Dies natalis

Dies natalis (łac. "dzień narodzin") – obyczaj wywodzący się od rzymskich przyjęć organizowanych z okazji narodzin "natalicia" i zwyczaju wspominania śmierci bliskich zmarłych (łac. "anniversarium"), przejęty przez chrześcijan, któremu nadali oni odmienne znaczenie i charakter.
Kalendarzowy spis wspomnienia męczenników był pierwotną formą martyrologiów. Początkowo stanowił zestawienie rocznic śmierci ("natalicia Sanctorum"), które z czasem zaczęto uzupełniać o fragmenty pasji (łac. "Passiones"). Rocznicowe obchodzenie śmierci miało charakter radosnego święta. Wspólne modlitwy za wiarę przy grobie zmarłego oddawały cześć „narodzonemu do życia wiecznego”, i stąd zaczęto nazywać je "dies natalis". Dzień wspomnienia, poprzedzony wigilią, był dniem, w którym wymieniano imię i odczytywano opis męczeństwa, a kulminację stanowiła celebracja Eucharystii.
W liturgii sens śmierci odzwierciedla sens nadany jej przez wiarę i dzień śmierci rozumiany jest jako dzień odejścia do Pana.
Lokalny charakter obchodów niósł zagrożenie mieszania z obyczajami pogańskimi (inkubacja), przed czym przestrzegał Hieronim ze Strydonu.
Posoborowa reforma kalendarza liturgicznego nawiązała do utrwalonej tradycją "dies natalis", określanej przez historyków jako „złota reguła” ("règle d’or"), gwarantująca ład w kalendarzach liturgicznych. Odstępstwa od zasady terminu obchodów ku czci świętych reguluje pkt 7 dokumentu opracowanego przez Kongregację Kultu Bożego i Dyscypliny Sakramentów Stolicy Apostolskiej – „Notyfikacja dotycząca niektórych aspektów własnych kalendarzy i tekstów liturgicznych”.

</doc>
<doc id="2791515" url="https://pl.wikipedia.org/wiki?curid=2791515" title="Lilianna Kiejzik">
Lilianna Kiejzik

Lilianna Kiejzik – polska filozofka, tłumaczka, profesor.
Życiorys.
Wykształcenie.
Studia magisterskie odbyła i obroniła dysertację kandydacką (odpowiednik polskiego doktoratu) nt problemu człowieka w strukturalizmie francuskim i filozofii marksowskiej na (Rosja). W 1998 r. obroniła rozprawę habilitacyjną (ros. dysertacja doktorska) nt. kulturoznawczych idei Włodzimierza Sołowjowa na Wydziale Filozoficznym Państwowego Uniwersytetu w Rostowie nad Donem.
Praca zawodowa.
Obszar jej kompetencji badawczych to historia filozofii: , zagadnienia francuskiego strukturalizmu, problematyka „kwestii kobiecej” w filozofii. Pracuje w Uniwersytecie Zielonogórskim, gdzie w latach 2005–2017 pełniła funkcję dyrektora Instytutu Filozofii. W 2012 r. otrzymała tytuł profesorski z rąk prezydenta RP, Bronisława Komorowskiego.
Lilianna Kiejzik współtworzy pierwszy polskojęzyczny serwis internetowy poświęcony filozofii rosyjskiej.
Jest także członkinią Komisji Bioetyki przy Okręgowej Izbie Lekarskiej Województwa Lubuskiego oraz tłumaczem przysięgłym języka rosyjskiego.
Życie osobiste.
Miłośniczka jamników, pomaga jamnikom niczyim.

</doc>
<doc id="2791516" url="https://pl.wikipedia.org/wiki?curid=2791516" title="Andrzej Freń">
Andrzej Freń

Andrzej Freń (ur. 29 listopada 1919 w Świętym Stanisławie k. Kołomyi, zm. 16 października 1975 w Gogolinie) – generał brygady ludowego Wojska Polskiego.
Życiorys.
Do 1933 ukończył 7 klas szkoły powszechnej. Od 1938 był spawaczem w parowozowni kolejowej w Stanisławowie. W październiku 1940 wcielony do Armii Czerwonej jako szeregowy 755 pułku piechoty. Od listopada 1941 w 59 batalionie drogowym, a od września 1942 w batalionie budowlanym w Mołotowie. Później pracował w kopalni w Siergińsku. 
W maju 1943 wstąpił ochotniczo do organizowanych w Sielcach nad Oką Polskich Sił Zbrojnych w ZSRR i otrzymał przydział do 2 Pułku Piechoty w 1 Dywizji Piechoty im. T. Kościuszki. Ukończył Szkołę Podoficerów Piechoty i w sierpniu 1943 został pomocnikiem dowódcy plutonu ckm w 1 samodzielnym batalionie szkolnym. Uczestnik bitwy pod Lenino. Przeszedł szlak bojowy 1 Dywizji Piechoty do Berlina. Od kwietnia 1944 był dowódcą plutonu ckm. Od 1 czerwca 1944 chorąży, od 1 listopada 1944 podporucznik. 
Po wojnie został zastępcą dowódcy kompanii ckm. W październiku 1945 przeszedł na takie samo stanowisko w 3 Pułku Piechoty. Od czerwca 1945 do kwietnia 1946 brał udział w walkach z oddziałami zbrojnego podziemia niepodległościowego w okolicach Siedlec (od czerwca do października 1945), Ostrołęki i Ostrowi Mazowieckiej. Od czerwca 1946 komendant szkoły podoficerskiej 3 Pułku Piechoty, od marca 1947 przebywał na kursie dowódców batalionu w Centrum Wyszkolenia Piechoty w Rembertowie, który ukończył w grudniu 1947. Po ukończeniu kursu był dowódcą batalionu szkolnego w Technicznej Szkole Wojsk Lotniczych. W grudniu 1948 został dowódcą 3 Pułku Piechoty.
Od 28 listopada 1951 dowódca 24 Dywizji Piechoty w Zambrowie, a od listopada 1952 dowódca 18 Dywizji Piechoty w Ełku. We wrześniu 1954 skończył kurs doskonalenia dowódców w Akademii Sztabu Generalnego WP w Rembertowie. Od września 1954 dowódca 20 Dywizji Zmechanizowanej w Szczecinku, a od października 1955 dowódca 1 Warszawskiej Dywizji Zmechanizowanej w Legionowie. W 1955 uzyskał maturę w chojnickim liceum ogólnokształcącym. W listopadzie 1956 ponownie został dowódcą 20 Dywizji Pancernej.
W latach 50. był karany naganą przez Komisję Kontroli Partyjnej WP za podawanie fałszywych danych w swoim życiorysie oraz upiększanie swych czynów bojowych w opublikowanych artykułach oraz wydanej w 1952 roku książce.
W lipcu 1958 na mocy uchwały Rady Państwa PRL mianowany do stopnia generała brygady, nominację wręczył mu 22 lipca 1958 w Belwederze przewodniczący Rady Państwa Aleksander Zawadzki. W latach 1958–1960 studiował w Wojskowej Akademii Sztabu Generalnego Sił Zbrojnych w ZSRR im. K. Woroszyłowa w Moskwie. Po ich ukończeniu został dowódcą 10 Sudeckiej Dywizji Pancernej w Opolu, a 1 grudnia 1962 został szefem Wojewódzkiego Sztabu Wojskowego w Opolu. Stanowisko to sprawował aż do śmierci. Równolegle był prezesem Wojewódzkiego Zarządu ZBoWiD w Opolu, radnym Wojewódzkiej Rady Narodowej i członkiem Komitetu Wojewódzkiego PZPR w Opolu.
Zmarł nagle w Gogolinie na zawał serca. Pochowany w Alei Zasłużonych na Cmentarzu Centralnym w Opolu-Półwsi.
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Józefa, z zawodu szewca i Anieli z domu Batóg. Mieszkał w Opolu. Od 1945 żonaty z Zofią Freń z domu Leszczyńską (1925–2015), dwoje dzieci.

</doc>
<doc id="2791517" url="https://pl.wikipedia.org/wiki?curid=2791517" title="Sporting Espinho">
Sporting Espinho



</doc>
<doc id="2791518" url="https://pl.wikipedia.org/wiki?curid=2791518" title="Na flandryjskim polu, gdzie śpią żołnierze i rosną maki">
Na flandryjskim polu, gdzie śpią żołnierze i rosną maki

Na flandryjskim polu, gdzie śpią żołnierze i rosną maki (ang. "In Flanders Field-Where Soldiers Sleep and Poppies Grow") – obraz olejny amerykańskiego malarza Roberta Vonnoha namalowany w 1890, obecnie w zbiorach Butler Institute of American Art. Pierwotnie nosił tytuł "Maki polne" (fr. "Coquelicots").
Okoliczności powstania.
Najbardziej znana kolonia amerykańskich impresjonistów powstała we francuskim Giverny, w domu Claude'a Moneta; obok niej pojawiły się również i inne, zwłaszcza w Grez-sur-Loing. Tam głównym "spiritus movens" impresjonizmu był bostoński malarz, Robert Vonnoh. Po ślubie w 1886 z Grace D. Farrell, spędził miesiąc miodowy w Grez, a w następnym roku wrócił do Francji, aby kontynuować studia na Académie Julian. Począwszy od jesieni 1887 kolejne lata spędzał głównie w Grez. Do Bostonu powrócił wiosną 1891. Rok 1888 okazał się przełomowy w rozwoju artystycznym Vonnoha; o ile wcześniej był on przywiązany do wyraźnego tonalnego naturalizmu, to w 1888 zaczął pracować w plenerze tworząc na płótnie jasne, barwne pejzaże i studia kwiatów z natury, odzwierciedlające jego zaangażowanie w estetykę impresjonizmu. Zmiana ta dokonała się być może pod wpływem irlandzkiego malarza Roderica O'Conora, który już 1886 zaczął stosować jasne, niezmieszane barwy i gruby impast, a być może też pod wpływem Alfreda Sisleya, pracującego w pobliskim Moret-sur-Loing.
Vonnoh namalował wówczas kilka obrazów przedstawiających maki. Kwiaty te były wówczas popularne jako motyw w malarstwie francuskim, w tym w impresjonizmie. Malowali je m.in. Claude Monet oraz szwedzki malarz, Karl Nordström, i Amerykanin, Theodore Robinson. 
"Maki" Vonnoh okazały się być studium przygotowawczym do największego i najbardziej ambitnego obrazu w jego karierze, "Maków polnych" ("Coquelicots"), ukończonych w 1890.
Analiza.
Chociaż obraz ten jest kompozycją powstałą w pracowni, zachował charakter swobodnego szkicu o nieuporządkowanej strukturze, cechującej wcześniejsze, niewielkie rozmiarami "Maki". Nowe elementy to rozległy pejzaż i umieszczone w nim postacie młodej kobiety zbierającej kwiaty i dwojga dzieci, a na dalszym planie wóz rolniczy z końmi oraz zabudowania na horyzoncie, uszeregowane w sposób podkreślający przestrzenny charakter całości kompozycji i jej perspektywę. 
Do głównej postaci – zarówno na tym obrazie jak i na wcześniejszym, przygotowawczym "Studium zbierania tulipanów" – pozowała żona artysty. 
O swym zaangażowaniu w impresjonizm Vonnoh napisał: „stopniowo zacząłem dostrzegać znaczenie pierwszego wrażenia, a potrzeba prawidłowej oceny, czystego koloru i wyższej tonacji sprawia, że wkrótce stanę się zagorzałym zwolennikiem nowego ruchu w malarstwie”.
Duże rozmiary wskazują, że "Maki polne" były pomyślane jako dzieło wystawowe, przeznaczone do podziwiania przez wielu widzów. Mimo obecności wozu gospodarczego pole uprawne zostało tu ukazane jako źródło relaksu, a nie ciężkiej pracy. Widoczny jest związek estetyczny atrakcyjnej, młodej kobiety na pierwszym planie z jaskrawymi, kolorowymi kwiatami, wiązanką których jedno z dzieci radośnie wymachuje w powietrzu. 
Historia obrazu.
Obraz został wystawiony na wystawie Salonu w Paryżu w 1891, a następnie na Wystawie Międzynarodowej zorganizowanej w 1892 w Monachium, gdzie zyskał znaczny rozgłos. Jeden z historyków sztuki, Richard Muther, podkreślał kolorystykę dzieła, zwłaszcza czystej czerwieni, wyciskanej w dużych ilościach wprost z tuby na płótno, oraz zaskakujące efekty świetlne.
Obraz był następnie pokazywany na indywidualnej wystawie Vonnoha, zorganizowanej w lutym 1896 roku w Durand-Ruel Gallery w Nowym Jorku. Tu opinia krytyki była zróżnicowana. Z jednej strony wyrażano podziw dla jego zaawansowanych technik, jeśli chodzi o oddanie koloru i światła, a z drugiej określono go jako dzieło pozbawione uczucia i poezji, w przeciwieństwie do portretów namalowanych przez artystę.
"Maki polne" nie zostały sprzedane. Po latach obraz powrócił pod zmienionym tytułem jako "Maki (Poppies)", kiedy w grudniu 1914 został zaprezentowany na wystawie zimowej w National Academy of Design w Nowym Jorku. Następnie pojawił się na wystawie Panama-Pacific International Exposition, zorganizowanej w 1915 w San Francisco, gdzie Vonnoh zdobył złoty medal. Przedtem usunięto z obrazu oryginalny podpis oraz datę i ponownie sygnowano go z datą copyright 1914. W kolejnych latach obraz był jeszcze kilkakrotnie wystawiany, po czym w 1919 został zakupiony przez muzeum Butler Institute of American Art. Przy tej okazji zmieniono po raz kolejny jego tytuł. Rzeźbiarz J. Massey Rhind, nawiązując do niemieckiej inwazji na Belgię w czasie I wojny światowej oraz do poematu kanadyjskiego chirurga Johna McCrae „In Flanders Fields” („Na polach Flandrii”), zaproponował założycielowi muzeum, Josephowi G. Butlerowi opatrzenie dzieła tytułem: „Flanders – Where Soldiers Sleep and Poppies Grow” („Flandria, gdzie śpią żołnierze i rosną maki”). Choć pogodny klimat płótna kontrastuje z tragicznym wydźwiękiem poematu McCrae, Vonnohowi udało się wreszcie znaleźć właściwe miejsce dla swego arcydzieła w zbiorach Butler Institute of American Art.

</doc>
<doc id="2791519" url="https://pl.wikipedia.org/wiki?curid=2791519" title="Wojownicze Żółwie Ninja (serial animowany 2012)">
Wojownicze Żółwie Ninja (serial animowany 2012)

Wojownicze Żółwie Ninja (, 2012–2017) – amerykański serial animowany stworzony przez Kevina Eastmana i Petera Lairda, wyprodukowany przez Nickelodeon Animation Studio. Trzecia wersja animowanych przygód Żółwi Ninja. Jest to remake serialu pod tym samym tytule z lat 80 i 90.
Światowa premiera serialu miała miejsce 29 września 2012 roku na amerykańskim Nickelodeon. W Polsce premiera serialu odbyła się 4 listopada 2012 roku na kanale Nickelodeon Polska. Od 3 marca 2014 roku serial był emitowany w TV Puls 2.
Wersja polska.
Wersja polska: na zlecenie Nickelodeon Polska – START INTERNATIONAL POLSKA
Reżyseria: Elżbieta Kopocińska
Dialogi polskie: Marcin Bartkiewicz
Dźwięk i montaż:
Kierownictwo produkcji: Anna Krajewska
Nadzór merytoryczny:
Wystąpili:
i inni
Lektor:

</doc>
<doc id="2791522" url="https://pl.wikipedia.org/wiki?curid=2791522" title="Łycznik ochrowy">
Łycznik ochrowy

Łycznik ochrowy ("Panellus stipticus" (Bull.) P. Karst.) – gatunek grzybów należący do rodziny grzybówkowatych ("Mycenaceae").
Systematyka i nazewnictwo.
Pozycja w klasyfikacji według Index Fungorum: "Panellus, Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi". 
Po raz pierwszy takson ten zdiagnozował w 1783 r. Jean Baptiste François Pierre Bulliard nadając mu nazwę "Agaricus stipticus". Obecną, uznaną przez Index Fungorum nazwę nadał mu w 1879 r. Petter Adolf Karsten, przenosząc go do rodzaju "Panellus". Niektóre synonimy naukowe:
Nazwę polską zaproponował Władysław Wojewoda w 2003 r. W polskim piśmiennictwie mykologicznym gatunek ten opisywany był też jako bedłka ściągająca, bocznotrzoniec skupiony, łyczak ściągający, łycznik trzonkowy. 
Morfologia.
Średnica 1–4 cm, okrągły lub nerkowaty, o brzegu falistym i podwiniętym. Kolor ochrowy. Skórka kapelusza matowa, początkowo gładka, u starszych okazów łuskowata z mozaikowym wzorem. 
Gęste i wyraźnie odgraniczone od trzonu. Kolor od bladobeżowego do ochrowobrązowego.
Wysokość 1–2 cm, grubość 0,5 cm. Wyrasta bocznie, jest krótki i bardzo szeroki w miejscu połączenia z kapeluszem. Powierzchnia filcowata, kolor ochrowobrązowy.
Cienki, łykowaty, ochrowego koloru. Zapach słaby, smak gorzki, silnie ściągający.
Jasnoochrowy. Zarodniki gładkie, szerokoelipsoidalne, bardzo drobne, o rozmiarach 2–3 × 1–1,5 μm.
Występowanie i siedlisko.
Gatunek kosmopolityczny. Poza Antarktydą występuje na wszystkich kontynentach, a także na wielu wyspach. W Polsce jest bardzo pospolity. 
Występuje na martwym i butwiejącym drewnie, głównie drzew liściastych, na drewnie drzew iglastych bardzo rzadko. Szczególnie często rośnie na dębach. Zazwyczaj występuje w kępach
Znaczenie.
Saprotrof, grzyb niejadalny, w Hongkongu uważany za grzyb leczniczy.
Przeprowadzone badania naukowe wykazały, że gatunek ten ma pewne zdolności bioluminescencji (świecenia w nocy). Bioluminiscencję zaobserwowano na grzybni i tylko na grzybach uprawianych w laboratorium, w środowisku naturalnym dotychczas zjawiska tego nie zaobserwowano.

</doc>
<doc id="2791523" url="https://pl.wikipedia.org/wiki?curid=2791523" title="Panellus stipticus">
Panellus stipticus



</doc>
<doc id="2791526" url="https://pl.wikipedia.org/wiki?curid=2791526" title="Iva Landeka">
Iva Landeka

Iva Landeka (ur. 3 października 1989) – chorwacka piłkarka, grająca na pozycji pomocnika. Zawodniczka pochodzi z miejscowości Rastovača niedaleko Posušje, w Bośni i Hercegowinie. Piłkarka krótko grała w zespole ŽNK Marjan Split, a następnie przez 3,5 roku występowała w ŽNK Dinamo-Maksimir z Zagrzebia. Na początku 2008 roku została zawodniczką austriackiego FC Sankt Veit, by po pół roku przejść do FC Kärnten. Na początku 2011 roku przeszła do RTP Unii Racibórz, z którą w tym samym roku zdobyła mistrzostwo Polski. Od rundy wiosennej sezonu 2011/2012 gra natomiast w niemieckim FF USV Jena. Zawodniczka ma także na koncie występy w reprezentacji Chorwacji oraz reprezentacji Chorwacji do lat 19. Jej brat, Davor Landeka oraz kuzyn, Josip Landeka również grają w piłkę.

</doc>
<doc id="2791527" url="https://pl.wikipedia.org/wiki?curid=2791527" title="In-jang">
In-jang



</doc>
<doc id="2791529" url="https://pl.wikipedia.org/wiki?curid=2791529" title="Ming-cia">
Ming-cia



</doc>
<doc id="2791530" url="https://pl.wikipedia.org/wiki?curid=2791530" title="In-jang-cia">
In-jang-cia



</doc>
<doc id="2791533" url="https://pl.wikipedia.org/wiki?curid=2791533" title="Giuseppe Ogna">
Giuseppe Ogna

Giuseppe Ogna (ur. 5 listopada 1933 w Brescii, zm. 7 maja 2010 tamże) – włoski kolarz torowy i szosowy, brązowy medalista olimpijski oraz torowy mistrz świata.
Kariera.
Pierwszy sukces w karierze Giuseppe Ogna osiągnął w 1955 roku, kiedy zdobył złoty medal w sprincie indywidualnym amatorów podczas torowych mistrzostw świata w Mediolanie. W zawodach tych bezpośrednio wyprzedził Argentyńczyka Jorge Bátiza i Australijczyka Johna Tresiddera. Na rozgrywanych rok później igrzyskach olimpijskich w Melbourne wspólnie z Cesare Pinarello wywalczył brązowy medal w wyścigu tandemów. Kilkakrotnie zdobywał medale torowych mistrzostw kraju, w tym trzy złote. W 1958 roku przeszedł na zawodowstwo. Startował również w wyścigach szosowych, ale bez większych sukcesów.

</doc>
<doc id="2791535" url="https://pl.wikipedia.org/wiki?curid=2791535" title="Stanisław Fryń">
Stanisław Fryń

 
Stanisław Fryń (ur. 23 października 1927 w Świętym Stanisławie pow. Kołomyja, zm. 1 kwietnia 1997 w Warszawie) – generał dywizji WP.
Życiorys.
Do 1941 uczył się w szkole powszechnej. Latem 1944 wstąpił do WP i został celowniczym rkm w 16 pułku piechoty 6 Dywizji Piechoty. We wrześniu 1944 skończył dywizyjną szkołę podoficerską i został dowódcą drużyny ckm. Przeszedł szlak bojowy od Warszawy do Berlina. Na Pomorzu Zachodnim został ranny. Między październikiem 1945 – a lutym 1947 brał udział w walkach z podziemiem na Rzeszowszczyźnie. W latach 1946 – 1952 był kolejno: dowódcą drużyny, dowódcą plutonu, szefem kompanii oraz od 1948 pomocnikiem szefa zaopatrzenia żywnościowego 16 pp. Od 1952, przez dwa lata kierował 10 Okręgową Składnicą Uzbrojenia. Pod koniec września 1954 skończył kurs w Centrum Wyszkolenia Tyłów i został porucznikiem. W latach 1954 – 1959 był pomocnikiem, następnie starszym pomocnikiem szefa wydziału Kwatermistrzostwa Warszawskiego OW. 1958 – 1961 studiował na Akademii Sztabu Generalnego. Od grudnia 1961 zastępca kwatermistrza 1 Warszawskiej Dywizji Zmechanizowanej ds. organizacji i planowania w Legionowie, następnie na takim samym stanowisku w 15 Dywizji Zmechanizowanej w Olsztynie. W latach 1962 – 1970 pomocnik szefa, następnie szef wydziału szkolenia operacyjnego w Głównym Kwatermistrzostwie WP. Od 1970 do 1972 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie. Następnie został szefem sztabu Kwatermistrzostwa Pomorskiego Okręgu Wojskowego w Bydgoszczy, a 20 października 1973 został zastępcą szefa sztabu Głównego Kwatermistrzostwa WP. Od czerwca 1976 kwatermistrz – zastępca dowódcy Pomorskiego Okręgu Wojskowego. W październiku 1978 mianowany generałem brygady – nominację wręczył mu w Belwederze przewodniczący Rady Państwa Henryk Jabłoński. Od czerwca 1980 szef sztabu Głównego Kwatermistrzostwa – zastępca Głównego Kwatermistrza WP. We wrześniu 1984 awansowany na generała dywizji. Od 13 grudnia 1988 szef Głównej Kontroli Wojskowej. Od 28 listopada 1990 pełnomocnik ministra ON ds. wycofania z Polski i tranzytu z Niemiec wojsk radzieckich. 23 października 1991 roku pożegnany przez Głównego Kwatermistrza WP gen. dyw. Jana Kuriatę i przeniesiony w stan spoczynku. Po przejściu w stan spoczynku mieszkał w Warszawie. 
W okresie 1980–1989 był wiceprezesem, a 1990–1993 prezesem CWKS „Legia”. W 1990 został prezesem Rady Nadzorczej Fundacji Rozwoju Kultury w WP „Artwoj”.
Pochowany na Cmentarzu Powązkowskim, dawny Wojskowy w Warszawie (kwatera FIII-1 dod.-2).
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:

</doc>
<doc id="2791537" url="https://pl.wikipedia.org/wiki?curid=2791537" title="Giuseppe Martino">
Giuseppe Martino

Giuseppe Martino (ur. 1 maja 1915 w Castelmagno – zm. 29 października 2001 w Alice Bel Colle) – włoski kolarz torowy i szosowy, brązowy medalista torowych mistrzostw świata.
Kariera.
Największy sukces w karierze Giuseppe Martino osiągnął w 1955 roku, kiedy zdobył brązowy medal w wyścigu za startu zatrzymanego zawodowców podczas torowych mistrzostw świata w Mediolanie. W zawodach tych wyprzedzili go jedynie Hiszpan Guillermo Timoner oraz Szwajcar Walter Bucher. Był to jedyny medal wywalczony przez Martino na międzynarodowej imprezie tej rangi. Startował również w wyścigach szosowych, wygrywając między innymi Lyon - Grenoble - Lyon w 1939 roku. Siedmiokrotnie zdobywał złote medle torowych mistrzostw Włoch, nigdy jednak nie wystartował na igrzyskach olimpijskich.

</doc>
<doc id="2791541" url="https://pl.wikipedia.org/wiki?curid=2791541" title="Halina Taborska">
Halina Taborska

Halina Taborska (ur. 30 lipca 1933 w Puławach, zm. 11 stycznia 2021 w Londynie) – polska filolog, filozof, historyk sztuki.
Życiorys.
Wykładowca akademicki (w przeszłości na ponad 30 wyższych uczelniach na świecie, w tym m.in. Oxford University i Harvard University). W latach 2011–2017 rektor Polskiego Uniwersytetu Na Obczyźnie w Londynie. Taborska była żoną pisarza, poety i tłumacza, Bolesława, mieli córkę.
W 2014 została odznaczona Krzyżem Oficerskim Orderu Odrodzenia Polski.

</doc>
<doc id="2791542" url="https://pl.wikipedia.org/wiki?curid=2791542" title="Panellus">
Panellus

Panellus P. Karst. (łycznik) – rodzaj grzybów należący do rodziny grzybówkowatych ("Mycenaceae"). 
Systematyka i nazewnictwo.
Pozycja w klasyfikacji według Index Fungorum: "Mycenaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską podali Barbara Gumińska i Władysław Wojewoda w 1968 r. W polskim piśmiennictwie mykologicznym rodzaj ten opisywany był też jako bedłka, łyczak, trzonowiec, bocznotrzonowiec, boczniak, kłębuszek. Synonimy łacińskie: "Dictyopanus" Pat., "Sarcomyxa" P. Karst., "Scytinotus" P. Karst., "Urospora" Fayod, "Urosporellina" E. Horak.
Charakterystyka.
Grzyby o niewielkich owocnikach, rosnące na drewnie. Hymenofor o blaszkach z gładkimi brzegami.

</doc>
<doc id="2791544" url="https://pl.wikipedia.org/wiki?curid=2791544" title="René Strehler">
René Strehler

René Strehler (ur. 13 kwietnia 1934 w Affoltern am Albis) – szwajcarski kolarz torowy i szosowy, srebrny medalista torowych mistrzostw świata.
Kariera.
Największy sukces w karierze René Strehler osiągnął w 1955 roku, kiedy zdobył srebrny medal w indywidualnym wyścigu na dochodzenie zawodowców podczas torowych mistrzostw świata w Mediolanie. W zawodach tych wyprzedził go jedynie Włoch Guido Messina, a trzecie miejsce zajął Holender Wim van Est. Był to jedyny medal wywalczony przez Strehlera na międzynarodowej imprezie tej rangi. Wielokrotnie zdobywał medale mistrzostw Szwajcarii, zarówno w kolarstwie torowym jak i szosowym, w tym osiem złotych. Startował również w wyścigach szosowych, wygrywając między innymi Tour de Romandie w 1955 roku, a w 1960 roku był trzeci w klasyfikacji generalnej Tour de Suisse. Nigdy nie wystąpił na igrzyskach olimpijskich.

</doc>
<doc id="2791546" url="https://pl.wikipedia.org/wiki?curid=2791546" title="Mannare">
Mannare

Mannare – wieś w Estonii, w prowincji Parnawa, w gminie Tori.

</doc>
<doc id="2791549" url="https://pl.wikipedia.org/wiki?curid=2791549" title="Ayia Napa">
Ayia Napa



</doc>
<doc id="2791550" url="https://pl.wikipedia.org/wiki?curid=2791550" title="GWAR">
GWAR



</doc>
<doc id="2791551" url="https://pl.wikipedia.org/wiki?curid=2791551" title="Centralna Biblioteka Ekonomiczna">
Centralna Biblioteka Ekonomiczna



</doc>
<doc id="2791552" url="https://pl.wikipedia.org/wiki?curid=2791552" title="Budynek przy ulicy Lenartowicza 2 w Sanoku">
Budynek przy ulicy Lenartowicza 2 w Sanoku



</doc>
<doc id="2791556" url="https://pl.wikipedia.org/wiki?curid=2791556" title="Trzebnice (gmina)">
Trzebnice (gmina)

Trzebnice (od 9 grudnia 1973 "Chocianów") – dawna gmina wiejska istniejąca w 1973 roku w woj. wrocławskim (dzisiejsze woj. dolnośląskie). Siedzibą władz gminy były Trzebnice.
Gmina Trzebnice została utworzona 1 stycznia 1973 roku w powiecie lubińskim, w woj. wrocławskim. W jej skład weszło 11 sołectw: Brunów, Bukowna, Chocianowiec, Lisiec, Michałów, Ogrodzisko, Raków, Szklary Dolne, Trzebnice, Trzmielów i Żabice.
9 grudnia 1973 roku (z wejściem w życie od 4 października 1973) gmina Trzebnice została zniesiona w związku z przeniesieniem siedziby gminy z Trzebnic do Chocianowa i zmianą nazwy jednostki na "gmina Chocianów"; równocześnie do gminy Chocianów przyłączono wsie Jabłonów, Nowa Wieś Lubińska, Parchów i Pogorzeliska z gminy Polkowice w tymże powiecie, natomiast z gminy Chocianów wyłączono wsie Bukowna i Lisiec włączając je do gminy Lubin tamże.

</doc>
<doc id="2791558" url="https://pl.wikipedia.org/wiki?curid=2791558" title="Leon Gregorowicz">
Leon Gregorowicz

Leon Gregorowicz (ur. 16 grudnia 1919 w Sasowie, zm. 29 sierpnia 1998 w Warszawie) – generał brygady ludowego Wojska Polskiego.
Życiorys.
Do 1938 skończył 6 klas szkoły powszechnej w Sasowie, a następnie 6 klas gimnazjum państwowego w Złoczowie. Od stycznia 1937 pracował jako robotnik w firmie "Polonia", a od stycznia 1939 w przedsiębiorstwach państwowych. We wrześniu 1940 został wcielony do Armii Czerwonej i skierowany do Szkoły Czołgistów w Charkowie. Od 24 czerwca 1941 służył w 7 samodzielnym pułku samochodowym, a od sierpnia 1941 w 773 zapasowym batalionie budowlanym jako sierżant i dowódca plutonu. Od kwietnia 1942 pracował jako szofer w cegielni w miejscowości Kokszetan.
W maju 1943 na własną prośbę rozpoczął służbę w Polskich Siłach Zbrojnych w ZSRR. Ukończył Szkołę Podchorążych Piechoty, w której był również dowódcą plutonu szkolnego. Następnie od sierpnia 1943 zastępca dowódcy kompanii moździerzy w 3 Pułku Piechoty 1 Dywizji Piechoty im. Tadeusza Kościuszki. 28 sierpnia 1943 w Sielcach został promowany przez gen. Zygmunta Berlinga na stopień chorążego piechoty (na mocy rozkazu dowódcy 1 Korpusu PSZ w ZSRR z 1 września 1943). Uczestnik bitwy pod Lenino, gdzie był kontuzjowany 13 października 1943. Następnie przeszedł szlak bojowy 1 Dywizji Piechoty od Dęblina do Berlina. W maju 1944 został dowódcą samodzielnego plutonu administracyjnego dywizji (ochrony sztabu), a od 24 marca 1945 był dowódcą samodzielnej kompanii rusznic przeciwpancernych. W styczniu 1945 był dowódcą kompanii honorowej podczas pierwszej defilady w Warszawie.
Po wojnie został w listopadzie 1945 pomocnikiem szefa II oddziału sztabu 1 Dywizji Piechoty. Od czerwca 1946 przebywał na kursie oficerów sztabów wielkich jednostek w Centrum Wyszkolenia Piechoty w Rembertowie, który ukończył w grudniu 1946 z oceną bardzo dobrą i ze stopniem majora. Po ukończeniu kursu został referentem spraw wojskowych w Gabinecie I wiceministra obrony narodowej. Od 1948 był dowódcą 2 Berlińskiego Pułku Piechoty w Legionowie w stopniu podpułkownika. W latach 1950–1951 przebywał na kursie doskonalenia dowódców przy Akademii Sztabu Generalnego WP im. gen. broni Karola Świerczewskiego. We wrześniu 1951 został dowódcą 25 Dywizji Piechoty w Siedlcach.
W latach 1952–1956 był komendantem Korpusu Kadetów Korpusu Bezpieczeństwa Wewnętrznego w Warszawie. Po rozwiązaniu korpusu kadetów był w latach 1956-1959 zastępcą szefa Departamentu Kadr MON. W 1957 zaocznie ukończył studia w Akademii Sztabu Generalnego. Od 13 grudnia 1959 szef Zarządu VIII Uzupełnień i Służby Wojskowej w Sztabie Generalnym WP. W listopadzie 1966 został szefem Zarządu XI Normatywno-Administracyjnego Sztabu Generalnego WP. Od 8 grudnia 1969 do kwietnia 1973 attaché wojskowy, morski i lotniczy przy Ambasadzie PRL w Kairze. W 1973 został kierownikiem zespołu - zastępcą pełnomocnika Szefa Sztabu Generalnego WP ds. specjalnych. W 1974 został szefem Zespołu Operacyjnego ds. Polskich Wojskowych Jednostek Specjalnych w Doraźnych Siłach Zbrojnych ONZ na Bliskim Wschodzie. Był odpowiedzialny za przygotowanie i wyszkolenie polskich żołnierzy do wyjazdu na misję ONZ. Od 1980 był głównym specjalistą ds. Polskiego Kontyngentu Wojskowego w Siłach Zbrojnych ONZ w Syrii (w strukturze Głównego Zarządu Szkolenia Bojowego). 
W lipcu 1985 przeniesiony w stan spoczynku z powodu osiągnięcia wieku emerytalnego. 15 września 1988 został na mocy uchwały Rady Państwa PRL awansowany wraz z grupą kombatantów do stopnia generała brygady w stanie spoczynku – nominację wręczył mu w Belwederze przewodniczący Rady Państwa PRL gen. armii Wojciech Jaruzelski.
Jest pochowany na Cmentarzu Wojskowym na Powązkach (kwatera FII-dodatkowy-8).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Jana (1877-1944), majstra murarskiego i Pauliny (1888–1938). Mieszkał w Warszawie. Od 1945 żonaty z Ireną z domu Zubik (1925–1996). Miał syna i córkę.

</doc>
<doc id="2791559" url="https://pl.wikipedia.org/wiki?curid=2791559" title="Wim van Est">
Wim van Est

Wim van Est (ur. 25 marca 1923 w Fijnaart – zm. 1 maja 2003 w Roosendaal) – holenderski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Wim van Est osiągnął w 1949 roku, kiedy zdobył brązowy medal w indywidualnym wyścigu na dochodzenie zawodowców podczas torowych mistrzostw świata w Kopenhadze. W zawodach tych wyprzedzili go jedynie Włoch Fausto Coppi oraz Luksemburczyk Lucien Gillen. Na rozgrywanych rok później wywalczył srebrny medal w tej samej konkurencji na mistrzostwach świata w Liège, ulegając tylko Włochowi Antonio Bevilacqui. Ostatni medal zdobył na mistrzostwach świata w Mediolanie w 1955 roku, gdzie w swej koronnej konkurencji był trzeci za Guido Messiną z Włoch i René Strehlerem ze Szwajcarii. Wielokrotnie zdobywał medale mistrzostw Holandii, zarówno w kolarstwie torowym jak i szosowym, w tym 13 złotych. Startował również w wyścigach szosowych, wygrywając między innymi Bordeaux-Paryż w latach 1950, 1952 i 1961, Ronde van Vlaanderen w 1953 roku oraz Ronde van Nederland w 1954 roku. Nigdy nie wystąpił na igrzyskach olimpijskich.

</doc>
<doc id="2791562" url="https://pl.wikipedia.org/wiki?curid=2791562" title="Lin Qingfeng">
Lin Qingfeng

Lin Qingfeng (; ur. 26 stycznia 1989 w Fujian) – chiński sztangista, mistrz olimpijski.
Jego największym sukcesem jest złoty medal igrzysk olimpijskich w Londynie w 2012 roku w kategorii do 69 kilogramów. Zaliczył on wówczas 344 kg (157 kg w rwaniu i 187 kg w podrzucie). Rok wcześniej w tej samej kategorii z wynikiem 328 kg został mistrzem Azji.

</doc>
<doc id="2791564" url="https://pl.wikipedia.org/wiki?curid=2791564" title="Try">
Try



</doc>
<doc id="2791566" url="https://pl.wikipedia.org/wiki?curid=2791566" title="Kaplica pw. św. Jana Chrzciciela w Jaworku">
Kaplica pw. św. Jana Chrzciciela w Jaworku

Kaplica pomocnicza pw. św. Jana Chrzciciela w Jaworku – zabytkowa, barokowa kaplica we wsi Jaworek, w powiecie ząbkowickim, w województwie dolnośląskim.
Obiekt wzniesiony w 1721 roku w stylu barokowym. W późniejszy latach dwukrotnie restaurowana – w latach 1880 i 1910. Budynek murowany, zbudowany na planie czteroliścia, zwieńczona jest kopułą z latarnią. We wnętrzu kaplicy znajduje się XIX-wieczny ołtarz w stylu klasycystycznym.
8 października 1966 roku kaplica pomocnicza pw. św. Jana Chrzciciela w Jaworku została wpisana do rejestru zabytków nieruchomych.
W pobliżu kaplicy znajduje się okaz kasztanowca zwyczajnego uznany za pomnik przyrody.

</doc>
<doc id="2791569" url="https://pl.wikipedia.org/wiki?curid=2791569" title="Michał Kulesza (malarz)">
Michał Kulesza (malarz)

Michał Aleksander Piotr Kulesza (ur. 26 listopada 1799 w Wilnie, zm. 6 listopada 1863 w Białymstoku) – polski malarz i grafik, działający na terenie Litwy i Białorusi.
Życiorys.
Pochodził z niezamożnej rodziny szlacheckiej. Uczęszczał do szkoły oo. Cystersów w Traszkunach, uczył się rysunku w wileńskim gimnazjum u Jana Krzysztofa Damela, w roku 1821 rozpoczął studia malarskie w Szkole Sztuk Pięknych przy Uniwersytecie Wileńskim pod kierunkiem Jana Rustema. Oprócz malarstwa zajmował się także rzeźbą i grafiką.
Był członkiem Zgromadzenia Filaretów. W roku 1823, przed ukończeniem studiów został aresztowany. Zwolniony z więzienia za poręczeniem musiał wyjechać do majątku książąt Druckich-Lubeckich Łunin w powiecie pińskim jako nauczyciel rysunku dzieci książęcych. W tym czasie odbył podróż na Podole, skąd przywiózł cykl rysunków krajobrazu.
W roku 1844 zamieszkał w Grodnie. Józef Ignacy Kraszewski napisał o nim pochwałę w liście do K. Komornickiego:
Pod koniec życia zamieszkał w Białymstoku, gdzie został nauczycielem rysunku w gimnazjum żeńskim.
Z jego twórczości zachowało się niewiele dzieł: kompozycje historyczne „Husarze” i „Hetman”, krajobrazy – miejsca wydarzeń historycznych i widoki zabytków, jak ruiny zamku w Łucku, cerkiew św. św. Borysa i Gleba w Grodnie, zamki w Kamieńcu Podolskim i w Lidzie. Zamierzał wydawać swoje grafiki w postaci albumów, lecz ukazał się tylko jeden zeszyt z sześcioma widokami, wykonany w paryskiej drukarni Laurent-Isidore Deroy. Jeden z widoków przedstawia Mereczowszczyznę – miejsce narodzin Tadeusza Kościuszki.

</doc>
<doc id="2791572" url="https://pl.wikipedia.org/wiki?curid=2791572" title="Michał Kulesza">
Michał Kulesza



</doc>
<doc id="2791576" url="https://pl.wikipedia.org/wiki?curid=2791576" title="Nowacjanie">
Nowacjanie



</doc>
<doc id="2791578" url="https://pl.wikipedia.org/wiki?curid=2791578" title="Adam Malicki (malarz)">
Adam Malicki (malarz)

Adam Malicki (ur. 1896 lub 1897 w Krakowie, zm. 7 stycznia 1949 w Warszawie) – polski malarz.
Życiorys.
Uczęszczał do Szkoły Przemysłu Artystycznego w Krakowie, od 1912 należał do Polskich Drużyn Strzeleckich. 17 października 1914 wstąpił do Legionów Polskich, zaszeregowano go do 3 kompanii III baonu 1 Pułku Piechoty. Został ranny podczas bitwy pod Łowczówkiem, która trwała od 24 do 26 grudnia 1914, po rekonwalescencji Adam Malicki przeszedł do rezerwy i rozpoczął studia w Akademii Sztuk Pięknych w Krakowie. Po pierwszym roku przerwał naukę, 27 lipca 1916 zgłosił się ponownie do Legionów. Następnie przeszedł do Polskiego Korpusu Posiłkowego, skąd 17 października 1917 został skierowany do stacji zbornej w Przemyślu. W 1918 powrócił na uczelnię i studiował w pracowni Wojciecha Weissa, naukę przerwał jeszcze raz w 1920 aby walczyć w wojnie polsko-bolszewickiej. 
Ostatecznie studia ukończył w 1921 i wyjechał do Paryża, podróżował po Europie, aby w 1927 powrócić do Krakowa. Rok później przeniósł się do Warszawy, został członkiem Związku Zawodowego Polskich Artystów Plastyków i od 1931 Cechu Artystów Plastyków Jednoróg. Od 1932 należał również do Towarzystwa Zachęty Sztuk Pięknych, gdzie wystawiał swoje prace. Ponadto wystawiał z Towarzystwem Przyjaciół Sztuk Pięknych w Krakowie i Lwowie, w Łodzi, w warszawskim Salonie Garlińskiego i Instytucie Propagandy Sztuki. Uczestniczył w wystawach paryskiego Salonu Jesiennego (1925, 1928) i Salon des indépendants. Po 1945 podróżował po zachodniej Polsce i uwieczniał tamtejsze krajobrazy.
Adam Malicki był przede wszystkim pejzażystą, rzadziej tworzył martwe natury i sceny rodzajowe. Było to malarstwo olejne, akwarele i pastel, eksperymentował z tworzeniem drzeworytów, ale krótkotrwale. Dorobek artystyczny Malickiego znajduje się w Muzeach Narodowych w Warszawie i Krakowie.
Był bratem aktorki Marii Malickiej.

</doc>
<doc id="2791581" url="https://pl.wikipedia.org/wiki?curid=2791581" title="Edward Hołyński">
Edward Hołyński

Edward Hołyński (ur. 3 lutego 1911 w Moskwie, zm. 20 września 1982 w Warszawie) – generał brygady Wojska Polskiego, szef Wojsk Łączności od 1958.
Życiorys.
Po 1918 wrócił z rodzicami do Polski i zamieszkał w Warszawie. Od września 1926 do 1932 uczył się w Bydgoszczy, następnie odbył służbę wojskową we Włodzimierzu Wołyńskim. Od 1933 był praktykantem w bydgoskiej elektrowni, a 1934-1936 uczył się w szkole teletechnicznej w Warszawie. 1939-1938 studiował na Wydziale Elektrycznym Politechniki Warszawskiej i pracował w Fabryce Aparatury Elektrycznej w Warszawie. 
Po wrześniu 1939 na Wileńszczyźnie, m.in. monter elektryk. We wrześniu 1944 zmobilizowany do WP w Wilejce, służył początkowo w zapasowym pułku piechoty w Białymstoku, a od grudnia 1944 był starszym technikiem Centrali Telefonicznej Sztabu Głównego WP w Lublinie. Od kwietnia 1945 oficer łączności. We wrześniu 1945 został kierownikiem Centrali Telefonicznej w Węźle Łączności Sztabu Generalnego WP. Od czerwca 1946 zastępca dowódcy samodzielnego batalionu łączności Sztabu Generalnego WP, a od listopada 1946 kierownik Węzła Łączności Sztabu Generalnego WP. Od września 1947 pracował w Departamencie Łączności MON, gdzie kierował różnymi wydziałami. 23 grudnia 1956 został zastępcą szefa Wojsk Łączności ds. techniki i naukowo-badawczych, a 3 sierpnia 1958 - szefem tych wojsk. 1960-1963 zaocznie studiował w Akademii Sztabu Generalnego. W październiku 1963 mianowany generałem brygady; nominację wręczył mu w Belwederze przewodniczący Rady Państwa Aleksander Zawadzki w obecności ministra obrony Mariana Spychalskiego. Od kwietnia 1967 do stycznia 1969 Inspektor ds. Łączności Sztabu Generalnego WP.
W styczniu 1969 z powodu choroby wieńcowej i niewydolności oddechowej został zwolniony z zawodowej służby wojskowej i 3 kwietnia przeniesiony w stan spoczynku. Pochowany na Cmentarzu Wojskowym na Powązkach w Warszawie (kwatera B4-9-1).

</doc>
<doc id="2791584" url="https://pl.wikipedia.org/wiki?curid=2791584" title="Lac Retba">
Lac Retba

Lac Retba lub Lac Rose – słone jezioro w zachodnim Senegalu, u nasady Półwyspu Zielonego Przylądka, około 20 km na północny wschód od stolicy kraju – Dakaru. Ma ok. 3 km 2 powierzchni i ok. 3 m głębokości.
W porze suchej (od listopada do maja) jezioro ma kolor różowy, co wynika z obecności z halofilnego glona "Dunaliella salina""," który w odpowiedzi na czynniki stresowe produkuje duże ilości β-karotenu służącego komórce do ochrony przed jasnym światłem. "D. salina" nie stanowi zagrożenia dla zdrowia kąpiących się ludzi.
Jezioro zajmuje powierzchnię 3 km² i charakteryzuje się zasoleniem 29% – 36% (jest 10 razy bardziej słone niż Ocean Atlantycki u wybrzeży Senegalu). Szacunkowo sól wydobywa tu ok. 1000 osób, prostymi metodami za pomocą łopat i koszy. Aby zabezpieczyć się przed szkodliwym wpływem soli zbieracze smarują ciało masłem shea.
Stanowi jedną z najpopularniejszych atrakcji turystycznych w Senegalu. Duże zasolenie zwiększające wyporność pozwala na unoszenie się na wodzie, podobnie jak w Morzu Martwym. Turyści mogą liczyć także na wycieczkę łodzią, czy przejażdżkę wielbłądem.
Do 2009 jezioro często stanowiło metę rajdu Dakar. Od 2005 kandyduje do listy światowego dziedzictwa UNESCO. 

</doc>
<doc id="2791585" url="https://pl.wikipedia.org/wiki?curid=2791585" title="Lucien Gillen">
Lucien Gillen

Lucien „Lull” Gillen (ur. 7 października 1928 w Luksemburgu, zm. 11 sierpnia 2010 tamże) – luksemburski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Lucien Gillen osiągnął w 1949 roku, kiedy zdobył srebrny medal w indywidualnym wyścigu na dochodzenie zawodowców podczas torowych mistrzostw świata w Kopenhadze. W zawodach tych wyprzedził go jedynie Włoch Fausto Coppi, a trzecie miejsce zajął Wim van Est z Holandii. Na rozgrywanych trzy lata później mistrzostwach świata w Paryżu był trzeci indywidualnie, za Sydneyem Pattersonem z Australii i Włochem Antonio Bevilacquą. W swej koronnej konkurencji zdobył jeszcze jeden brązowy medal – podczas mistrzostw świata w Kolonii w 1954 roku, gdzie uległ tylko Włochowi Guido Messinie i Hugo Kobletowi ze Szwajcarii. Ponadto wielokrotnie zdobywał medale torowych mistrzostw Luksemburga, a w 1948 roku zdobył również brązowy medal w szosowym wyścigu ze startu wspólnego. Startował również w wyścigach szosowych, wygrywając między innymi Tour de Picardie w 1955 roku.

</doc>
<doc id="2791587" url="https://pl.wikipedia.org/wiki?curid=2791587" title="Ellisichthys">
Ellisichthys



</doc>
<doc id="2791588" url="https://pl.wikipedia.org/wiki?curid=2791588" title="Diasternum">
Diasternum



</doc>
<doc id="2791589" url="https://pl.wikipedia.org/wiki?curid=2791589" title="Cataphractops">
Cataphractops



</doc>
<doc id="2791590" url="https://pl.wikipedia.org/wiki?curid=2791590" title="Cascadura">
Cascadura



</doc>
<doc id="2791594" url="https://pl.wikipedia.org/wiki?curid=2791594" title="Wacław Studnicki">
Wacław Studnicki

Wacław Studnicki, właśc. Gizbert-Studnicki (ur. 7 sierpnia 1874 w Dyneburgu, zm. 13 maja 1962 w Venice, dzielnicy Los Angeles) – polski historyk i archiwista. Brat Władysława Studnickiego.
Życiorys.
Syn Adolfa i Izabeli z Fastykowskich. Początkowo uczył się w gimnazjum w Wilnie, z którego został usunięty za działalność niepodległościową, następnie kontynuował naukę w Mitawie i Parnawie. W roku akademickim 1895/1896 rozpoczął studia na Cesarskim Uniwersytecie Warszawskim, od 1896 był członkiem Polskiej Partii Socjalistycznej, w tym samym roku uwięziono go w Cytadeli Warszawskiej. Po wyjściu za kaucją zamieszkał we Lwowie, a od 1897 w Wiedniu, gdzie działał w Związku Zagranicznym Socjalistów Polskich i publikował w prasie socjalistycznej („Przedświt”, „Głos”). Od 1900 mieszkał w Paryżu, redagował tam pismo „Głos Wolny”, następnie pod tytułem „Wolny Głos Polski”. PPS opuścił w sierpniu 1904 wobec różnic co do charakteru akcji dywersyjnych wobec caratu – sam popierał akcje bardziej radykalne. Od marca 1905 mieszkał w Warszawie, którą opuścił w 1906 po dwukrotnym aresztowaniu. Pod koniec 1906 zamieszkał w Wilnie, pracował w „Dzienniku Wileńskim”, piśmie Narodowej Demokracji. W 1908 został kierownikiem Archiwum Miejskiego w Wilnie, od 1910 równocześnie redagował razem z Ferdynandem Ruszczycem pismo społeczno-kulturalne „Tygodnik Wileński”. W 1916 usunięty został ze stanowiska archiwisty miejskiego. 
W 1919 był jednym z organizatorów polskiej służby archiwalnej, kierował kolejno archiwami w Piotrkowie Trybunalskim, Lublinie, Wydziałem Archiwalnego Zarządu Cywilnego Ziem Wschodnich i kustoszem archiwum miejskiego w Wilnie. W 1919 został członkiem Towarzystwa Miłośników Wilna i radnym tego miasta (tę drugą funkcję sprawował do 1927). Został też członkiem kościoła ewangelicko-reformowanego. Walczył w wojnie polsko-bolszewickiej, w 1921 utworzył Archiwum Państwowe w Wilnie, którym kierował formalnie od 1927. Prowadził badania nad archiwaliami i historią Wilna, w tym historią kościoła ewangelickiego w tym mieście. W 1939 przeszedł na emeryturę. W czasie II wojny światowej mieszkał w Wilnie, które opuścił w czerwcu 1944 i zamieszkał najpierw w Niemczech, a od 1951 w USA. Założył tam Związek Miłośników Miasta Wilna. Był członkiem Polskiego Instytutu Naukowego w Ameryce. 
Od 15 września 1923 był mężem Anieli Ratajewicz. 

</doc>
<doc id="2791596" url="https://pl.wikipedia.org/wiki?curid=2791596" title="Parafia św. Idziego w Podlesiu">
Parafia św. Idziego w Podlesiu

Parafia Świętego Idziego w Podlesiu – parafia rzymskokatolicka w Podlesiu. Należy do dekanatu koniecpolskiego w diecezji kieleckiej. 
Pierwsze wzmianki o parafii pochodzą z 1325 roku.

</doc>
<doc id="2791597" url="https://pl.wikipedia.org/wiki?curid=2791597" title="Janina Jadwiga Chmielowska">
Janina Jadwiga Chmielowska



</doc>
<doc id="2791598" url="https://pl.wikipedia.org/wiki?curid=2791598" title="Vegas (serial telewizyjny)">
Vegas (serial telewizyjny)

Vegas (2012-2013) – amerykański serial telewizyjny nadawany przez stację CBS od 25 września 2012 roku. Stworzony przez Nicholasa Pileggi i Grega Walkera.
10 maja 2013 CBS anulowało serial po pierwszym sezonie.
Fabuła.
Lata 60. Las Vegas, tajemnicze morderstwo siostrzenicy gubernatora sprawia, że farmer Ralph Lamb (Dennis Quaid) zostaje mianowany szeryfem i zmuszony do wszczęcia śledztwa.

</doc>
<doc id="2791600" url="https://pl.wikipedia.org/wiki?curid=2791600" title="Amadeusz (3. książę Aosty)">
Amadeusz (3. książę Aosty)



</doc>
<doc id="2791602" url="https://pl.wikipedia.org/wiki?curid=2791602" title="Muraka">
Muraka

Muraka – wieś w Estonii, w prowincji Parnawa, w gminie Tori.

</doc>
<doc id="2791603" url="https://pl.wikipedia.org/wiki?curid=2791603" title="Rejon nawliński">
Rejon nawliński

Rejon nawliński (ros. На́влинский райо́н) – jednostka podziału administracyjnego na wschodzie obwodu briańskiego w Federacji Rosyjskiej.
Ośrodkiem administracyjnym rejonu jest osiedle typu miejskiego Nawla.
Geografia.
Powierzchnia rejonu wynosi 2030 km². Jest on największym terytorialnie rejonem w obwodzie briańskim.
Rejon graniczy:
Współrzędne geograficzne skrajnych punktów rejonu: północny – 53°08'N, południowy – 52°38'N, zachodni – 33°59'E, wschodni – 34°52'E. Rozciągłość rejonu z zachodu na wschód wynosi 57 km, a z północy na południe – 50 km.
Przez terytorium rejonu przepływa 13 rzek i cieków wodnych o łącznej długości 426 km. Sieć wodna rejonu stanowi w większości dorzecze Desny. Główne rzeki rejonu to Nawla i Riowna.
Na terytorium rejonu obecne są również jeziora, z których największym jest jezioro Szumowiec o powierzchni 7,8 ha. Na brzegach niektórych jezior spotykana jest unikalna roślinność. Jeziora Szumowiec i Bartyń uznane zostały za pomniki przyrody. Zbiorniki wodne rejonu charakteryzują się bogatą ichtiofauną (m.in. okoń, karaś, szczupak, płoć, wzdręga, leszcz).
59% terytorium rejonu zajmują lasy.
Historia.
Rejon powstał w 1929 roku na bazie wołostu nawlińskiego w ujeździe bieżyckim.
W latach 1929-1937 rejon wchodził w skład obwodu zachodniego, w latach 1937-1944 znajdował się w obwodzie orłowskim. Od 1944 roku znajduje się w składzie obwodu briańskiego.
W latach 1963-1965 terytorium rejonu znajdowało się tymczasowo w granicach rejonu brasowskiego.
Demografia.
Na terytorium rejonu zamieszkuje 28,3 tys. osób. Na obszarach miejskich zamieszkuje 57% ludności (w tym ponad połowa ludności rejonu zamieszkuje w jego ośrodku administracyjnym – Nawli).
W obrębie rejonu znajduje się 86 punktów osadniczych. Osiedlami typu miejskiego są Nawla oraz Ałtuchowo.
Liczba ludności rejonu kształtowała się w ostatnich latach następująco:
Od 2005 roku rejon podzielony jest na 11 administracji wiejskich (ros. "сельское поселение") oraz 2 administracje miejskie (ros. "городское поселение"):
Atrakcje turystyczne.
Zespół pałacowo-parkowy we wsi Riowny, opisany przez K. Paustowskiego w jego utworze "Powiest' o żizni".
Linki zewnętrzne.
Strona oficjalna Administracji Rejonu Nawlińskiego

</doc>
<doc id="2791604" url="https://pl.wikipedia.org/wiki?curid=2791604" title="Wyższa Szkoła Handlowa w Radomiu">
Wyższa Szkoła Handlowa w Radomiu

Akademia Handlowa Nauk Stosowanych w Radomiu – uczelnia akademicka w Radomiu utworzona jako Wyższa Szkoła Ekonomii Stosowanej i Handlu Zagranicznego decyzją Ministra Edukacji Narodowej z dnia 4 lipca 1998 roku, zezwalającej na prowadzenie studiów zawodowych. 29 lipca 1998 roku uczelnia została wpisana do rejestru uczelni niepublicznych pod numerem 2 (obecnie numer 142). W początkowym etapie działalności szkoła kształciła studentów w dwóch specjalnościach: handel międzynarodowy oraz zarządzanie finansami. Decyzją z dnia 30 listopada 2021 r. Minister Edukacji i Nauki podniósł status Uczelni do rangi Akademii. 
Kierunki studiów.
Uczelnia prowadzi kształcenie na poziomie studiów pierwszego i drugiego stopnia. Posiada również pięcioletnie, jednolite studia magisterskie na kierunkach pedagogika przedszkolna i wczesnoszkolna oraz prawo.

</doc>
<doc id="2791608" url="https://pl.wikipedia.org/wiki?curid=2791608" title="Élton Santiago dos Santos Lira">
Élton Santiago dos Santos Lira

Élton Lira, właśc. Élton Santiago dos Santos Lira (ur. 21 września 1986 w São Paulo) − brazylijski piłkarz występujący na pozycji obrońcy.
Kariera.
"Élton Lira" rozpoczynał karierę w juniorskiej sekcji SE Matsubara Cambará. W latach 2005−2006 był zawodnikiem Corinthians Paulista. Jego kolejnymi klubami były Esporte Clube XV de Novembro oraz Juventus São Paulo. W 2008 roku został piłkarzem 1. FC Brno. W czeskim zespole rozegrał 30 spotkań, zdobywając jedną bramkę. Po powrocie do rodzinnego kraju reprezentował barwy Duque de Caxias i Paysandu Sport Club.
24 stycznia 2012 roku "Élton Lira" podpisał kontrakt z Zagłębiem Lubin, dla którego wystąpił w 20 meczach. Rozstał się z klubem po zakończeniu sezonu 2012/13.

</doc>
<doc id="2791611" url="https://pl.wikipedia.org/wiki?curid=2791611" title="Moralna panika">
Moralna panika



</doc>
<doc id="2791615" url="https://pl.wikipedia.org/wiki?curid=2791615" title="Kino Nowej Przygody">
Kino Nowej Przygody

Kino Nowej Przygody – termin filmoznawczy utworzony przez Jerzego Płażewskiego na określenie ożywienia i odnowienia filmu przygodowego, jakie zapanowało w kinie amerykańskim w drugiej połowie lat 70. XX wieku, po premierze "Gwiezdnych wojen" i "Bliskich spotkań trzeciego stopnia", prowadząc do powstania wielu wysokobudżetowych widowisk przeznaczonych dla szerokiej publiczności.
Filmy należące do nurtu czerpały z gatunków popularnych i rozrywkowych, wcześniej nie cieszących się dużym prestiżem (m.in. filmu sensacyjnego, filmu fantastycznonaukowego, filmu katastroficznego itp.), często łącząc elementy różnych konwencji i posługując się pastiszem. Charakteryzowały się dynamiczną akcją i wizualną atrakcyjnością, unikały też drastycznej przemocy i erotyki, które wykluczałyby młodych widzów spośród docelowych odbiorców. Miały też wysokie budżety, które wykorzystywano, aby zadziwić i zainteresować widza atrakcyjnymi plenerami, obfitością efektów specjalnych i zaskakującymi pomysłami inscenizacyjnymi. Widza przyciągnąć miała też dynamiczna akcja, z wieloma zwrotami i ciekawymi wydarzeniami; w tak intensywnie prowadzoną fabułę twórcy wplatali dowcipne wypowiedzi i sceny komiczne, mające rozładować napięcie poprzez wzbudzenie śmiechu u widza.
Kino Nowej Przygody miało też wyraźnie komercyjny charakter, dlatego też w ramach nurtu chętnie tworzono nawiązania i sequele, a produkcji filmowej towarzyszyła sprzedaż gadżetów i zabawek związanych z danym filmem.
Geneza Kina Nowej Przygody wiąże się z dążeniem producentów do tworzenia takich filmów, które sprawiłyby, że widzowie chętnie wydawaliby pieniądze na wizytę w kinie, pomimo rosnącej popularności telewizji, co zahamowałoby spadek zysków z dystrybucji kinowej. Twórcy tego typu widowisk twierdzili też, że kieruje nimi nostalgia za dawnym kinem i chęć tworzenia takich produkcji, jakie sami dawniej z przyjemnością oglądali.

</doc>
<doc id="2791617" url="https://pl.wikipedia.org/wiki?curid=2791617" title="Cyril Burt">
Cyril Burt

Sir Cyril Lodowic Burt (ur. 3 marca 1883 w Londynie, zm. 10 października 1971) – angielski psycholog, autor prac z dziedziny psychologii wychowawczej i statystyki. Pamiętany za prace nad dziedzicznym uwarunkowaniem inteligencji, uważane za przykład naukowego oszustwa.
Był najstarszym dzieckiem lekarza Cyrila Cecila Barrowa Burta i jego żony Marthy. Studiował nauki przyrodnicze i psychologię na Uniwersytecie w Oxfordzie, gdzie jego nauczycielem był William McDougall, studia psychologiczne uzupełniał u Oswalda Külpego w Würzburgu. Od 1908 roku wykładał psychologię na Uniwersytecie w Liverpoolu. Od 1913 roku pracował jako psycholog szkolny na rzecz London County Council. W 1931 roku otrzymał katedrę psychologii na University College London, jako następca Charlesa Spearmana.
W 1958 roku został honorowym przewodniczącym stowarzyszenia Mensa.
Jeszcze za życia Burta kwestionowano niektóre jego wyniki badań statystycznych, dowodzących dziedziczenia inteligencji. Szczegółowe sprawdzenie wyników Burta przeprowadzone przez Olivera Gillie (1976) i Leona Kamina (1974) potwierdziło, że znaczna część wyników badań statystycznych została przez Burta sfałszowana.

</doc>
<doc id="2791618" url="https://pl.wikipedia.org/wiki?curid=2791618" title="Cyril Lodowic Burt">
Cyril Lodowic Burt



</doc>
<doc id="2791622" url="https://pl.wikipedia.org/wiki?curid=2791622" title="Hotel InterContinental Warszawa">
Hotel InterContinental Warszawa



</doc>
<doc id="2791625" url="https://pl.wikipedia.org/wiki?curid=2791625" title="Jacek Lusiński">
Jacek Lusiński

Jacek Lusiński (ur. 30 kwietnia 1969) – polski reżyser i scenarzysta filmowy.
Absolwent Państwowej Wyższej Szkoły Filmowej, Telewizyjnej i Teatralnej w Łodzi (1997).
Inne.
Jest autorem książki "Carte Blanche" wydanej przez wydawnictwo Axis Mundi w 2015. 
Pisze również teksty piosenek. Ma na swoim koncie piosenki dla m.in. Margaret, De Mono oraz do filmów "Carte blanche" i "Całe szczęście".

</doc>
<doc id="2791627" url="https://pl.wikipedia.org/wiki?curid=2791627" title="Tajmen">
Tajmen



</doc>
<doc id="2791628" url="https://pl.wikipedia.org/wiki?curid=2791628" title="Kościół Matki Bożej Różańcowej w Dzierżążnie Wielkim">
Kościół Matki Bożej Różańcowej w Dzierżążnie Wielkim

Kościół pw. Matki Bożej Różańcowej w Dzierżążnie Wielkim – zabytkowy, drewniany kościół poświęcony 1 września 1945 roku, należący do dekanatu Trzcianka, diecezji koszalińsko-kołobrzeskiej, we wsi Dzierżążno Wielkie, w powiecie czarnkowsko-trzcianeckim, w województwie wielkopolskim.
Szachulcowy kościół w Dzierżążnie Wielkim, ufundowany przez podkomorzego poznańskiego Piotra Czarnkowskiego, został zbudowany w 1595 roku jako świątynia ewangelicka.
Architektura.
Ma konstrukcję słupowo-ramową. Budynek salowy, orientowany, bez wyodrębnionego prezbiterium. Późnorenesansowy ołtarz główny wyposażony we współczesne elementy z wykorzystaniem starszych, w tym wczesnobarokowych uszaków. Jednokalenicowy dach pokryty dachówką. Oszalowana wieża konstrukcji słupowej ustawiona asymetrycznie. W wieży dzwon z 1608 roku, wykonany przez stargardzkiego ludwisarza Joahima Karstede. W kościele znajduje się prospekt organowy z drugiej połowy XIX wieku.

</doc>
<doc id="2791629" url="https://pl.wikipedia.org/wiki?curid=2791629" title="Flight Lieutnant">
Flight Lieutnant



</doc>
<doc id="2791631" url="https://pl.wikipedia.org/wiki?curid=2791631" title="Zautomatyzowany wóz dowodzenia ZWD-1">
Zautomatyzowany wóz dowodzenia ZWD-1

Zautomatyzowany wóz dowodzenia ZWD-1 - polski wóz dowodzenia zbudowany na podwoziu transportera MTLB. Wraz z wozami ZWD-2 i ZWD-3 tworzy system IRYS 2000. Zademonstrowany na MSPO 2000 i wprowadzony do służby w roku 2001. Pojazd przeznaczony dla jednostek dowodzenia na szczeblu pułku. Do roku 2008 wprowadzono do służby tylko jeden egzemplarz, który służył w 34 Brygadzie Kawalerii Pancernej.
Prototyp skonstruowany został w 1998 roku w Wojskowych Zakładach Łączności nr 2 w Czernicy we współpracy z Zarządem Łączności SG i WAT. Podstawowym środkiem łączności zainstalowanym w ZWD-1 są radiostacje UKF RRC-9500 z rodziny PR4G o mocy 50 W, ponadto może być zamontowana radiostacja krótkofalowa. Pomocniczym źródłem zasilania aparatury łączności na postoju jest agregat prądotwórczy z silnikiem wysokoprężnym 1B20 o mocy 1,5 kW, podczas marszu przewożony na dachu w tylnej części. Pojazd ma dwa stanowiska robocze z komputerami (WB Electronics BFC-200) i dwa dodatkowe miejsca siedzące w przedziale bojowym oraz trzecie miejsce obok kierowcy. Pojazd ZWD-1 przystosowany jest do współpracy z pojazdami Łowcza i Topaz.
Analogiczne wyposażenie ma opracowany równolegle wóz dowodzenia ZWD-3 szczebla batalionu na samochodzie Tarpan Honker.

</doc>
<doc id="2791632" url="https://pl.wikipedia.org/wiki?curid=2791632" title="Cmentarz wojskowy przy ul. Prandoty (Kraków)">
Cmentarz wojskowy przy ul. Prandoty (Kraków)



</doc>
<doc id="2791635" url="https://pl.wikipedia.org/wiki?curid=2791635" title="Epitomynis">
Epitomynis



</doc>
<doc id="2791638" url="https://pl.wikipedia.org/wiki?curid=2791638" title="Rutilus meidingeri">
Rutilus meidingeri



</doc>
<doc id="2791639" url="https://pl.wikipedia.org/wiki?curid=2791639" title="Cyril Peacock">
Cyril Peacock

Cyril Francis Peacock (ur. 19 września 1929 w Fulham, zm. 31 grudnia 1992) – brytyjski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Cyril Peacock osiągnął w 1952 roku, kiedy to zdobył brązowy medal w sprincie indywidualnym amatorów podczas mistrzostw świata w Paryżu. W zawodach tych wyprzedzili go jedynie dwaj Włosi: Enzo Sacchi i Marino Morettini. W tym samym roku wystartował na igrzyskach olimpijskich w Helsinkach, gdzie był czwarty w sprincie indywidualnym, przegrywając walkę o podium z Niemcem Wernerem Potzernheimem. Na rozgrywanych dwa lata później mistrzostwach świata w Kolonii w tej samej konkurencji Peacock był już najlepszy, podobnie jak na rozgrywanych w tym samym roku igrzyskach Imperium Brytyjskiego i Wspólnoty Brytyjskiej w Vancouver. Na MŚ w Kolonii złoto w sprincie zawodowców zdobył jego rodak - Reg Harris. Były to ostatnie złote medale dla Wielkiej Brytanii w sprincie, aż do zwycięstwa Chrisa Hoya podczas mistrzostw świata w Manchesterze w 2008 roku. Ponadto Cyril Peacock trzykrotnie zdobywał mistrzostwo Wielkiej Brytanii w swej koronnej konkurencji.

</doc>
<doc id="2791640" url="https://pl.wikipedia.org/wiki?curid=2791640" title="Fengzhen (meteoryt)">
Fengzhen (meteoryt)

Fengzhen – meteoryt żelazny z grupy IIIAB, który znaleziono w regionie autonomicznym Mongolia Wewnętrzna, na północy Chin. Obecnie dysponuje się masą 458 g materii meteorytowej. Meteoryt Fengzhen zawiera 7,5% niklu. 

</doc>
<doc id="2791641" url="https://pl.wikipedia.org/wiki?curid=2791641" title="Meteoryt Fengzhen">
Meteoryt Fengzhen



</doc>
<doc id="2791643" url="https://pl.wikipedia.org/wiki?curid=2791643" title="Kościół pomocniczy św. Józefa Robotnika w Popowie">
Kościół pomocniczy św. Józefa Robotnika w Popowie

Kościół św. Józefa Robotnika – zabytkowy kościół katolicki znajdujący się w Popowie w powiecie kłobuckim w województwie śląskim. Jest kościołem pomocniczym w parafii św. Józefa Robotnika w Popowie w dekanacie miedźnowskim w archidiecezji częstochowskiej.
Świątynia znajduje się na szlaku architektury drewnianej województwa śląskiego.
Historia.
Wybudowany jako kaplica pw. św. Józefa Oblubieńca NMP w 1858 roku, w latach 1938-1939 powiększony poprzez dobudowanie drewnianej nawy. W roku 1953 do kościoła dostawiono murowaną zakrystię i drewnianą kruchtę. Wtedy też budynek został otynkowany. W 1957 roku w Popowie erygowano parafię jednocześnie zmieniając wezwanie kościoła na św. Józefa Robotnika. W 1979 roku rozpoczęto stawianie nowego, murowanego kościoła, który przejął rolę kościoła parafialnego.
Architektura.
Kościół orientowany, wybudowany w konstrukcji zrębowej, otynkowany. Wybudowany na rzucie wydłużonego prostokąta zamkniętego trójbocznie. Murowana zakrystia usytuowana jest od południa. Dach dwuspadowy z naczółkiem od zachodu, nad zakrystią trzyspadowy. W dachu nawy znajduje się wieżyczka na sygnaturkę, czworoboczna, zwieńczona namiotowym daszkiem. wnętrze przekryte sklepieniem pozornym.

</doc>
<doc id="2791645" url="https://pl.wikipedia.org/wiki?curid=2791645" title="Św. Józef Robotnik">
Św. Józef Robotnik



</doc>
<doc id="2791646" url="https://pl.wikipedia.org/wiki?curid=2791646" title="VIC 20">
VIC 20



</doc>
<doc id="2791647" url="https://pl.wikipedia.org/wiki?curid=2791647" title="Twierdza w Niszu">
Twierdza w Niszu

Twierdza w Niszu (srb. Нишка тврђава, "Niška tvrđava") – system dawnych fortyfikacji, położony w centrum miasta, nad rzeką Niszawą.
Twierdza jest chroniona prawem od 1948 roku, a w 1979 została uznana przez rząd SR Serbii za zabytek kultury o dużym znaczeniu.
Historia.
Pierwszą twierdzę zbudowali w tym miejscu prawdopodobnie Rzymianie, wielokrotnie była rozbudowana m.in. przez Cesarstwo Bizantyńskie. Dzisiejszy kształt przybrała w czasie rządów tureckich, w latach 1719–1723. Długość kamiennych murów wynosiła 2,1 kilometrów, wysokość do 8 metrów, a grubość 3 metry. Od południa twierdzę chroniła rzeka, z pozostałych kierunków fosy, częściowo do dziś zachowane.
Do obiektu prowadziło pięć bram:
Twierdza została odbita z rąk Turków wraz z całym miastem w 1878 roku i przyłączona do Serbii. Do 1950 roku zajmowana przez wojsko, a obecnie służy jako 22-hektarowy park, odbywają się tutaj festyny i koncerty.
Wewnątrz twierdzy.
Po zajęciu twierdzy przez Serbów zniszczono wiele obiektów na jej terenie, mimo tego zachowało się sporo historycznych budynków, m.in.:
Podczas wykopalisk archeologicznych odkryto liczne pozostałości po Rzymianach i Bizantyjczykach – oprócz wspomnianych łaźni oraz nagrobków i płyt umieszczonych w lapidarium – pozostałości po utwardzonej siatce ulic, resztki budynków, w tym bazyliki, ceramikę podłogową, a także głowę Konstantyna Wielkiego i posąg Jowisza z brązu, ołtarz i srebrne monety z III wieku.
Jednym z nowszych obiektów jest amfiteatr na wolnym powietrzu, wybudowany w 1959 roku.

</doc>
<doc id="2791648" url="https://pl.wikipedia.org/wiki?curid=2791648" title="Obserwatorium Astronomiczne Szerokościowe w Borówcu">
Obserwatorium Astronomiczne Szerokościowe w Borówcu



</doc>
<doc id="2791649" url="https://pl.wikipedia.org/wiki?curid=2791649" title="Przestrzeń powietrzna kontrolowana">
Przestrzeń powietrzna kontrolowana

Przestrzeń powietrzna kontrolowana – przestrzeń powietrzna o określonych rozmiarach, w której służba kontroli ruchu lotniczego jest zapewniana zgodnie z klasyfikacją przestrzeni powietrznej. Poziom kontroli zmienia się w zależności od klas przestrzeni powietrznej. Kontrolowana przestrzeń powietrzna zwykle zakłada wyższe minimalne warunki pogodowe niż przestrzeń niekontrolowana.
Główne powody ustanowienia kontrolowanej przestrzeni powietrznej to:

</doc>
<doc id="2791651" url="https://pl.wikipedia.org/wiki?curid=2791651" title="Adolph Verschueren">
Adolph Verschueren

Adolph Verschueren (ur. 10 czerwca 1922 w Deurne (obecnie dzielnica Antwerpii) - zm. 30 kwietnia 2004 w Arendonk) – belgijski kolarz torowy i szosowy, trzykrotny torowy mistrz świata.
Kariera.
Pierwszy sukces w karierze Adolph Verschueren osiągnął w 1942 roku, kiedy wygrał belgijski Ronde van Vlaanderen w kategorii "niezależni". Zaraz po zakończeniu II wojny światowej Verschueren brał udział w wyścigach szosowych głównie na arenie krajowej, ale był też między innymi drugi w wyścigu Paryż-Roubaix w 1947, a w 1949 roku wygrał jeden z etapów Tour de Suisse. W 1952 roku wystartował na torowych mistrzostwach świata w Paryżu, gdzie zdobył złoty medal w wyścigu ze startu zatrzymanego zawodowców. Wynik ten powtórzył na mistrzostwach świata w Zurychu w 1953 roku oraz mistrzostwach w Kolonii w 1954 roku. Ponadto wielokrotnie zdobywał medale torowych mistrzostw kraju, w tym dziewięć złotych. Nigdy nie wystartował na igrzyskach olimpijskich.

</doc>
<doc id="2791663" url="https://pl.wikipedia.org/wiki?curid=2791663" title="Kościół Najświętszego Serca Pana Jezusa w Dzierżążnie Małym">
Kościół Najświętszego Serca Pana Jezusa w Dzierżążnie Małym

Kościół pw. Najświętszego Serca Pana Jezusa w Dzierżążnie Małym – zabytkowy, drewniany kościół filialny, poświęcony 4 sierpnia 1957, należący do parafii Matki Boskiej Różańcowej w Dzierżążnie Wielkim, dekanatu Trzcianka, diecezji koszalińsko-kołobrzeskiej we wsi Dzierżążno Małe, w powiecie czarnkowsko-trzcianeckim, w województwie wielkopolskim.
Architektura.
Szachulcowy kościół w Dzierżążnie Małym, ufundowany przez Stanisława Górkę, powstał w latach 1746-1750. Ma konstrukcję zrębową. Budynek nieorientowany, ze szkieletowym prezbiterium z 1867 roku, przylegającym do nawy. Od frontu znajduje się oszalowana wieża o trzech kondygnacjach, zakończona hełmem z krzyżem. W wieży dzwon z 1775 roku. Nawę pokrywa dach blaszany, a prezbiterium dachówkowy. Empora wsparta na filarach. Ołtarz główny przedstawia figurę Jezusa Chrystusa. 

</doc>
<doc id="2791667" url="https://pl.wikipedia.org/wiki?curid=2791667" title="Zdravko Ceraj">
Zdravko Ceraj

Zdravko Ceraj (ur. 4 października 1920 w Bjelovarze, zm. 6 października 2011 w Zagrzebiu) – jugosłowiański lekkoatleta, średnio i długodystansowiec.
Z zawodu był stomatologiem. Od 1935 był członkiem Chorwackiego Związku Alpinistycznego.
Na mistrzostwach Europy w 1950 r. odpadł w eliminacjach na 1500 metrów.
Dwukrotny medalista igrzysk śródziemnomorskich (1951) – srebro na 5000 oraz brąz na 1500 metrów.
Podczas igrzysk olimpijskich w Helsinkach (1952) odpadł w eliminacjach na 5000 metrów z wynikiem 15:17,8.
Mistrz Bałkanów w biegu na 5000 metrów (1953).
Zmarł 6 października 2011 roku w Zagrzebiu, a pochowany został cztery dni później w stolicy Chorwacji.

</doc>
<doc id="2791671" url="https://pl.wikipedia.org/wiki?curid=2791671" title="Cerkiew Opieki Matki Bożej w Moskwie (ul. Bakuninskaja)">
Cerkiew Opieki Matki Bożej w Moskwie (ul. Bakuninskaja)

Cerkiew Opieki Matki Bożej – prawosławna cerkiew w Moskwie, w rejonie Basmannyj, w dawnej wsi Rubcowo.
Historia.
Cerkiew Opieki Matki Bożej powstała na terenie wsi Rubcowo, należącej do dworu carskiego, w celu upamiętnienia ostatecznego odparcia polskiej interwencji w Rosji w epoce Dymitriad. Pierwsza drewniana świątynia na miejscu dzisiejszej cerkwi powstała w 1619, w 1626 zastąpiono ją kamienną budowlą z trzema ołtarzami. Budynek stanowił typowy przykład architektury sakralnej epoki carów Fiodora I i Borysa Godunowa. W tym samym roku obiekt został poświęcony. Ze względu na swoje położenie w osobistym majątku rodziny carskiej cerkiew otrzymała status soboru i była obsługiwana przez protopopa, dwóch kapłanów i diakona. W 1761 świątynia została zmieniona w zwykłą cerkiew parafialną. Obiekt prawdopodobnie poniósł straty w czasie wojny francusko-rosyjskiej r. 1812 i w XIX w. był remontowany: w 1821 odnowiono ikonostas. Generalny remont obiektu miał miejsce w 1869. Ceremonię ponownego poświęcenia świątyni przeprowadził w tym samym roku metropolita moskiewski Innocenty. 
W 1872 świątynia została przekazana stowarzyszeniu sióstr miłosierdzia pod wezwaniem Opieki Matki Bożej. Członkinie wspólnoty prowadziły przytułek dla sierot, szkołę sześcioklasową, kursy dla felczerek, ambulatorium, szpital i dom opieki dla starszych mniszek oraz sióstr miłosierdzia. Wspólnota istniała do 1919, gdy została przekształcona w stowarzyszenie kobiet. W wymienionym roku w święto patronalne cerkwi Świętą Liturgię w obiekcie sprawował patriarcha moskiewski i całej Rusi Tichon. W marcu 1922 w ramach akcji konfiskaty kosztowności cerkiewnych z parafii skonfiskowano cenne wyposażenie. Świątynia była czynna do 1934. W wymienionym roku została zamknięta, zdewastowana i przekazana przedsiębiorstwu Mietrostroj. Obiekt został odrestaurowany w latach 1961–1962 pod kierunkiem A. Ocha; zaadaptowano go wówczas na salę prób Państwowej Republikańskiej Akademickiej Kapeli Chóralnej im. A. Jurłowa.
Świątynia została zwrócona Rosyjskiemu Kościołowi Prawosławnemu w 1992, jednak dopiero od 2003 odbywają się w niej regularne nabożeństwa.

</doc>
<doc id="2791674" url="https://pl.wikipedia.org/wiki?curid=2791674" title="4 Regionalna Baza Logistyczna">
4 Regionalna Baza Logistyczna

4 Regionalna Baza Logistyczna (4 RBLog) – jednostka logistyczna Wojska Polskiego, podporządkowana Inspektoratowi Wsparcia Sił Zbrojnych, została sformowana na podstawie rozkazu Szefa Inspektoratu Wsparcia Sił Zbrojnych nr Pf-83/Org. z dnia 5 sierpnia 2010.
Historia.
Formowanie jednostki rozpoczęto w 2010 roku, a oficjalne rozpoczęcie działalności nastąpiło 1 stycznia 2011.
Jednostkę sformowano na bazie obiektów z 6 Rejonowej Bazy Materiałowej i rozpoczęto podporządkowanie wielu jednostek Śląskiego Okręgu Wojskowego m.in.:
Zadania.
Głównym zadaniem bazy jest zabezpieczenie logistyczne jednostek wojskowych w jej rejonie odpowiedzialności oraz misji pokojowych – w tym PKW Afganistan, we współdziałaniu z 10 Opolską Brygadą Logistyczną.
Rejon odpowiedzialności 4 RBLog obejmuje województwa dolnośląskie, śląskie, opolskie i lubuskie.
Tradycje.
Decyzją Nr 11/MON z dnia 25 stycznia 2012 roku baza przejęła tradycje następujących jednostek:
Decyzją Nr 372/MON z dnia 27 sierpnia 2014 roku, dzień 22 sierpnia został ustanowiony jako Święto 4. Regionalnej Bazy Logistycznej.

</doc>
<doc id="2791675" url="https://pl.wikipedia.org/wiki?curid=2791675" title="Węzeł Huntera">
Węzeł Huntera

Węzeł Huntera, związ Huntera – węzeł stosowany do łączenia dwóch lin. Składa się z dwóch powiązanych ze sobą półsztyków.
Historia.
W 1978 roku na stronie tytułowej The Times przedstawiono go jako nowo wynaleziony przez dr. Edwarda Huntera. Hunter użył go do związania swoich zerwanych sznurowadeł, a w roku 1970 jego znajomy dostrzegł jego oryginalność. 
Później okazało się (co odkrył Amory Bloch Lovins), że węzeł ten nie jest nowy, został bowiem przedstawiony już w 1950 roku przez Phila D. Smitha w publikacji "Knots for Mountaineering". W Książce węzłów Ashley nosi numer (ABOK #1425A).

</doc>
<doc id="2791677" url="https://pl.wikipedia.org/wiki?curid=2791677" title="Obszar ochrony ścisłej Jezioro Skrzynka">
Obszar ochrony ścisłej Jezioro Skrzynka

Obszar ochrony ścisłej Jezioro Skrzynka – obszar ochrony ścisłej znajdujący się na terenie Wielkopolskiego Parku Narodowego, w pobliżu wsi Górka. Zajmuje powierzchnię 6,90 ha. W akwenie brak jest jakiegokolwiek przepływu.
Charakterystyka.
Parametry jeziora: powierzchnia – 3 ha (z tego lustro wody – 1,74 ha), objętość – 24 tys. m³, głębokość maksymalna – 2,9 m, głębokość średnia – 1,43 m, długość linii brzegowej – 620 m, powierzchnia zlewni – 78 ha.
Przyroda.
Przedmiotem ochrony jest flora i fauna zarastającego, bardzo płytkiego, dystroficznego jeziora Skrzynka, charakteryzującego się niedoborem tlenu i pokarmu (brunatne zabarwienie wody). Chronione są też obszary torfowiska przejściowego, wytworzonego wskutek zarastania akwenu. Jezioro jest najmniejszym i najwyżej położonym (67 m n.p.m.) ze znajdujących się na terenie Parku Narodowego. Jest całkowicie otoczone przez las. Charakteryzuje się zmiennością poziomu wód, znacznym tempem akumulacji osadów dennych (warstwa mułu na dnie ma do 4 metrów grubości) i przekształceniami roślinności wodnej i torfowej. Przez 80 ubiegłych lat powierzchnia Skrzynki zmniejszyła się o 42%, a objętość o 60%. Minimalna zawartość wapnia w wodzie sprawia, że woda jest tu bardzo miękka. Kępa roślinności w północno-zachodniej części akwenu w przeszłości była najprawdopodobniej wyspą.
Pas roślinności torfowiskowej i pło jest ostoją wielu rzadkich dla Wielkopolski owadów, zwłaszcza ważek i prostoskrzydłych. Jest to jedno z dwóch miejsc w Europie, gdzie występuje gwiazdoszek "Pediastrum integrum" var. "scutum". Jeszcze w latach 50. XX wieku na obszarach podmokłych występowała tu przy brzegach rosiczka długolistna, ale jej populacja stale się zmniejszała.
Po powierzchni pływa kożuch mchów torfowców. Występują tu m.in.: turzyca bagienna, turzyca nitkowata, bagnica torfowa (rzadka w Wielkopolsce), rosiczka długolistna, rosiczka okrągłolistna (także rosiczka owalna – mieszaniec dwóch poprzednich), wąkrota zwyczajna, siedmiopalecznik błotny, tojeść bukietowa, bobrek trójlistkowy, modrzewnica pospolita i jeżogłówka najmniejsza. Na powierzchni zbiornika pływają: grzybień biały, grążel żółty, rdestnica pływająca i żabiściek pływający. Pod wodą żyje wywłócznik okółkowy. Glony (80 gatunków, głównie węźlice i sinice) reprezentuje m.in. "Pediastrum integrum var. scutum".
Wyżej – w obrębie torfowiska przejściowego, występują: torfowiec ostrolistny, torfowiec kończysty, torfowiec okazały, torfowiec błotny i mszar krokiewkowaty ("Paludella squarrosa"). W tym pasie osiedla się, jako drzewo pionierskie, brzoza omszona. 
Na torfowisku wysokim obficie występują turzyce (pospolita, zajęcza, sztywna, prosowata, żółta, dzióbkowata i błotna), a towarzyszą im: wełnianka wąskolistna, sitowiec nadmorski, sit skupiony, sit lśniący, kosaciec żółty, świbka błotna, pałka szerokolistna, jaskier wielki, jaskier płomiennik, gwiazdnica błotna, fiołek błotny, dziewięciornik błotny, tojeść pospolita, gorysz błotny, gnidosz błotny, mięta nadwodna, skrzyp błotny, skrzyp bagienny, zachylnik błotny, wierzba szara i wierzba uszata.
Ptaki okolic Skrzynki to środowisko dość ubogie. Można tu zaobserwować m.in. łyskę i kokoszkę zwyczajną. 
Wśród skrzypów i turzyc lata ważka – iglica mała (najmniejsza w Polsce). Bytują tu też: szablak przypłaszczony (jedyne stanowisko w Wielkopolsce), zalotka spłaszczona (również w odmianie "ornata"), zalotka białoczelna, żagnica torfowa, a także pasikonik – miecznik ciemny (w okolicy Poznania bardzo rzadki).
Legenda.
Według legendy na dnie zbiornika zatopiony jest skarb rodziny Pożegowskich. W czasie potopu szwedzkiego Bronisława Pożegowska zebrała wszystkie rodowe klejnoty do skrzyni i wywiozła je na saniach w obawie przed rabunkiem przez żołnierzy Karola Gustawa. Inna wersja legendy mówi o tym, że uciekała przed zakochanym w niej szwedzkim oficerem, Friedrichem Ottonem de Walchem, którego zaloty ignorowała, jako wroga Polski. Jadąc po zbyt cienkim lodzie jeziora Skrzynka utopiła się jednak i spoczywa tam do dziś wraz ze skrzynią.
Edward Raczyński, zbieracz wielkopolskich legend i podań, zamówił u Adama Mickiewicza napisanie ballady o jeziorze Skrzynka. Przesłał nawet tysiąc franków wynagrodzenia na ten cel. Pomysł nigdy nie został jednak zrealizowany.
Turystyka i obiekty.
W pobliżu jeziora przepływa Trzebawka oraz przebiega szlak turystyczny czerwony z Puszczykówka do Osowej Góry. Na południowy wschód zlokalizowana jest leśniczówka Górka.

</doc>
<doc id="2791680" url="https://pl.wikipedia.org/wiki?curid=2791680" title="Psychichthys">
Psychichthys



</doc>
<doc id="2791681" url="https://pl.wikipedia.org/wiki?curid=2791681" title="Phasmichthys">
Phasmichthys



</doc>
<doc id="2791682" url="https://pl.wikipedia.org/wiki?curid=2791682" title="Bathyalopex">
Bathyalopex



</doc>
<doc id="2791684" url="https://pl.wikipedia.org/wiki?curid=2791684" title="I Can Only Imagine">
I Can Only Imagine

I Can Only Imagine – siódmy singel francuskiego DJ'a Davida Guetty nagrany z udziałem amerykańskich artystów Chrisa Browna i Lil Wayne'a z najnowszego albumu Guetty "Nothing but the Beat". 28 kwietnia 2012 utwór został wydany w formacie digital download. Piosenkę stworzyli: Christopher Brown, Dwayne Carter, Jacob Luttrell, Nasri Atweh, David Guetta, Giorgio Tuinfort i Frédéric Riesterer, a wyprodukowali: David Guetta, Frédéric Riesterer i Black Raw.

</doc>
<doc id="2791685" url="https://pl.wikipedia.org/wiki?curid=2791685" title="Edward Drzazga">
Edward Drzazga

Edward Drzazga (ur. 26 sierpnia 1924 w Wolicy pow. Janów Lubelski, zm. 18 czerwca 2018) – generał brygady WP.
Życiorys.
Skończył dwie klasy gimnazjum w Chełmie. 5 sierpnia 1944 wstąpił do 3 zapasowego pułku piechoty w Lublinie. Od stycznia do kwietnia 1945 w Oficerskiej Szkole Piechoty w Lublinie, po ukończeniu której został podporucznikiem. W latach 1945–1948 m.in. dowódca kompanii w 65 pułku piechoty w Białymstoku.
W 1950 skończył kurs w szkole piechoty w Rembertowie, a w latach 1954–1957 studiował w Akademii Sztabu Generalnego. Od sierpnia 1957 dowódca 14 samodzielnego batalionu Obrony Wybrzeża w Warcisławiu, a od 1958 zastępca dowódcy 39 pułku zmechanizowanego ds. liniowych w Trzebiatowie. W 1959 został dowódcą 76 pułku piechoty w Gdańsku. Od 1963 zastępca szefa Wojewódzkiego Sztabu Wojskowego w Szczecinie. W 1965 został szefem sztabu – zastępcą dowódcy 2 Dywizji Zmechanizowanej w Nysie. W latach 1967–1969 studiował w Akademii Sztabu Generalnego Sił Zbrojnych ZSRR im. K. Woroszyłowa w Moskwie. Od 1969 do 1970 zastępca szefa oddziału w Zarządzie Operacyjnym Sztabu Generalnego WP, od października 1970 do kwietnia 1975 dowódca 2 Dywizji Zmechanizowanej w Nysie. 29 września 1973 mianowany generałem brygady, nominację wręczył mu w Belwederze 10 października I sekretarz PZPR Edward Gierek. W maju 1975 został komendantem Wyższej Szkoły Oficerskiej Służb Kwatermistrzowskich w Poznaniu. Od maja 1977 zastępca Głównego Kwatermistrza WP. 20 czerwca 1980 został zastępcą dowódcy Warszawskiego Okręgu Wojskowego ds. Obrony Terytorialnej (do 20 maja 1983).
Od czerwca 1983 szef Głównej Inspekcji Terenowej w Ministerstwie Administracji, Gospodarki Terenowej i Ochrony Środowiska. 13 listopada 1985 został Głównym Inspektorem Kontroli i podsekretarzem stanu w URM. Od kwietnia do listopada 1990 w dyspozycji MON, następnie przeniesiony w stan spoczynku (pożegnany przez ministra obrony narodowej gen. armii Floriana Siwickiego), zamieszkał w Iławie. Został pochowany na wojskowych Powązkach (kwatera C15-6-1).

</doc>
<doc id="2791688" url="https://pl.wikipedia.org/wiki?curid=2791688" title="Seedbox">
Seedbox

Seedbox – prywatny serwer dedykowany (lub konto shell na nim) służący do zdalnego wysyłania i pobierania danych w protokole BitTorrent. Po pobraniu danych na serwer można je pobrać na własny komputer za pomocą protokołu FTP.
Seedboxy wykorzystuje się zwykle na prywatnych trackerach, gdzie utrzymanie ratio (stosunku pobranych do wysłanych bajtów) powyżej 1 jest ważną sprawą. Często założyciele strony torentowej na początku wykupują seedboxy, by zapewnić szybkie dostarczanie treści użytkownikom. Seedboxy stoją na serwerach podłączonych do szybkiego internetu zwykle 100 Mbps, a niekiedy nawet 1 Gb/s.
Seedboksy można wykorzystać wtedy, gdy dostawca internetu przycina pasmo na protokół BitTorent lub by ukryć się przed prawnymi restrykcjami takimi jak prawo HADOPI we Francji.

</doc>
<doc id="2791691" url="https://pl.wikipedia.org/wiki?curid=2791691" title="Rudolf Havenstein">
Rudolf Havenstein

Rudolf E.A. Havenstein (ur. 10 marca 1857 w Międzyrzeczu, zm. 20 listopada 1923 w Berlinie) – niemiecki prawnik, prezes Reichsbanku.
Pochodził z rodziny urzędników rządowych. Studiował na uniwersytetach w Heidelbergu i Berlinie. W 1887 roku został sędzią, a od 1890 roku rozpoczął pracę w pruskim Ministerstwie Finansów. W 1900 roku został prezesem Preußische Staatsbank, a od 1908 roku prezesem Reichsbanku.
Utrzymał funkcję prezesa do roku 1923. W marcu 1915 roku został honorowym obywatelem miasta Stargard.

</doc>
<doc id="2791693" url="https://pl.wikipedia.org/wiki?curid=2791693" title="Retba">
Retba



</doc>
<doc id="2791696" url="https://pl.wikipedia.org/wiki?curid=2791696" title="Jezioro Rose">
Jezioro Rose



</doc>
<doc id="2791697" url="https://pl.wikipedia.org/wiki?curid=2791697" title="Jan Bobrowicz">
Jan Bobrowicz

Jan Bobrowicz (ur. 12 listopada 1928 w Wymyślinie, zm. 31 października 2000 w Warszawie) – generał brygady ludowego Wojska Polskiego.
Życiorys.
Przed wojną skończył 4 klasy szkoły powszechnej. 
Podczas okupacji pracował w niemieckim majątku w Kwidzynie i w gospodarstwie rolnym Ławiczek. Od lutego 1945 do 1947 zaliczył 4 klasy gimnazjum. 
We wrześniu 1947 wstąpił do Wojska Polskiego we Włocławku i do 1949 uczył się w Oficerskiej Szkole Artylerii w Toruniu, uzyskując stopień podporucznika. W sierpniu 1951 został dowódcą plutonu rozpoznania wzrokowego w 38 Dywizjonie Artylerii Rozpoznania Pomiarowego, a w styczniu 1952 dowódcą baterii rozpoznawczo-topograficznej. 
W latach 1953 - 1958 odbył studia w Akademii Artyleryjsko-Inżynieryjnej w ZSRR, ukończył je jako magister inżynier elektromechanik. Później do 1961 na kursie przy Wyższej Szkole Artyleryjsko-Inżynieryjnej w ZSRR. Od 1959 pełnił służbę w Departamencie Uzbrojenia MON, gdzie kierował wydziałami, a następnie oddziałami. Od lutego 1974 był zastępcą szefa Służby Uzbrojenia i Elektroniki MON. W sierpniu 1976 został komendantem Wojskowego Instytutu Techniki Uzbrojenia w Zielonce k. Warszawy. Od 30 września 1978 był dyrektorem Departamentu Rozwoju i Produkcji Specjalnej w Ministerstwie Przemysłu Maszynowego. 2 września 1983 został sekretarzem Komitetu Przemysłu Obronnego Rady Ministrów. Od 11 września 1985 pełnił służbę na stanowisku zastępcy Głównego Inspektora Techniki WP i szefa Badań i Rozwoju Techniki Wojskowej. 26 września 1985 został mianowany generałem brygady. Nominację otrzymał w Belwederze z rąk przewodniczącego Rady Państwa Henryka Jabłońskiego. 2 lipca 1989 został zastępcą szefa Komitetu Technicznego Zjednoczonych Sił Zbrojnych Państw Układu Warszawskiego w Moskwie. 
25 lipca 1991 został zwolniony z zawodowej służby wojskowej i 24 października 1991 przeniesiony w stan spoczynku. Pochowany na Cmentarzu Wojskowym na Powązkach w Warszawie (kwatera EII-9-4).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:

</doc>
<doc id="2791702" url="https://pl.wikipedia.org/wiki?curid=2791702" title="Marek Dzida">
Marek Dzida

Marek Władysław Dzida (ur. 6 sierpnia 1953 w Bielsku-Białej) – profesor nadzwyczajny, w latach 2012–2022 prorektor Politechniki Gdańskiej.
Życiorys.
Absolwent Politechniki Gdańskiej, na której studiował w latach 1972–1977. Na Politechnice Gdańskiej w 1983 obronił doktorat, a w 2003 uzyskał habilitację. Od 1978 roku jest zatrudniony na Wydziale Oceanotechniki i Okrętownictwa: w latach 1996–2002 był prodziekanem ds. kształcenia, a potem przez siedem lat (2005–2012) był dziekanem tego wydziału. W latach 2005–2008 wykładał w Państwowej Wyższej Szkole Zawodowej w Elblągu. Od 2010 kieruje Katedrą Automatyki i Energetyki Wydziału Oceanotechniki i Okrętownictwa PG. W 2012 po raz pierwszy został prorektorem ds. kształcenia Politechniki Gdańskiej. 13 kwietnia 2016 został wybrany na prorektora ds. kształcenia i dydaktyki Politechniki Gdańskiej na kadencję 2016–2020. We wrześniu 2022 zakończył pełnienie funkcji prorektora Politechniki Gdańskiej.
Marek Dzida jest członkiem wielu organizacji, m.in.: Gdańskiego Towarzystwa Naukowego, Rady Technicznej Polskiego Rejestru Statków oraz Lloyd's Register Poland. Należy także do Forum Okrętowego, którego w latach 2007–2012 był wiceprzewodniczącym. Naukowo zajmuje się m.in. automatyczną regulacją turbin gazowych w napędzie okrętowym oraz energetyce. Jest autorem lub współautorem 184 prac oraz kilku książek, promotor 4 doktorantów.
Jest Mistrzem Polski w Modelarstwie Okrętowym z roku 1971.

</doc>
<doc id="2791703" url="https://pl.wikipedia.org/wiki?curid=2791703" title="Kościół św. Anny w Kocieniu Wielkim">
Kościół św. Anny w Kocieniu Wielkim

Kościół pw. św. Anny w Kocieniu Wielkim – zabytkowy, drewniany kościół filialny, należący do parafii Matki Boskiej Różańcowej w Dzierżążnie Wielkim, dekanatu Trzcianka, diecezji koszalińsko-kołobrzeskiejwe wsi Kocień Wielki, w powiecie czarnkowsko-trzcianeckim, w województwie wielkopolskim. Został poświęcony 26 grudnia 1946 roku.
Architektura.
Szachulcowy kościół w Kocieniu Wielkim powstał w 1844 roku. Ma konstrukcję słupowo-ramową. Budynek nieorientowany, bez wyodrębnionego prezbiterium z nawy. Od frontu znajduje się częściowo murowana wieża, zakończona hełmem iglicowym. W wieży dzwon z 1873 roku. Dach pokryty blachą. Na chórze muzycznym, wspartym na filarach, dziewiętnastowieczny prospekt organowy.

</doc>
<doc id="2791706" url="https://pl.wikipedia.org/wiki?curid=2791706" title="Drzazga">
Drzazga



</doc>
<doc id="2791707" url="https://pl.wikipedia.org/wiki?curid=2791707" title="Kazimierz Jakubiuk">
Kazimierz Jakubiuk

Kazimierz Jakubiuk (ur. 2 maja 1947 w Jabłoniu) – absolwent Wydziału Elektrycznego (dzisiejszy Wydział Elektrotechniki i Automatyki) Politechniki Gdańskiej, który ukończył z wyróżnieniem w roku 1972. 
Życiorys.
Absolwent Technikum Energetycznego w Lublinie i Politechniki Gdańskiej. Po ukończeniu studiów związał się zawodowo i naukowo z Politechniką Gdańską. W 1981 roku na Wydziale Elektrycznym obronił doktorat, a w 1995 roku uzyskał habilitację. Tytuł naukowy profesora zdobył w 2001 roku na Wydziale Elektrotechniki i Automatyki. 
Przez dwie kadencje do roku 2012 był dziekanem Wydziału Elektrotechniki i Automatyki. Od 2012 roku pełni funkcję prorektora ds. rozwoju i jakości Politechniki Gdańskiej.
Jego zainteresowania naukowe dotyczą teorii elektrotechniki, teorii obwodów, a także fizyki wysokich gęstości energii, w ramach której przez wiele lat badał zjawisko eksplozji i implozji przewodów. 
Kazimierz Jakubiuk jest członkiem Komitetu Elektrotechniki PAN, zasiada w zarządzie oddziału Gdańskiego Polskiego Towarzystwa Elektrotechniki Teoretycznej i Stosowanej. Należy do Stowarzyszenia Elektryków Polskich.

</doc>
<doc id="2791708" url="https://pl.wikipedia.org/wiki?curid=2791708" title="Indeks czytelności FOG">
Indeks czytelności FOG

FOG – indeks czytelności, który ma na celu określenie stopnia przystępności tekstu. Jego wartość oznacza liczbę lat edukacji potrzebnych do zrozumienia tekstu, np. wartość FOG=9 jakiegoś tekstu oznacza, że tekst ten będzie zrozumiały dla absolwentów gimnazjum i osoby o wykształceniu ponadgimnazjalnym.
Oryginalny indeks FOG został sformułowany dla języka angielskiego, ale istnieje też wariant dostosowany do specyfiki polszczyzny. W języku angielskim słowa trudne mają najczęściej 3 sylaby i więcej. W języku polskim trudne wyrazy to najczęściej wyrazy 4-sylabowe i dłuższe (tak uważają Pisarek, Seretny, i grupa autorów: Miodek, Maziarz, Piekot, Poprawa i Zarzeczny).
Przystępność języka jest jedną z podstawowych cech standardu "plain language" („prosty język”).
Wzór i wyniki.
Wzór na wartość FOG sformułowany został następująco:
Wynik testu można interpretować zgodnie z poniższą tabelą:
Przykłady.
Dziennik „Fakt” ma indeks czytelności FOG na poziomie około 7, tygodnik Newsweek około 12, zaś teksty prawne mają FOG na poziomie 20.

</doc>
<doc id="2791710" url="https://pl.wikipedia.org/wiki?curid=2791710" title="Eugeniusz Nowakiewicz">
Eugeniusz Nowakiewicz

Eugeniusz Jan Adam Nowakiewicz (ur. 2 stycznia 1920 w Jaśle, zm. 5 stycznia 1998 w Manchesterze) – kapitan pilot Wojska Polskiego, kapitan (ang. "Flight Lieutnant") Królewskich Sił Powietrznych.
Życiorys.
W Jaśle ukończył szkołę powszechną. W 1936 uzyskał małą maturę. W tym samym roku rozpoczął naukę w Szkole Podoficerów Lotnictwa dla Małoletnich w Bydgoszczy (od 1938 w Krośnie). W 1939, po ukończeniu szkoły, został wcielony do 2 pułku lotniczego w Krakowie i przydzielony do 123 eskadry myśliwskiej.
Po kampanii wrześniowej, przez Rumunię dotarł do Francji i walczył w stopniu kaprala w kluczu porucznika pilota Władysława Goethela (klucz frontowy nr 6 "Go" przy GC II/7). Najskuteczniejszy Polak w kampanii francuskiej (3 i 5/6 zestrzeleń pewnych i 1/2 uszkodzenia) – latał na samolotach Morane-Saulnier MS.406 i Dewoitine D.520
Z Francji przedostał się do Wielkiej Brytanii (numer służbowy P-783583) i po krótkim przeszkoleniu, już w dniu 20 sierpnia 1940 roku, został on skierowany do 302 dywizjonu myśliwskiego.
1 czerwca 1942 został mianowany na stopień podporucznika (otrzymał wówczas nowy numer służbowy P-1913).
23 lipca 1942 zestrzelony w Pont de Brique, niedaleko od Boulogne. Ukrywał się, lecz w końcu został aresztowany i umieszczony w obozie jenieckim Stalag Luft III w Żaganiu. Uwolniony z obozu 2 maja 1945.
Od 1947 roku mieszkał w Manchesterze, w Wielkiej Brytanii. Zmarł w dniu 5 stycznia 1998 roku.
Zwycięstwa powietrzne.
Na liście Bajana figuruje na 44. pozycji z 4 i 5/6 pewnymi, 1 prawdopodobnym i 1 uszkodzonymi samolotami.
Zestrzelenia pewne:
Uszkodzenia:

</doc>
<doc id="2791711" url="https://pl.wikipedia.org/wiki?curid=2791711" title="Ptak">
Ptak



</doc>
<doc id="2791713" url="https://pl.wikipedia.org/wiki?curid=2791713" title="Bicentenaria">
Bicentenaria

Bicentenaria – rodzaj teropoda z grupy celurozaurów żyjącego w późnej kredzie (cenoman) na terenach dzisiejszej Ameryki Południowej. Gatunkiem typowym jest "B. argentina", którego holotypem jest tylna część czaszki oznaczona MPCA 865. Oprócz holotypu odkryto też ok. 130 innych kości przedstawicieli tego gatunku należących do osobników różnej wielkości i prawdopodobnie będących w różnym wieku, w tym dwie kości przedszczękowe z zachowanymi zębami, niekompletną prawą kość szczękową z zachowanym zębem, 14 kręgów krzyżowych i 20 ogonowych, kawałki 17 kręgów grzbietowych, części dwóch łopatek, kawałek prawej kości kruczej, części lewych i prawych kości ramiennych, końce bliższe trzech kości łokciowych, koniec dalszy kości promieniowej, kawałki lewej kości biodrowej, części pięciu trzonków łonowych (ang. "pubic shaft"), pięć niekompletnych kości udowych, części dwóch lewych i jednej prawej kości piszczelowej, prawą kość skokową, kawałki pięciu kości śródstopia, paliczki palców przednich i tylnych kończyn oraz kawałki żeber. Skamieniałości "B. argentina" odkryto w osadach formacji Candeleros na terenie argentyńskiej prowincji Río Negro.
"Bicentanaria argentina" był niewielkim teropodem, którego długość ciała autorzy jego opisu szacują na ok. 3 m, a masę – na ok. 40 kg. Długość największych zachowanych kości udowych przedstawicieli tego gatunku wynosiła ok. 31 cm i była porównywalna z długością kości udowych takich celurozaurów jak "Tanycolagreus" (35,6 cm), "Zuolong" (33,6 cm) i "Aniksosaurus" (24,7 cm); wskazuje to, że pod względem wielkości "B. argentina" był porównywalny z innymi bazalnymi celurozaurami. Teropod ten miał długie i wysmukłe kości kończyn tylnych; budową ciała generalnie przypominał szereg innych bazalnych celurozaurów, takich jak "Tanycolagreus", "Coelurus", "Ornitholestes", "Aniksosaurus", czy "Santanaraptor". Autapomorfiami "B. argentina" są m.in. zęby wyrastające z kości przedszczękowej mające ząbki mezjalne (wyrastające z powierzchni stycznej bliższej zębów, tj. zwróconej do środka łuku zębowego) tylko u podstawy korony; kość kwadratowo–jarzmowa z wyrostkiem rostralnym (przednim) dwa razy dłuższym od dorsalnego (górnego) – odwrotnie niż u większości celurozaurów, w tym tyranozauroidów, ornitomimów i kompsognatów, u których wyrostek rostralny jest krótszy od dorsalnego; kość kwadratowa z kłykciem bocznym znacznie większym od przyśrodkowego; niski, szeroki wyrostek pozastawowy ("processus retroarticularis") przypominający kształtem łyżkę (podobny do wyrostka pozastawowego u "Ornitholestes hermanni"); kość kątowa górna (ang. "surangular") z krawędzią dorsalną mającą w widoku bocznym kształt zbliżony do trapezu; a także kość ramienna, której koniec bliższy jest spłaszczony kraniokaudalnie (na linii równoległej do linii przeprowadzonej od głowy do ogona zwierzęcia), a koniec dalszy ma na swojej powierzchni kranialnej (zwróconej ku głowie zwierzęcia) głęboki dół.
W osadach formacji Candeleros poza kośćmi bicentenarii odkryto również skamieniałości innych teropodów: abelizauryda "Ekrixinatosaurus novasi", karcharodontozauryda "Giganotosaurus carolini" i maniraptora z grupy Paraves "Buitreraptor gonzalezorum". Od dwóch pierwszych z wymienionych gatunków "B. argentina" różni się znacznie mniejszymi rozmiarami, a także niewystępowaniem w jego szkielecie cech budowy charakterystycznych dla przedstawicieli rodzin Abelisauridae i Carcharodontosauridae; nie występowały też u niego charakterystyczne cechy budowy blisko spokrewnionego z ptakami i podobnego do nich "Buitreraptor". Do pewnego stopnia "B. argentina" przypomina budową ciała brazylijskiego "Santanaraptor placidus"; w budowie ich szkieletów występują jednak także różnice pozwalające na uznanie ich za odrębne gatunki (np. znane kości santanaraptora są mniejsze i smuklejsze od odpowiadających im kości bicentenarii; inaczej niż u "B. argentina" na kości udowej santanaraptora nie ma czwartego krętarza). Z przeprowadzonej przez autorów opisu bicentenarii analizy filogenetycznej (w oparciu o macierz danych z analizy Zhenga i współpracowników z 2010 r.) wynika, że teropod ten był jednym z najbardziej bazalnych znanych celurozaurów; według tej analizy był on taksonem siostrzanym do kladu obejmującego wszystkich pozostałych przedstawicieli tej grupy poza najbardziej bazalnym znanym celurozaurem, tuguluzaurem. Na końcu dalszym kości piszczelowej tuguluzaura powierzchnia tej kości stykająca się z wyrostkiem wznoszącym kości skokowej ma wyraźnie wyodrębnioną krawędź zewnętrzną, która nie występuje u bicentenarii i pozostałych celurozaurów (poza aniksozaurem). Bicentenarię z pozostałymi celurozaurami łączy też zwężenie końca dalszego kości łonowej oraz – w porównaniu z teropodami nienależącymi do celurozaurów – gęściej rozstawione ząbki na mezjalnej krawędzi koron zębów wyrastających z kości szczękowej (w przypadku tych dwóch cech nie wiadomo czy występowały one u tuguluzaura). Z drugiej strony u bicentenarii nie występują cechy budowy szkieletu spotykane u celurozaurów bliżej spokrewnionych z ptakami, takie jak koniec dalszy kości udowej bez kostnego grzebienia mediodystalnego (przyśrodkowo–dalszego) czy kość skokowa z szerokim i wysokim wyrostkiem wznoszącym. Potwierdza to, że "B. argentina" jest bazalnym przedstawicielem celurozaurów; takiej pozycji filogenetycznej tego gatunku dowodzą też wspomniane już wyżej różnice w budowie kości kwadratowo–jarzmowej między nim a pozostałymi celurozaurami, oraz występowanie u niego częściowo podzielonych wyrostków kolczystych na kręgach ogonowych – podobnie jak u allozauroidów oraz niektórych bazalnych celurozaurów, takich jak santanaraptor czy sinozauropteryks, ale inaczej niż u celurozaurów bliżej spokrewnionych z ptakami, u których wyrostki te były niepodzielone.
Z przeprowadzonej przez autorów analizy kladystycznej wynika, że "B. argentina" nie był jedynym bazalnym celurozaurem zasiedlającym Gondwanę w kredzie; według tej analizy santanaraptor był celurozaurem o bardzo niepewnej pozycji filogenetycznej, południowoamerykański "Mirischia" i afrykański "Nqwebasaurus" należały do rodziny Compsognathidae, zaś aniksozaur był taksonem siostrzanym do kladu obejmującego maniraptory i ornitomimozaury. Jeśli taką pozycję filogenetyczną tych taksonów potwierdzą przyszłe badania, oznaczać to będzie, że w kredzie Gondwanę zasiedlali przedstawiciele co najmniej czterech grup bazalnych celurozaurów (Compsognathidae oraz linii ewolucyjnych prowadzących do aniksozaura, santanaraptora i bicentenarii), które wyodrębniły się jeszcze w środkowej lub późnej jurze. Autorzy oceniają, że linia ewolucyjna prowadząca do "B. argentina" wyodrębniła się spośród celurozaurów ok. 70 milionów lat przed okresem istnienia tego gatunku. Odkrycie na niewielkim obszarze kości należących więcej niż jednego osobnika, a co więcej prawdopodobnie należących do osobników w różnym wieku, zdaniem autorów opisu bicentenarii sugeruje, że teropod ten był zwierzęciem stadnym, lub przynajmniej że grupa tych dinozaurów tworzyła stado tuż przed śmiercią.
Nazwa "Bicentenaria argentina" nawiązuje do dwusetnej rocznicy argentyńskiej rewolucji majowej z 1810 roku.

</doc>
<doc id="2791715" url="https://pl.wikipedia.org/wiki?curid=2791715" title="Bicentenaria argentina">
Bicentenaria argentina



</doc>
<doc id="2791716" url="https://pl.wikipedia.org/wiki?curid=2791716" title="Sotìr Ferrara">
Sotìr Ferrara

Sotir Ferrara (ur. 5 grudnia 1937 w Piana degli Albanesi, zm. 25 listopada 2017 tamże) – duchowny greckokatolicki, święcenia kapłańskie przyjął w 1960. W latach 1988–2013 ordynariusz eparchii Piana degli Albanesi.

</doc>
<doc id="2791717" url="https://pl.wikipedia.org/wiki?curid=2791717" title="Magda Cazanga">
Magda Cazanga

Magda Cazanga (ur. 28 maja 1991) - angolska piłkarka ręczna występująca na pozycji lewego obrońcy. Swoją seniorską karierę prowadzi w angolskim klubie Petro Atlético. W 2011 roku została powołana do reprezentacji Angoli, zaś swój pierwszy duży turniej rozegrała podczas Letnich Igrzysk Olimpijskich w 2012 roku w Londynie. Jej trenerem jest Vivaldo Eduardo.

</doc>
<doc id="2791719" url="https://pl.wikipedia.org/wiki?curid=2791719" title="Roman Wojciechowski">
Roman Wojciechowski

Roman Aleksander Wojciechowski, ps. Pazur (ur. 9 czerwca 1949 w Siemianowicach Śląskich) – polski wokalista rhythm and bluesowy, kompozytor, nestor śląskiej muzyki. Nagrywał i koncertował ze wszystkimi liczącymi się twórcami polskiej muzyki rozrywkowej.
Życiorys.
Zadebiutował w 1965 w amatorskim zespole muzycznym Meteory. W latach 1968-1972 był liderem grupy Twarze Dzielnicy Południowej, znanej także jako Twarze i będącej jednym z pierwszych zespołów bluesowych, a także blues-rockowych z prawdziwego zdarzenia na Górnym Śląsku, jak i w Polsce.
Wiosną 1972 roku, Wojciechowski zastąpił Janusza Hryniewicza i wszedł w skład zespołu Wiślanie 69. Piosenki w ich wykonaniu pt. "Kiedy nadejdzie czas" i "A o nas nie wie nikt" przez kilka miesięcy gościły na pierwszym miejscu listy przebojów "Studia Rytm". Kiedy pod koniec 1972 r. kierownik formacji Andrzej Tylczyński zakończył z nią współpracę, muzycy Wiślan działali pod nazwą Ela i Grupa. 
W lutym 1973 roku wzięli udział w imprezie Zima Katowicka, następnie Pazur na krótko reaktywował Twarze, by z początkiem 1974 znaleźć się w rockowej grupie Hokus, która w 1975 roku wygrała łódzkie Targi Estradowe, pokonując m.in. Budkę Suflera. Grupa miała na koncie współpracę z Haliną Frąckowiak, z którą wystąpiła na XIV KFPP Opole ’76 (nagroda publiczności za "Pieśń Geiry") i na Międzynarodowej Wiośnie Estradowej w Poznaniu. 
Piosenkarka i zespół Wojciechowskiego wspólnie nagrali singla pt. "Pieśń Geiry" / "Otwieram list, brązowy wrzesień" (SP S-45 Tonpress – marzec 1976) oraz koncertowali w kraju i za granicą (Czechosłowacja). Hokus rozwiązał się w 1977 roku. W 1978 wokalista współpracował z grupą Breakout, biorąc udział w nagraniu albumu Żagiel Ziemi i (od 1978) koncertował z hardrockowym Aerobusem (uznawany za pierwszy zespół heavymetalowy w Polsce), w którego składzie znaleźli się muzycy tej miary, co gitarzysta Mirosław Borkowski i perkusista Marek Surzyn, a także basista Zbigniew Wypych (eks-Breakout).
Jako współpracownik brany był pod uwagę także przez Czesława Niemena i Budkę Suflera. Od 1979 śpiewał w zespole Transport Band piosenki utrzymane w konwencji funky/jazz. Dwie z nich: "A może by" i "Obłęd" znalazły się na singlu wydanym przez Tonpress. W 1981 roku podczas I Ogólnopolskich Spotkań Rawa Blues wystąpił z towarzyszeniem grupy Dżem. 
W grudniu tego samego roku wyjechał na Bliski Wschód jako członek formacji Traffic Lights. Zespół tworzyli: Halina Szemplińska (eks-Gramine; śpiew), Anna Mrożek (śpiew), Roman Wojciechowski (śpiew), Marek Krasowski (eks-Gramine; instrumenty klawiszowe), Zbigniew Jaremko (saksofon), Paweł Dąbrowski (gitara basowa) i Marek Surzyn (perkusja). We wrześniu 1982 r. dołączył Adam Otręba (Dżem, Pick Up). W składzie pojawił się również Jerzy Dobrzyński (dawny współpracownik Gramine; saksofon, instrumenty klawiszowe). 
Wojciechowski był także współzałożycielem Federacji Muzyki Rockowej, która powstała latem 1982 roku w Katowicach. W 1983 zastąpił Lesława Kota we wrocławskim zespole rockowym Ozzy (piosenki "Obcy Raj, Obce Niebo", "Budzi mnie bicie serc", "Oliviera" i "List do Luizy" również wydano na singlach). Podczas Rawy Blues ’83 zadebiutował z Grupą Bluesową WOO, z którą wystąpił m.n. na kolejnych edycjach „Rawy Blues” (1984, 1985), „Jesieni Bluesem ’85” w Białymstoku oraz w ramach spotkań Wokalistów Jazzowych.
W 1986 powstał zespół Pazur Rock-Blues Band. W składzie grupy znaleźli się znani muzycy sceny bluesowej i rockowej: Leszek Cichoński (eks-Ozzy; gitara, śpiew), Włodzimierz Krakus (eks-Hokus, Transport Band) i Ozzy; gitara basowa, śpiew), Andrzej Urny (gitara, śpiew), Rafał Rękosiewicz (instrumenty klawiszowe) i Andrzej Ryszka (perkusja, śpiew). W repertuarze formacji znalazły się utwory, m.in. z repertuaru: B.B. Kinga i The Rolling Stones.
W 1991 roku Wojciechowski wraz z supergrupą DDD (Dużo Dobrych Dźwięków) wziął udział w konkursie Grand Prix Sopot ’91, będąc pierwszym w historii festiwalu wykonawcą bluesowym i najwyżej ocenionym reprezentantem Polski. W składzie grupy znaleźli się m.in.: pianista Krzysztof Głuch, gitarzysta zespołu Kat Piotr Luczyk, basista Jerzy Kawalec, puzonista Bronisław Duży, skrzypek Henryk Gembalski i saksofonista Aleksander Korecki. Formacja doczekała się wydania albumu, pt. "Dużo Dobrych Dźwięków" (Polton, 1991), a następnie uległa rozwiązaniu. 
Wojciechowski przez kilka lat mieszkał w Berlinie. Po powrocie do kraju stanął na czele formacji Roman Pazur Wojciechowski &amp; Czarne Komety z Południa, złożonej głównie z weteranów śląskiego blues-rocka. Razem z nią nagrał album pt. "Roman Wojciechowski &amp; Czarne Komety z Południa" z opracowaniami standardów rhythm and bluesowych z lat 60.
Pod koniec roku 1993 wokalista u boku Krystyny Stolarskiej (Gayga) i Jana Skrzeka wziął udział w projekcie o nazwie Jork. Zespół powołał do życia Bernard Sołtysik. Piosenki "Dopóki czujesz luz" z tekstem Jarosława Nowsada (1 miejsce – nagroda dziennikarzy i nagroda publiczności – 1994) i "Żyje w nas w nas blues" (muzyka Gayga, tekst Janusz Kondratowicz) odniosły ogromny sukces, zostając laureatkami plebiscytu Muzyczna Jedynka. 
W 1994 r. utwór "Żyje w nas blues" pojawił się na składance "To tylko rock?". W tym samym roku ukazał się maxisingiel "Jork – Maxi promotion". W nagraniu płyty wzięli udział: Adam Szewczyk (gitara), Bogdan Kisiel (gitara basowa), Jarosław Janik (perkusja) i Jerzy Macoła. Wkrótce zespół zakończył działalność. 
W 1996 roku Wojciechowski nagrywał z gitarzystą Dariuszem Kozakiewiczem i znanym z Perfectu perkusistą Piotrem Szkudelskim. Efektem tej współpracy jest materiał składający się z kompozycji Kozakiewicza, który nigdy nie został wydany. Zarejestrowano m.in. utwory: "Pozwalam ci" (sł. Z. Hołdys), "Cudowne okulary" (sł. A. Jastrzębiec-Kozłowski), "Agresja Recesja" (sł. B. Olewicz), "Królowa snów" (sł. A. Jastrzębiec-Kozłowski). 
W 1998 r. wokalista nagrał płytę "Cień Kapelusza", rok później wystąpił na Przystanku Woodstock oraz koncertował w kraju i za granicą. W 2005 roku ukazał się album nagrany z zespołem Yesterday pt. "Pazur sings The Beatles". 
W 2006 śląski bluesman został mianowany Dyrektorem Artystycznym Międzyzdrojskiego Muzycznego Non-Stop Festivalu oraz wziął udział w monodramie "Kobieta bez Instrukcji". W 2011 roku pojawił się w drugiej edycji programu "Must Be The Music".
W 2013 roku ukazała się płyta "Wspomnienie", będąca hołdem wokalisty dla Czesława Niemena. W sesji wzięli udział: Jacek Krzaklewski (gitara), Włodzimierz Krakus (gitara basowa), Stanisław Witta (instrumenty klawiszowe), Bartosz Niebielecki (perkusja) oraz gościnnie: Aleksander Mrożek (pedal steel guitar), Jan Gałach (skrzypce) i Alicja Janosz (śpiew). 
Na przełomie 2015 i 2016 roku Wojciechowski nagrał autorski album "Kurza twarz" (Premiera: 28 czerwca 2016), który zawiera muzykę z pogranicza popu, rocka i bluesa z nieco prześmiewczymi tekstami. Obok stricte premierowego repertuaru, krążek zawiera cztery utwory z repertuaru grupy Ozzy, w nowych aranżacjach ("List do Luizy", "Bicie serc budzi mnie", "Oliviera", "Obcy raj, obce niebo"), a także nowe wersje kompozycji nagranych wcześniej ("Nie patrz na mnie", "Rajstopy", "Jak psu kość"). 
W nagraniu i produkcji materiału wzięli udział muzycy biorący udział w realizacji poprzedniej płyty (J. Krzaklewski, W. Krakus, S. Witta, B. Niebielecki). Gościnnie w sesji udział wzięli: Karolina Cygonek (śpiew), J. Gałach (skrzypce), Piotr Baron (saksofon), Marek „Stingu” Popów (gitara) i Jacek Berg (akordeon). W chórkach na płycie śpiewają: Renata Witta, Michał Witta, Andrzej Ryszka.
5 lipca 2017 roku w Międzyzdrojach, w ramach "Festiwalu Gwiazd" odbył się koncert pt. "Noc przebojów – Hity światowej muzyki", którego pomysłodawcą i jednym z wykonawców występujących na scenie był R. Wojciechowski. Artysta zaprosił do współpracy: Ewę Bem, Grażynę Łobaszewską, Karolinę Cygonek, Sylwestra Targosza-Szalonka, Janusza Hryniewicza, Annę Marię Mbayo i Paulinę Lendę. Wykonawcy zaprezentowali znane przeboje w zaskakujących aranżacjach, m.in.: "Rolling in the deep", "Stairway to heaven", czy "Simply The best" – takie było założenie programowe. Podczas koncertu była przeprowadzana charytatywna zbiórka na leczenie chorego na raka Dominika Suchłabowicza. 
Muzyk reaktywował zespół Czarne Komety z Południa z którym występował w Chorzowie (Dom Pracy Twórczej „Leśniczówka”) i w Tychach (Riedel Music Club). Wojciechowskiemu towarzyszą: Andrzej Urny (gitara, śpiew), Krzysztof Głuch (pianino, organy, śpiew), Oskar Ludziak (gitara basowa) i Tomasz Cholewa (perkusja). Od lipca 2018 roku wokalista bierze także udział w projekcie "Kinior Reggae Sound".
8 października 2020 roku wokalista wziął udział w specjalnym koncercie online zatytułowanym "Tam królował blues ...", w pomieszczeniu nieistniejącego od wielu lat klubu „Puls”, którego był on przed laty stałym bywalcem. Towarzyszyli mu: Stanisław Witta (instr. klawiszowe), Mirek Rzepa (gitara), Sebastian Riedel (gitara) i Michał Kielak (harmonijka ustna).
We wrześniu 2021 roku „Pazur” udostępnił w sieci teledysk do swojej nowej piosenki pt. "Noga za nogą" - z gościnnym udziałem Wandy Kwietniewskiej i Krzysztofa Wałeckiego. Ponadto w nagraniu utworu, jak i teledysku udział wzięli: Jacek Krzaklewski (gitara), Bronisław Lewandowski (ex- Oberschlesien; gitara), Stanisław Witta (instrumenty klawiszowe), Bronisław Duży (puzon), Bogdan Kisiel (gitara basowa) i Kuba Majerczyk (perkusja). 30 października 2021 r. teledysk miał swoją premierę w programie muzycznym "Mini Jack" w TVP Katowice.

</doc>
<doc id="2791723" url="https://pl.wikipedia.org/wiki?curid=2791723" title="2 Kompania Regulacji Ruchu">
2 Kompania Regulacji Ruchu

2 Oleśnicka kompania regulacji ruchu (2 krr) – samodzielny pododdział dyslokowany w Oleśnicy, podległy dowódcy 4 Regionalnej Bazy Logistycznej.
Historia.
2. kompania regulacji ruchu sformowana została 1 marca 2002 roku na podstawie rozkazu Dowódcy ŚOW nr Pf-8/Org. z dnia 28 stycznia 2002 roku. Powstała na bazie kompanii reprezentacyjnej Śląskiego Okręgu Wojskowego stacjonowała w 2 batalionie dowodzenia ŚOW we Wrocławiu.
1 kwietnia 2005 została przedyslokowana do miejscowości Oleśnica.
W latach 2007-2009 kompania była jedną z niewielu w Polsce w pełni uzawodowioną jednostką wojskową.
Do 2009 roku była kompanią honorową Śląskiego Okręgu Wojskowego.
Decyzją Nr 409/MON Ministra Obrony Narodowej z dnia 8 listopada 2010 wprowadzono odznakę pamiątkową kompanii.
Decyzją Nr 36/MON Ministra Obrony Narodowej z dnia 14 lutego 2011 wprowadzono oznakę rozpoznawczą kompanii.
Decyzją Nr 11/MON Ministra Obrony Narodowej z dnia 12 stycznia 2017 2. kompania regulacji ruchu przyjmuje wyróżniającą nazwę „Oleśnicka”.

</doc>
<doc id="2791734" url="https://pl.wikipedia.org/wiki?curid=2791734" title="Karolina Pęk">
Karolina Pęk

Karolina Pęk (ur. 8 lutego 1998 roku w Nowej Dębie) – polska tenisistka stołowa. Złota medalistka paraolimpijska w drużynie z Rio de Janeiro (2016). Brązowa medalistka paraolimpijska w singlu z Rio de Janeiro (2016), brązowa medalistka paraolimpijska w drużynie z Londynu (2012). Mistrzyni Polski 2013 w singlu w klasie C9-10 oraz w grze mieszanej z Pawłem Mazurykiem w klasie C6-10. Reprezentantka Polski w tenisie stołowym osób niepełnosprawnych.
Rywalizuje również w zawodach z osobami pełnosprawnymi.
Kariera.
Karolina Pęk zaczęła uprawiać tenis stołowy w wieku 9 lat uczęszczając do szkoły podstawowej nr 10 w Tarnobrzegu. Jej pierwszym trenerem był były zawodnik Siarki Tarnobrzeg Jerzy Baran. Następnie została zawodniczką Integracyjnego Klubu Sportowego Jezioro Tarnobrzeg, w którym trenowana przez Jacka Lachora (byłego zawodnika Siarki Tarnobrzeg i Alitu Ożarów) występuje obecnie w rywalizacji niepełnosprawnych. Od sezonu 2014/15 broni również barw KS Bronowianki II Kraków (1 liga kobiet, grupa południowa).
Odznaczona Brązowym (2013) i Złotym Krzyżem Zasługi (2013) oraz Krzyżem Oficerskim (2021) Orderu Odrodzenia Polski.

</doc>
<doc id="2791736" url="https://pl.wikipedia.org/wiki?curid=2791736" title="Bad Girls (singel M.I.A.)">
Bad Girls (singel M.I.A.)

„Bad Girls” – piosenka hip-hopowa stworzona na czwarty album studyjny brytyjskiej piosenkarki M.I.A. pt. "Matangi". Wyprodukowany przez Danję, utwór wydany został 31 stycznia 2012 roku jako pierwszy oficjalny singel promujący album. Teledysk do singla zdobył dwie nagrody MTV Video Music Awards 2012 w kategoriach najlepsza reżyseria w teledysku oraz za najlepsze zdjęcia.
Teledysk.
Teledysk do singla został nakręcony w Warzazat w Maroku, w geście solidarności z ruchem kobiet, które walczą o prawo do prowadzenia pojazdów w Arabii Saudyjskiej. Klip ukazał się 3 lutego 2012 roku i został wyreżyserowany przez Romaina Gavrasa, a jego scenariusz napisała M.I.A.

</doc>
<doc id="2791738" url="https://pl.wikipedia.org/wiki?curid=2791738" title="Aminath Rishtha">
Aminath Rishtha

Aminath Rishtha (ur. 30 maja 1975) – malediwska lekkoatletka, sprinterka.
Podczas igrzysk olimpijskich w Barcelonie (1992) odpadła w eliminacjach na 100 metrów z wynikiem 13,66 (rekord życiowy zawodniczki).

</doc>
<doc id="2791742" url="https://pl.wikipedia.org/wiki?curid=2791742" title="Tuotuo He">
Tuotuo He

Tuotuo He (; mong.: ᠤᠯᠠᠭᠠᠨ ᠮᠥᠷᠡᠨ, "Ulaɣan mörön") – rzeka w środkowo-zachodnich Chinach, w prowincji Qinghai, na Wyżynie Tybetańskiej, jedna z rzek źródłowych Jangcy.
Długość rzeki wynosi 375 km. Tuotuo He wypływa z lodowca Jianggendiru w górach Tanggula na wysokości ponad 5500 m n.p.m. Początkowo płynie dość wąską doliną w kierunku północnym, a następnie skręca w kierunku wschodnim i wpływa do rozszerzającej się doliny. Na wysokości 4461 m n.p.m. łączy się z Dam Qu (Morin Us He), tworząc Tongting He. 
Nad Tuotuo He leży miejscowość Tanggula, w której znajduje się przystanek linii kolejowej Qinghai-Tybet. W pobliżu Tanggula przez dolinę rzeki przebiega most kolei Qinghai-Tybet o długości 1389,6 m.

</doc>
<doc id="2791745" url="https://pl.wikipedia.org/wiki?curid=2791745" title="Thomas-Morse O-6">
Thomas-Morse O-6

Thomas-Morse O-6 – amerykański samolot obserwacyjny zbudowany w zakładach Thomas-Morse Aircraft pod koniec lat 20. na zamówienie United States Army Air Corps (USAAC) jako wersja rozwojowa samolotu Douglas O-2. W odróżnieniu od jego drewnianego poprzednika O-6 miał konstrukcję prawie całkowicie metalową, zbudowano sześć egzemplarzy tego samolotu. O-6 był pierwszym samolotem o konstrukcji metalowej, który z powodzeniem przeszedł program testowy USAAC, a jego następca Thomas-Morse O-19 był pierwszym samolotem o konstrukcji metalowej przyjętym przez Armię na służbę i zakupionym w większej ilości.
Tło historyczne.
Już od początku lat 20. USAAC zachęcał amerykańskie wytwórnie lotnicze do projektowania i budowania samolotu o konstrukcji metalowej. Z powodu cięć budżetowych Armia nie miała wówczas wystarczających funduszy, aby finansować takie eksperymenty i firmy lotnicze były zachęcane, aby same finansowały konstrukcję takich samolotów. Jedną z wytwórni, które odpowiedziały na apel USAAC była stosunkowa mała fabryka Thomas-Morse Aircraft, która począwszy od 1921 zaprojektowała szereg metalowych konstrukcji takich jak MB-9, MB-10, TM-22, TM-23 i TM-24. Żaden z tych samolotów nie został przyjęty na służbę i firma poniosła znaczne straty finansowe przy ich produkcji.
W USAAC doceniano jednak nowatorskie technologie rozwijane w Thomas-Morse i w latach 1924-25 w firmie zamówiono kilka kompletów metalowych skrzydeł do samolotów DH-4 i Boeing PW-9. Metalowe skrzydła zostały w USAAC ocenione bardzo pozytywnie i w 21 kwietnia 1926 w firmie zamówiono metalową wersję używanego wówczas przez Armię samolotu obserwacyjnego Douglas O-2.
Opis konstrukcji.
Thomas-Morse 0-6 był jednosilnikowym, dwumiejscowym dwupłatem o konstrukcji prawie całkowicie metalowej z dolnym płatem pokrytym płótnem. Samolot miał podwozie stałe, klasyczne z kołem ogonowym. Kabiny pilota i strzelca/obserwatora były odkryte.
Pierwszy samolot napędzany był 400-konnym silnikiem widlastym typu Liberty L-12, drugi egzemplarz (i zapewne także następne) miał silnik Liberty L-12 w wersji V-1650 (w układzie odwróconego C) o mocy 435 KM.
Historia.
Dwa pierwsze samoloty zostały zbudowane pod oznaczeniem XO-6. Pierwszy samolot z nich (number seryjny 25-435) został dostarczony do bazy USAAC McCook Field w maju 1926. Drugi egzemplarz (numer seryjny 23-436) po oblataniu go w McCook Field, został przesłany do bazy w Galveston w Teksasie, gdzie został postawiony w otwartym hangarze, aby przetestować wpływ morskiego powietrza na duraluminiową powłokę samolotu.
Następne trzy samoloty (numery seryjne 25-436 do 439) zostały zbudowane tak samo jak drugi prototyp, ale szósty i ostatni samolot za zgodą USAAC został znacznie przebudowany. Samolot który otrzymał oznaczenie XO-6B (number seryjny 25-440) był mniejszą, lżejszą wersją O-6 i został wyposażony w silnik Wasp R-1340. XO-6B nie został przyjęty do służby w pierwotnej wersji, ale po niewielkich zmianach został przyjęty do służby już jako Thomas-Morse O-19 i zamówiony w liczbie ponad 170 egzemplarzy.
Ostatecznie Thomas-Morse dopłacił 60 tysięcy dolarów do pierwotnego kontraktu na sześć samolotów O-6, ale zaowocował on korzystnymi zamówieniami na następcę tego samolotu.

</doc>
<doc id="2791746" url="https://pl.wikipedia.org/wiki?curid=2791746" title="Marino Stephano">
Marino Stephano

Marino Stephano, właściwie Stéphane Marino (ur. w 1974 roku w Morlanwelz, zm. 8 września 1999 w Antwerpii) − belgijski producent muzyki trance.
Działalność muzyczną rozpoczął w 1995 roku. Indywidualny styl artysty szybko został doceniony, jednak utalentowany Belg największy rozgłos osiągnął dzięki utworowi "Dream Universe" (Marino-S-Pace Mix), projektu Crystal Manoeuvres, który współtworzył ze swoim kuzynem - Criscim Mauro. 
Zginął tragicznie w wypadku samochodowym, gdy jechał nawiązać współpracę z innym znanym producentem muzycznym - Pushem (M.I.K.E.).
Dyskografia.
Pośmiertnie:

</doc>
<doc id="2791748" url="https://pl.wikipedia.org/wiki?curid=2791748" title="Potrójny aut">
Potrójny aut

Potrójny aut (ang. "triple play") – w baseballu zagrywka drużyny broniącej, która polega na wyeliminowaniu (wyautowaniu) trzech zawodników w jednej akcji, pod warunkiem że nie popełniono błędu.
"Triple play" to bardzo rzadkie zagranie, do którego dochodzi tylko kilka razy w sezonie. Dla porównania, "double play" (podwójny aut) zdarza się niemal w każdym z 2430 meczów w sezonie regularnym MLB.

</doc>
<doc id="2791750" url="https://pl.wikipedia.org/wiki?curid=2791750" title="Tukwila">
Tukwila

Tukwila – miasto w Stanach Zjednoczonych, w stanie Waszyngton. 19 107 mieszkańców (2010), powierzchnia 23,5 km². Jest częścią obszaru metropolitalnego miasta Seattle.

</doc>
<doc id="2791754" url="https://pl.wikipedia.org/wiki?curid=2791754" title="Potencjał militarny">
Potencjał militarny

Potencjał militarny – zdolność prowadzenia działań wojennych przez państwo, koalicję państw.
Pojęcie potencjału militarnego obejmuje cały zakres dostępnych środków umożliwiających prowadzenie działań wojennych, tzn. ilościowy i jakościowy stan sił zbrojnych, czynnych i w rezerwie, infrastruktury wojskowej (porty, lotniska, bazy, magazyny...) oraz zapasów materiałów bojowych.

</doc>
<doc id="2791757" url="https://pl.wikipedia.org/wiki?curid=2791757" title="Stanisław Kaczyński">
Stanisław Kaczyński

Stanisław Kaczyński herbu Pomian – sędzia kapturowy drohicki, elektor Stanisława Augusta Poniatowskiego z ziemi mielnickiej.

</doc>
<doc id="2791759" url="https://pl.wikipedia.org/wiki?curid=2791759" title="Cerkiew Opieki Matki Bożej w Moskwie">
Cerkiew Opieki Matki Bożej w Moskwie



</doc>
<doc id="2791763" url="https://pl.wikipedia.org/wiki?curid=2791763" title="Sławomir Gurny">
Sławomir Gurny

Sławomir Gurny (ur. 2 września 1964) – polski lekkoatleta specjalizujący się w biegach długodystansowych.
Wielokrotny medalista mistrzostw Polski, m.in. dwukrotny wicemistrz Polski w biegach przełajowych (Warszawa 1986, Olsztyn 1990), brązowy medalista mistrzostw Polski w biegu na 3000 metrów z przeszkodami (Grudziądz 1986) oraz brązowy medalista mistrzostw Polski w półmaratonie (Piła 1990). Odniósł kilka sukcesów w biegach maratońskich, m.in. 3. miejsce w Berlinie (1991), 8. miejsce w Berlinie (1992), 5. miejsce w Paryżu (1993), 10. miejsce w Tokio (1994) oraz 8. miejsce w Rotterdamie (1994). W 1993 r. reprezentował Polskę na rozegranych w Stuttgarcie mistrzostwach świata, nie kończąc biegu maratońskiego. 

</doc>
<doc id="2791769" url="https://pl.wikipedia.org/wiki?curid=2791769" title="Anna Rybicka (lekkoatletka)">
Anna Rybicka (lekkoatletka)

Anna Rybicka (ur. 23 września 1963) – polska lekkoatletka, specjalizująca się w biegach na średnich i długich dystansach.
Kariera.
W czasie swojej kariery odniosła następujące sukcesy:

</doc>
<doc id="2791771" url="https://pl.wikipedia.org/wiki?curid=2791771" title="Anna Rybicka">
Anna Rybicka



</doc>
<doc id="2791773" url="https://pl.wikipedia.org/wiki?curid=2791773" title="Callopsylla">
Callopsylla

Callopsylla – rodzaj owadów należących do rzędu pcheł.
Należą tutaj następujące gatunki pcheł:

</doc>
<doc id="2791774" url="https://pl.wikipedia.org/wiki?curid=2791774" title="Gabriel (Bănulescu-Bodoni)">
Gabriel (Bănulescu-Bodoni)

Gabriel, imię świeckie Grigorie Bănulescu-Bodoni (ur. 1746 w Bystrzycy, zm. 31 marca 1821) – rumuński biskup prawosławny, służący w jurysdykcji Patriarchatu Konstantynopolitańskiego, a następnie Rosyjskiego Kościoła Prawosławnego. Pierwszy prawosławny biskup kiszyniowski w tejże jurysdykcji. Święty Mołdawskiego Kościoła Prawosławnego.
Życiorys.
Pochodził z rodziny szlacheckiej z Mołdawii. Początkową edukację odebrał w rodzinnej Bystrzycy, następnie uczył się w Siedmiogrodzkiej szkole normalnej, gdzie poznał łacinę i język cerkiewnosłowiański. W 1771 podjął studia na Akademii Mohylańskiej i studiował na niej prawosławną teologię przez dwa lata. Następnie wrócił do rodzinnej Mołdawii, jednak szybko wyjechał z niej ponownie, uznawszy, że nie zna dostatecznie dobrze języka greckiego. Po trzyletniej nauce w szkołach na terenie Grecji wrócił do Mołdawii i podjął pracę nauczyciela, od 1777 do 1779 uczył łaciny w książęcej szkole w Jassach.
Dzięki rekomendacji metropolity mołdawskiego Gabriela Grigorie Bănulescu-Bodoni wyjechał na dalszą naukę do Konstantynopola. W szkole na wyspie Patmos doskonalił znajomość języka greckiego, jak również nauczył się francuskiego. Wstąpił do monasteru, przyjmując imię mnisze Gabriel. 31 sierpnia 1781 przyjął święcenia diakońskie z rąk metropolity Gabriela, ten sam hierarcha 1 września wyświęcił go na hieromnicha i mianował głównym kaznodzieją metropolii jasskiej. Rok później, na zaproszenie biskupa słowiano-chersońskiego Nikifora wyjechał do Połtawy w charakterze nauczyciela języka greckiego w . W 1783 został jego inspektorem i wykładowcą filozofii. W 1784 wrócił do Jass i otrzymał godność archimandryty, zaś w 1786 został przedstawiony jako kandydat na ordynariusza eparchii Romanu, po przyjęciu chirotonii biskupiej. Z powodu odrzucenia jego kandydatury w 1787 zdecydował się na wyjazd do Rosji. Za zgodą Świątobliwego Synodu Rządzącego został wykładowcą języka greckiego i rektorem seminarium duchownego w Jekaterynosławiu.
26 grudnia 1791 w Jassach przyjął chirotonię biskupią i objął katedrę benderską i białogrodzką, wikariusza metropolii mołdawsko-wołoskiej. W lutym 1792 został ordynariuszem tejże metropolii, jednak już w czerwcu tego samego roku, za odmowę rezygnacji z katedry, został aresztowany i uwięziony w Konstantynopolu, gdzie przebywał cztery miesiące. Zwolniony dzięki interwencji dyplomacji rosyjskiej, udał się do Rosji i w maju 1793 został metropolitą jekaterynosławskim i chersońsko-taurydzkim, z rezydencją w Połtawie. W 1798, w związku ze zmianą granic administracyjnych, jego tytuł uległ zmianie na "metropolita noworosyjski i dniepropietrowski", zaś rezydencję metropolitalną umieszczono w Nowomyrhorodzie. Błogosławił powstanie Odessy, działał na rzecz budowy nowych świątyń, odnowy życia monastycznego i poprawy poziomu intelektualnego i umysłowego duchowieństwa. W 1799 został metropolitą kijowskim, zaś w 1801 – stałym członkiem Świątobliwego Synodu Rządzącego. W 1803 został przeniesiony w stan spoczynku z wyznaczeniem miejsca zamieszkania w Odessie, a następnie w Dubosarach.
W 1808 ponownie został mianowany członkiem Świątobliwego Synodu Rządzącego i egzarchą Mołdawii, Wołoszczyzny i Besarabii. Metropolita Gabriel zreformował strukturę eparchii, dotąd w jurysdykcji Patriarchatu Konstantynopolitańskiego, na wzór rosyjski. Polecił wprowadzenie języka rosyjskiego do obowiązkowego programu nauczania w szkołach duchownych eparchii. W 1811 udał się do Petersburga w celu złożenia raportu z przeprowadzonych działań. Przedstawił również program dalszej działalności, jednak z powodu zmiany sytuacji politycznej nie mógł przystąpić do jego realizacji – w 1812 Mołdawia i Wołoszczyzna zostały wcielone do Turcji, podczas gdy do Rosji włączono Besarabię. W jurysdykcji metropolity Gabriela pozostał jedynie ten ostatni region. W Kiszyniowie zaczął organizować nową eparchię kiszyniowską i chocimską, oficjalnie powołaną do życia przez Synod w 1813. Hierarcha zainicjował budowę ok. 200 nowych cerkwi, domu metropolitalnego i seminarium, które sam współfinansował. W 1814 otworzył w Kiszyniowie, przy katedralnym soborze Świętych Archaniołów Gabriela i Michała, drukarnię. Do 1870 r. publikowała ona książki w języku rumuńskim (mołdawskim).
W 1812 stanął na czele delegacji mołdawskiej szlachty, która wystąpiła do cara Aleksandra I z prośbą o zachowanie autonomii Besarabii w granicach Imperium Rosyjskiego i ustanowienie dla regionu samorządu funkcjonującego w oparciu o lokalne prawo zwyczajowe. Szczególną autonomią miała cieszyć się również prawosławna eparchia kiszyniowska. Żądania Mołdawian znalazły swoje odzwierciedlenie w statucie nadanym Besarabii w 1818, w którym zapisano m.in., że język mołdawski (rumuński) miał być używany w miejscowej administracji na równi z rosyjskim. Metropolita Gabriel do śmierci w 1821 był nie tylko największym autorytetem duchowym w Besarabii, ale i jednym z politycznych liderów miejscowej elity.
Zmarł 30 marca 1821 po krótkiej chorobie i zgodnie ze swoim życzeniem został pochowany w monasterze Căpriana. Po jego śmierci Besarabia była stopniowo pozbawiana zapisanych w statucie z 1818 praw, nie znalazł się bowiem nowy przywódca gotów tak jak Gabriel się o nie upominać, a Cerkiew w Besarabii została sprowadzona do rangi zwykłej eparchii Rosyjskiego Kościoła Prawosławnego i stała się ośrodkiem rusyfikacji.
W 2012 został kanonizowany przez Mołdawski Kościół Prawosławny. W Kiszyniowie znajduje się ulica jego imienia oraz poświęcona mu tablica pamiątkowa. Dom metropolity, pełniący po jego śmierci funkcje muzeum historii Cerkwi, został zburzony w 1955 r. razem z soborem Świętych Archaniołów Gabriela i Michała i dawną drukarnią. Obecnie na miejscu tym, przy bulwarze Grigore Vieru, znajduje się teatr im. Ionesco.

</doc>
<doc id="2791775" url="https://pl.wikipedia.org/wiki?curid=2791775" title="Al-Barwakijja">
Al-Barwakijja

Al-Barwakijja (arab. البرواقية, fr. "Berrouaghia") – miasto w Algierii, w prowincji Al-Midija.

</doc>
<doc id="2791778" url="https://pl.wikipedia.org/wiki?curid=2791778" title="Douroula">
Douroula

Douroula – miasto w Burkinie Faso, w prowincji Mouhoun.

</doc>
<doc id="2791782" url="https://pl.wikipedia.org/wiki?curid=2791782" title="Mirella D’Angelo">
Mirella D’Angelo

Mirella D’Angelo (ur. 16 sierpnia 1956 w Rzymie) – włoska aktorka filmowa. Występowała jako Liwia w filmie "Kaligula".

</doc>
<doc id="2791785" url="https://pl.wikipedia.org/wiki?curid=2791785" title="Markos Baghdatis">
Markos Baghdatis



</doc>
<doc id="2791788" url="https://pl.wikipedia.org/wiki?curid=2791788" title="Archidiecezja kigalijska">
Archidiecezja kigalijska

Archidiecezja kigalijska (łac. "Archidioecesis Kigaliensis", ang. "Archdiocese of Kigali", fr. "Archidiocèse de Kigali") – rzymskokatolicka archidiecezja ze stolicą w Kigali, w Rwandzie. Jedyne rwandyjskie arcybiskupstwo. Jego sufraganiami są wszystkie diecezje w tym kraju.
W 2006 na terenie archidiecezji pracowało 86 zakonników i 277 sióstr zakonnych.
Historia.
10 kwietnia 1976 z mocy decyzji papieża Pawła VI, wyrażonej w bulli "Cum Venerabiles", erygowano archidiecezję kigalijską. Dotychczas tereny nowego arcybiskupstwa należały do archidiecezji Kabgayi, która tego dnia stała się diecezją. Z Kabgayi przeniesiono do Kigali również stolicę metropolii.
We wrześniu 1990 archidiecezję odwiedził papież Jan Paweł II.

</doc>
<doc id="2791789" url="https://pl.wikipedia.org/wiki?curid=2791789" title="Archidiecezja Kigali">
Archidiecezja Kigali



</doc>
<doc id="2791790" url="https://pl.wikipedia.org/wiki?curid=2791790" title="Tocichthys">
Tocichthys



</doc>
<doc id="2791791" url="https://pl.wikipedia.org/wiki?curid=2791791" title="Hypocritichthys">
Hypocritichthys



</doc>
<doc id="2791792" url="https://pl.wikipedia.org/wiki?curid=2791792" title="Ennichthys">
Ennichthys



</doc>
<doc id="2791793" url="https://pl.wikipedia.org/wiki?curid=2791793" title="Monaster św. Eliasza w Odessie">
Monaster św. Eliasza w Odessie

Monaster św. Eliasza – prawosławny męski klasztor w Odessie, w jurysdykcji eparchii odeskiej Ukraińskiego Kościoła Prawosławnego Patriarchatu Moskiewskiego, zorganizowany w 1995 przy dawnej placówce filialnej skitu św. Eliasza na górze Athos. 
Monaster został utworzony w 1884 jako placówka filialna rosyjskiego skitu św. Eliasza na górze Athos. Powstała ona w celu koordynowania pielgrzymek Rosjan na Athos, organizacji noclegu i transportu dla pielgrzymów. W 1890 Świątobliwy Synod Rządzący i arcybiskup chersoński Nikanor zgodzili się na powiększenie placówki filialnej i wzniesienie odrębnej cerkwi. Kamień węgielny pod budowę świątyni położył 10 listopada 1894 archimandryta Gabriel. Dwa lata później ukończono prace nad wzniesieniem cerkwi z trzema ołtarzami; 22 grudnia 1896 obiekt ten został poświęcony przez biskupa chersońskiego Justyna. Szczególnymi obiektami kultu w świątyni stały się ikona Matki Bożej „Karmiąca Mlekiem”, cząsteczka Krzyża Pańskiego oraz relikwie lewej stopy apostoła Andrzeja. 
W 1922 placówka filialna skitu św. Eliasza została zlikwidowana, jej cerkiew była czynna jeszcze do lat 1928–1932. W 1995 przy zwróconej Rosyjskiemu Kościołowi Prawosławnemu świątyni utworzony został monaster św. Eliasza w jurysdykcji eparchii odeskiej Patriarchatu Moskiewskiego.

</doc>
<doc id="2791795" url="https://pl.wikipedia.org/wiki?curid=2791795" title="Kościół Stanisława Biskupa i Męczennika w Starych Bielicach">
Kościół Stanisława Biskupa i Męczennika w Starych Bielicach

Kościół Stanisława Biskupa i Męczennika w Starych Bielicach – neogotycki kościół wzniesiony w latach 1894-1897. Został poświęcony 16.12.1945 roku jako katolicki św. Stanisława Biskupa i Męczennika, stając się filią parafii w Biesiekierzu. 
Architektura.
Świątynia jest orientowana: od strony wschodniej posiada wydzielone prezbiterium, zamknięte trójbocznie, oszkarpowane w narożach, a od zachodu wysoką wieżę przykrytą dachem dwuspadowym z iglicą. 
Wyposażenie.
Posiada dzwon wieżowy odlany w 1905 roku w Szczecinie. Wewnątrz zachowała się kropielnica wykuta w granicie na przełomie XIV i XV wieku.

</doc>
<doc id="2791798" url="https://pl.wikipedia.org/wiki?curid=2791798" title="Hermes Correia">
Hermes Correia

Hermes Correia – portugalski rugbysta, uczestnik obu przedwojennych meczów reprezentacji Portugalii w rugby union mężczyzn. Zadebiutował w meczu z Hiszpanią, który został rozegrany 13 kwietnia 1935 w Lizbonie. Natomiast ostatnim jego meczem reprezentacyjnym było spotkanie z Hiszpanią rozegrane 28 marca 1936 w Madrycie.

</doc>
<doc id="2791799" url="https://pl.wikipedia.org/wiki?curid=2791799" title="Kościół św. Jana Chrzciciela w Łeknie">
Kościół św. Jana Chrzciciela w Łeknie

Kościół św. Jana Chrzciciela w Łeknie – późnogotycki kościół parafialny parafii św. Jana Chrzciciela w Łeknie, należącej do dekanatu Mielno, diecezji koszalińsko-kołobrzeskiej.
Historia.
Kościół służył wyznaniowej gminie ewangelickiej w latach 1538–1945. Ostatnimi proboszczami ewangelickimi byli Gustav Müller (1918-1936), Erich Both (1937–1939) i Erwin Beckmann (1939–1944). Po II wojnie światowej kościół przejęli katolicy; na nowo poświęcony został 24 lutego 1946. W 1973 roku został kościołem parafialnym.
Architektura.
Wzniesiony na przełomie XV i XVI wieku z kamienia polnego i cegły. Świątynia jest sklepiona gwieździście, ma zamknięte trójboczne prezbiterium, a mury wspierają uskokowe przypory. Trójkondygnacyjna masywna wieża została nietypowo, z boku, dostawiona do nawy. Zwieńczona jest dachem namiotowym i 4 pinaklami w narożach. Kondygnacje zaznaczono fryzem, a dodatkową ozdobą są blendy. Po uderzeniu pioruna w 1789 roku zmienił się kształt górnej partii wieży.
Wyposażenie.
W wyposażeniu wnętrza zachowała się gotycka chrzcielnica służąca za kropielnicę i 2 dzwony z XV wieku, z których dzwon „Anna” datowany jest na rok 1519. Renesansowy obraz „Ostatnia wieczerza” z 1578 roku zajmuje centralną część antepedium dawnego ołtarza. W witrażach z 1587 roku znajdują się kartusze herbowe miejscowej szlachty i sceny biblijne. Ambona pochodzi z epoki baroku (XVIII w.). Na wieży znajduje się zegar, który zamontowano w 1889 roku.

</doc>
<doc id="2791800" url="https://pl.wikipedia.org/wiki?curid=2791800" title="Cerkiew Złożenia Szaty Chrystusa Zbawiciela w Moskwie">
Cerkiew Złożenia Szaty Chrystusa Zbawiciela w Moskwie

Cerkiew Złożenia Szaty Chrystusa Zbawiciela – prawosławna cerkiew w Moskwie. 
Cerkiew została wzniesiona w 1690 dla upamiętnienia wydarzeń, jakie miały miejsce w 1626, gdy duchowieństwo moskiewskie przyjęło w stolicy posłów szacha perskiego Abbasa. Przekazali oni carowi Michałowi I Romanowowi i patriarsze moskiewskiemu Filaretowi relikwie szat, w których Jezus Chrystus był prowadzony na Golgotę. Wydarzenie to zostało upamiętnione poprzez wzniesienie na miejscu przekazania relikwii drewnianej cerkwi, a następnie obelisku. W latach 1701–1716 na miejscu drewnianej świątyni powstała nowa, murowana, w stylu rosyjskiego baroku. We wnętrzu świątyni przetrwało osiemnastowieczne wyposażenie. W latach 1886–1889 do budynku dostawiono ołtarz św. Jakuba, zaś w 1894 przebudowano szczyt dzwonnicy. Świątynia była od momentu budowy nieprzerwanie czynna, pozostawała otwarta dla wiernych także w czasach istnienia Związku Radzieckiego. 
Cerkiew jest jedyną na świecie świątynią tego wezwania – święto Złożenia Szaty Chrystusa Zbawiciela w Moskwie obchodzone jest wyłącznie w Rosyjskim Kościele Prawosławnym.

</doc>
<doc id="2791802" url="https://pl.wikipedia.org/wiki?curid=2791802" title="Bystrzyk czerwonoplamy">
Bystrzyk czerwonoplamy



</doc>
<doc id="2791810" url="https://pl.wikipedia.org/wiki?curid=2791810" title="Austria na Letnich Igrzyskach Olimpijskich 2012">
Austria na Letnich Igrzyskach Olimpijskich 2012

Austrię na Letnich Igrzyskach Olimpijskich 2012 reprezentowało 70 zawodników: 39 mężczyzn i 31 kobiety. Był to 26 start reprezentacji Austrii na letnich igrzyskach olimpijskich. Po raz drugi w historii startów na letnich igrzyskach olimpijskich reprezentanci Austrii nie zdobyli żadnego medalu.
Skład kadry.
Badminton.
Mężczyźni
Kobiety
Gimnastyka.
Mężczyźni
Kobiety
Judo.
Mężczyźni
Kobiety
Kajakarstwo.
Kobiety
Kajakarstwo górskie.
Mężczyźni
Kobiety
Lekkoatletyka.
Mężczyźni
Konkurencje biegowe
Konlurencje techniczne
Kobiety
Konkurencje biegowe
Konkurencje techniczne
Siedmiobój
Pływanie.
Mężczyźni
Kobiety
Siatkówka.
Siatkówka plażowa.
Mężczyźni
Kobiety
Strzelectwo.
Mężczyźni
Kobiety
Żeglarstwo.
M=Wyścig medalowy

</doc>
