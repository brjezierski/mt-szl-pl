<doc id="2806631" url="https://pl.wikipedia.org/wiki?curid=2806631" title="Zygmunt Włodzimierz Skórzewski">
Zygmunt Włodzimierz Skórzewski

Zygmunt Włodzimierz Witold Skórzewski herbu Drogosław (ur. 3 maja 1894 Czerniejewo, zm. 10 maja 1974 Cardosella, Korsyka) – polski arystokrata, rotmistrz Wojska Polskiego. II ordynat na Łabiszynie oraz IV ordynat na Czerniejewie-Radomicach, w 1922 posiadał majątki ziemskie o powierzchni 18 870 ha, hrabia.
Życiorys.
Był synem hrabiego Witolda Stefana Skórzewskiego i księżniczki Marii Radziwiłł. Pochodził ze starej i zasłużonej rodziny, która doszła do wysokich urzędów i niemałej fortuny, a dzięki przemyślanym mariażom weszła w krąg arystokracji. Wychowywał się razem z bratem Karolem oraz siostrą Marią (późniejszą Adolfową Bnińską).
Zygmunt Skórzewski wziął czynny udział w powstaniu wielkopolskim, za co Niemcy wydali na niego wyrok śmierci – nie wykonano go. W 1924 został przeniesiony do rezerwy. Przebywając w Paryżu 15 czerwca 1927 ożenił się z księżniczką Leontyną Radziwiłł, córką Michała i Marii de Bernadaky. Nowożeńcy zamieszkali w pałacu w Czerniejewie, który był odtąd rozbudowywany przez właścicieli, uzyskując wygląd współczesny. W nim właśnie narodziły się dzieci Zygmunta i Leontyny: Maria (1928), Jadwiga (1930) i Leon (1933). 
II wojna światowa zastała Skórzewskich w Czerniejewie. Hrabia Zygmunt, co oczywiste, zgłosił się do swojego 16 Pułku Ułanów Wielkopolskich w Bydgoszczy, ale nie został wcielony ze względu na swój wiek (45 lat). Wtedy podjął decyzję o podróży wraz z żoną na Kresy, do Ołyki - dóbr Radziwiłłów. Pożyczonym z pałacu nieborowskiego powozem, dotarli na miejsce 17 września, kiedy na ziemie polskie wkroczyła armia radziecka. Radziwiłłów aresztowano, a potem wywieziono na Sybir. Skórzewscy (już z dziećmi, wysłanymi do Ołyki w sierpniu) zostali wtrąceni do zamkowych lochów, skąd potem wyrzucono ich wprost na ulicę.
Zarówno Czerniejewo, jak i Lubostroń zostały zajęte we wrześniu przez Niemców, a majątki Skórzewskich skonfiskowane.
Zygmunt Skórzewski, wraz z rodziną, ewakuował się z Polski przez Rumunię. W ambasadzie francuskiej w Bukareszcie otrzymali wizy i niezwłocznie udali się na Zachód, podróżując Orient Expressem. Będąc już we Francji, Zygmunt Skórzewski zgłosił się do polskich oddziałów wojskowych i otrzymał misję zorganizowania pomocy dla polskich żołnierzy w Hiszpanii. W późniejszym okresie działał głównie we Włoszech, gdzie polskie i alianckie władze liczyły na jego rozległe znajomości wśród tamtejszej arystokracji (np. ciotka jego żony była damą dworu królowej Włoch). Na prośbę Brytyjczyków zabiegał o przejście na stronę aliantów, co z oczywistych powodów nie podobało się niemieckim przedstawicielom w Rzymie. Pod naciskiem owych nazistowskich rezydentów zostali Skórzewscy zamknięci w więzieniach (osobno Zygmunt, osobno Maria), a dzieci dostały się pod opiekę pracowników polskiej ambasady w Rzymie.
Kiedy w 1943 na Półwyspie Apenińskim wylądowali alianci, żołnierze nazistowscy wywieźli Skórzewskich do Berlina (dzieci zostały w Rzymie). W tym okresie Zygmunt Skórzewski spędził kilka tygodni w obozie koncentracyjnym w Buchenwaldzie. Dzięki staraniom między innymi papieża Piusa XII zostali zwolnieni przez Niemców tuż przed końcem wojny, po 32 miesiącach niewoli.
Już wolni, wyruszyli Skórzewscy do Rzymu po dzieci, pokonując drogę przez Szwecję (pomógł im bratanek króla Gustawa V) oraz Londyn. Po wojnie nie mieli środków do życia, ponieważ Zygmunt nie otrzymał zaległego żołdu, a ich oszczędności zdeponowane w zachodnich bankach wykorzystano, by pomóc polskim żołnierzom. 
Rodzina Skórzewskich osiadła na Korsyce i kupiła gaj oliwny. Hrabia Zygmunt nawet po latach utrzymywał kontakt ze starymi kompanami z linii frontu. 1 stycznia 1964 został awansowany do stopnia rotmistrza.
Zmarł 10 maja 1974 w Cardoselle na Korsyce w wieku 80 lat. Został pochowany w grobowcu rodziny Giaccobich na cmentarzu w Cervione. 

</doc>
<doc id="2806634" url="https://pl.wikipedia.org/wiki?curid=2806634" title="Maybyner Rodney Hilario">
Maybyner Rodney Hilario



</doc>
<doc id="2806637" url="https://pl.wikipedia.org/wiki?curid=2806637" title="Joaquín Gómez">
Joaquín Gómez

Joaquín Gómez (ur. 14 października 1996) – argentyński lekkoatleta specjalizujący się w rzucie młotem.
Jesienią 2012 zdobył złoty medal mistrzostw Ameryki Południowej juniorów młodszych wynikiem 81,15 poprawiając rekord kontynentu do lat 17 w rzucie młotem o wadze 5 kilogramów. W 2014 zajął 8. miejsce na mistrzostwach świata juniorów w Eugene oraz sięgnął po złoto młodzieżowych mistrzostw Ameryki Południowej. W 2015 zdobył brązowy medal mistrzostw panamerykańskich juniorów w Edmonton.
Rzut młotem uprawia także jego siostra Daniela Gómez, ich ojciec Daniel Gómez zdobywał medale mistrzostw Ameryki Południowej. 
Rekord życiowy: młot o wadze 5 kilogramów – 85,38 (2013), wynik ten był do 2014 nieoficjalnym rekordem świata kadetów; młot seniorski – 69,98 (2016).

</doc>
<doc id="2806640" url="https://pl.wikipedia.org/wiki?curid=2806640" title="Joaquin Gomez">
Joaquin Gomez



</doc>
<doc id="2806641" url="https://pl.wikipedia.org/wiki?curid=2806641" title="Waldemar Chrostowski (biblista)">
Waldemar Chrostowski (biblista)



</doc>
<doc id="2806643" url="https://pl.wikipedia.org/wiki?curid=2806643" title="PLFA I">
PLFA I



</doc>
<doc id="2806646" url="https://pl.wikipedia.org/wiki?curid=2806646" title="Lista postaci serii Gothic">
Lista postaci serii Gothic

Poniższy spis prezentuje listę postaci z serii gier Gothic.
Angar.
"Angar" – wojownik z charakterystyczną blizną nad lewym okiem. W pierwszej części Gothica, Cor Angar jest przywódcą i nauczycielem strażników świątynnych w Obozie na Bagnach. Po tym, jak przywódca bractwa stracił przytomność na skutek nieudanego wezwania Śniącego, a następnie zmarł, oraz po ucieczce Cor Kaloma z częścią wyznawców, Cor Angar przejął dowodzenie w obozie bractwa. Po upadku magicznej bariery pozostał w Górniczej Dolinie i przebywał na zamku. Następnie Bezimienny zabiera go do Myrtany skąd później udał się na pustynię Varant, do miasta Mora Sul zostając tam nowym mistrzem areny. W polskiej wersji językowej głosu postaci użyczył Jacek Kopczyński.
Bezimienny.
"Bezimienny" – główny bohater gier komputerowych z serii Gothic. Postać wielokrotnie starała się przedstawić z imienia, ale jej przeszkadzano. Pokonał śniącego co spowodowało upadek bariery nad Górniczą Doliną. Po skończonej wojnie między ludźmi a orkami ogłasza się królem Rhobarem III. Głosu użyczył Jacek Mikołajczak.
Diego.
"Diego" – jeden z ważniejszych Cieni w Górniczej Dolinie. Pomaga Bezimiennemu broniąc go przed pobiciem, gdy trafia do kolonii, a później objaśnia mu prawo obowiązujące pod Barierą. Po upadku Bariery Diego trafia do niewoli paladynów, którzy wkroczyli do Górniczej Doliny. Z pomocą Bezimiennego odzyskuje swój dawny dom od Gerbrandta. Po dotarciu na kontynent udaje się do Bragi. Głos podkładał Adam Bauman.
Gorn.
"Gorn" – były skazaniec i członek Nowego Obozu. Podczas pobytu Bezimiennego w kolonii więziennej, Gorn pomaga mu zdobyć kamień ogniskujący i odbić Wolną Kopalnię. Po upadku Magicznej Bariery schwytali go paladyni i uwięzili w lochu na zamku. Po uratowaniu przez Bezimiennego pracował na farmie Onara. Po dopłynięciu i oswobodzeniu Ardei Gorn wyrusza do Gothy, gdzie trafia do więzienia. Po tym jak Bezimienny zabija demona rządzącego Gothą, Gorn odbudowuje twierdzę. Głosu użyczają Przemysław Nikiel, Piotr Bąk i Mirosław Zbrojewicz.
Lares.
"Lares" – przywódca Szkodników w Nowym Obozie zajmujący się werbowaniem nowych osób. Po upadku Bariery udaje się do dzielnicy portowej miasta Khorinis gdzie pracuje dla Lee. Potajemnie należy do organizacji działającej na rzecz Magów Wody – Wodnego Kręgu. Po dopłynięciu na kontynent, udał się na zachód do Geldern. Jest najlepszym i najsławniejszym złodziejem na całym kontynencie. W polskiej wersji głosu użyczył mu Adam Bauman.
Lee.
"Lee" – były generał. Został posądzony o morderstwo żony króla przez co trafił do Górniczej Doliny. Przywódca najemników w Nowym Obozie, którzy ochraniają Magów Wody. Po upadku bariery, wyprowadza swoich ludzi z kolonii i osiedla się wraz z niektórymi z nich na farmie właściciela ziemskiego – Onara. Chce zawrzeć pokój z paladynami i w zamian za to uzyskać ułaskawienie i możliwość powrotu na główny kontynent. Gdy już tam jest, nie może od razu udać się do Vengardu z powodu otaczającej go bariery. Wyrusza zatem na północ zapolować na orków. Główny bohater spotyka Lee w Klanie Ognia i wręcza mu kamień teleportacyjny do świątyni w Vengardzie. Po zjednoczeniu Myrtany zostaje generałem w armii Rhobara III. Głosu postaci użyczył Jacek Kopczyński, a w Arcania: Upadek Setarrif – Tomasz Borkowski.
Lester.
"Lester" – jeden z członków Bractwa, pomaga nowicjuszom. Jest jednym z trzech członków Bractwa, którzy przeżyli wyzwolenie Górniczej Dolini. Dostarcza Bezimiennemu list od Xardasa, gdy ten postanawia zniknąć. Kiedy bohaterowie przybywają na kontynent, Lester ma pilnować Esmeraldy. Zostaje ona jednak skradziona przez piratów. Wówczas wyrusza on na południe, do Varantu. Zostaje schwytany przez orków i pracuje dla nich przy ruinach świątyni Al Shedim. Po zakończeniu wojny mieszka w Lago, gdzie prowadzi plantację bagiennego ziela. W polskiej wersji językowej głosu Lesterowi użyczyli: Paweł Szczesny, Paweł Iwanicki i Adam Bauman.
Milten.
"Milten" – mag ognia, adept trzeciego kręgu magii ognia. Pomaga głównemu bohaterowi w poszukiwaniu kamieni ogniskujących. Po wymordowaniu przez Gomeza pozostałych Magów Ognia pozostaje ich jedynym przedstawicielem wewnątrz bariery. W drugiej części gry przebywa w oblężonym przez Orków dawnym zamku Gomeza, by zbadać czystość wydobywanej rudy i pomaga Bezimiennemu uwolnić Gorna. Następnie wyrusza do klasztoru Innosa niedaleko Khorinis. Po przybyciu na kontynent z Bezimiennym udaje się do klasztoru Innosa w Nordmarze. W "Zmierzchu Bogów" Milten zostaje uwięziony w Trelis, przez Thorusa, który odebrał mu Oko Innosa. Na polecenie Oscha, Bezimienny uwalnia go i wyrusza z nim do Gothy. Wkrótce, po ogłoszeniu Bezimiennego królem, udał się do Argaan, gdzie wspólnie z Ningalem i Merdarionem zgłębiał tajniki magii. Został potem Wielkim Mistrzem Ognia. Główny bohater spotyka go w Tooshoo, gdzie Milten pomaga mu odnaleźć zaginionego Lestera. Niedługo potem mag został uwięziony wraz z Lordem Hagenem i Diego. Pod koniec gry, Milten niszczy barierę Amuletu Śniącego. Głosu Miltenowi użyczyli aktorzy Paweł Iwanicki, Jarosław Boberek, Adam Bauman i Andrzej Blumenfeld.
Thorus.
"Thorus" – strażnik ze Starego Obozu. Stoi przed bramą do zamku, wpuszczając tylko odpowiednie osoby. Opuścił kolonię karną razem z Krukiem i innymi skazańcami i osiedlił się na bagnie w Jarkendarze. Thorus mieszka w Trelis i dowodzi orkami. Prowadzi otwarty konflikt z Gornem, który pierwszy wypowiada mu wojnę. W outrze Arcanii, pomaga uwolnić króla od klątwy. W polskiej wersji językowej, głosu użyczyli mu Przemysław Nikiel i Piotr Bąk.
Xardas.
"Xardas" – początkowo mag ognia później nekromanta, posiadający własną wieżę w Górniczej Dolinie. Po upadku Bariery wzniósł, w przeciągu jednej nocy, kolejną siedzibę i uratował głównego bohatera po pojedynku ze Śniącym. Jest przewodnikiem głównego bohatera. Po przeprowadzce na kontynent, wybudował następną wieżę w Nordmarze. Zniszczył magię runiczną, przez co pozbawił Magów Ognia ich mocy. W polskiej wersji językowej głosu postaci użyczył Tomasz Marzecki.

</doc>
<doc id="2806649" url="https://pl.wikipedia.org/wiki?curid=2806649" title="Harwester">
Harwester



</doc>
<doc id="2806652" url="https://pl.wikipedia.org/wiki?curid=2806652" title="Ignacio Schneider">
Ignacio Schneider

Ignacio Javier Schneider Videverrigain (ur. 12 sierpnia 1983 w Paysandú) – urugwajski piłkarz występujący na pozycji napastnika.
Kariera klubowa.
Schneider pochodzi z miasta Paysandú i jest wychowankiem tamtejszego klubu Paysandú Bella Vista, do którego seniorskiej drużyny został włączony jako dziewiętnastolatek. W urugwajskiej Primera División zadebiutował w 2002 roku, jednak już w swoim premierowym sezonie spadł z zespołem do drugiej ligi. Na zapleczu najwyższej klasy rozgrywkowej spędził w barwach Bella Vista jeszcze dwa lata, po czym powrócił do pierwszej ligi, podpisując umowę ze stołecznym Montevideo Wanderers. Podczas gry w tej ekipie strzelił swojego pierwszego gola w Primera División, 15 maja 2005 w wygranym 2:1 spotkaniu z Cerrito. Po roku spędzonym w Wanderers wyjechał do Paragwaju, gdzie został zawodnikiem Club 12 de Octubre z Itaugui. Występował w nim przez kolejne pół roku, nie odnosząc większych sukcesów. W lipcu 2006 powrócił do ojczyzny, do stołecznego Rampla Juniors, z którym także nie zanotował żadnego osiągnięcia.
Latem 2007 Schneider został piłkarzem paragwajskiego Sportivo Luqueño z siedzibą w mieście Luque, z którym w sezonie 2007 wywalczył tytuł wicemistrza kraju. Po upływie sześciu miesięcy odszedł do meksykańskiego drugoligowca Querétaro FC, z którym w jesiennym sezonie Apertura 2008 wygrał rozgrywki Primera División A. Na początku zwycięskiego sezonu, 7 września 2008 w zremisowanym 2:2 ligowym spotkaniu z Socio Águila, w starciu z jednym z przeciwników stracił lewe oko, przez co musiał przejść specjalistyczną operację i pauzował przez następny rok. W lipcu 2009 został jeszcze wypożyczony na sześć miesięcy do rodzimego Atenas de San Carlos, jednak nie zdołał na stałe powrócić do futbolu i z powodu kłopotów zdrowotnych zakończył karierę w wieku zaledwie 26 lat. Później występował tylko w amatorskich ekipach z Urugwaju.

</doc>
<doc id="2806656" url="https://pl.wikipedia.org/wiki?curid=2806656" title="Rudnianka">
Rudnianka

Rudnianka (biał. Руднянка) – rzeka na Białorusi, lewostronny dopływ Grzywdy.
Długość rzeki wynosi 19 km, powierzchnia dorzecza – 110 km². Źródło znajduje się 1,5 km na północny wschód od wsi Zawodny Las. Uchodzi do Grzywdy, przy wsi Lubiszczyce. Skanalizowana w górnym i środkowym biegu. Największy dopływ Szulakówka.

</doc>
<doc id="2806658" url="https://pl.wikipedia.org/wiki?curid=2806658" title="BRM P142">
BRM P142

BRM P142 – projekt samochodu Formuły 1 konstrukcji BRM z 1969 roku. Nigdy nie wybudowano pełnowymiarowego modelu. Pierwszy projekt Formuły 1 wykorzystujący efekt przypowierzchniowy.
Historia.
Pod koniec lat 60. w Formule 1 nastąpiła rewolucja aerodynamiczna, kiedy to wprowadzono pełnowymiarowe spojlery.
W tym okresie samochody BRM były wyposażone w silnik V12, który powodował turbulencje z tyłu pojazdów. Peter Wright próbował je złagodzić i wygenerować więcej wsparcia aerodynamicznego. Wright próbował to osiągnąć poprzez zastosowanie sekcji bocznych z włókna szklanego w kształcie odwróconego płata (taka koncepcja została zastosowana w Marchach po tym, gdy przeszedł tam Wright). Wright próbował także uzyskać docisk w inny sposób niż poprzez zastosowanie spojlerów. Brytyjczyk wpadł na pomysł, że zamiast stosować małe skrzydła nada całemu samochodowi kształt odwróconego skrzydła. 
Szef techniczny BRM, Tony Rudd, postanowił sprawdzić działanie równania Bernoulliego, które stanowi, że jeżeli ciecz (w tym przypadku powietrze) przepływa przez zwężenie, jej szybkość się zwiększa, a ciśnienie maleje, tworząc efekt Venturiego. Oznacza to, że odpowiednio wyprofilowany spód samochodu jest w stanie wytworzyć niskie ciśnienie, co znacznie zwiększy przyczepność pojazdu; to zjawisko jest znane jako efekt przypowierzchniowy. Był to pierwszy taki koncept, w historii Formuły 1.
Mając to na uwadze, Wright postanowił we współpracy z Alekiem Osbornem zbudować modelu w skali 1:4, który miał być poddany testom w tunelu aerodynamicznym. W projekcie tym skrzydła stanowiły integralną część monocoque'u. Kształt samochodu miał na celu generować docisk, zaś zintegrowane skrzydła – korygować jego siłę. Innowacją były wloty powietrza na kształt tych projektowanych przez NACA, co miało na celu zmniejszyć straty mocy poniesione przez zassane powietrze, zakłócenie przepływu powietrza oraz opór. Makieta została zbudowana w 1969 roku i testowana w tunelu Imperial College w Londynie. Wyniki testów nie zawsze były w pełni zrozumiałe, przez co Rudd nie chciał zaryzykować (problem BRM został w Lotusie 78 rozwiązany poprzez zastosowanie przesuwnych fartuchów). Drugi zestaw testów był lepszy i Rudd planował wystawić samochód w 1970 roku, a później chciał nawet zadebiutować modelem podczas Grand Prix Włoch 1969, odwołując przy tym budowę jednego z modeli P139. Rudd planował budowę samochodu w tajemnicy i przy udziale niewielu inżynierów, by uniknąć "wycieku informacji", i poinformował o tym pomyśle jednego ze współudziałowców, sir Alfreda Owena, który się nie sprzeciwił. Kierowca zespołu, John Surtees, nie był jednak entuzjastycznie nastawiony do projektu. Na zorganizowanym później spotkaniu inni udziałowcy zespołu – państwo Stanleyowie – zainspirowani zachętami Surteesa do rozwoju modelu P138, nakazali Ruddowi zaprzestanie jakichkolwiek prac nad P142. W 1983 roku Rudd przyznał, że jego zespół wytworzył około 65–75% części potrzebnych do montażu pojazdu.
Rudd odszedł następnie do Lotusa, a Wright – do Marcha. March 701 poprzez odpowiednie wyprofilowanie sekcji bocznych był pierwszym pełnowymiarowym samochodem próbującym uzyskać efekt przypowierzchniowy, ale poprzez zbyt wysokie sekcje boczne March nie uzyskał oczekiwanych efektów. Pierwszym samochodem Formuły 1 w pełni wykorzystującym ten efekt był Lotus 78 z 1977 roku.

</doc>
<doc id="2806670" url="https://pl.wikipedia.org/wiki?curid=2806670" title="Paul Guignard">
Paul Guignard

Paul Guignard (ur. 10 maja 1876 w Ainay-le-Château – zm. 15 lutego 1965 w Paryżu) – francuski kolarz torowy i szosowy, trzykrotny medalista torowych mistrzostw świata.
Kariera.
Pierwszy sukces w karierze Paul Guignard osiągnął w 1895 roku, kiedy zwyciężył w szosowym wyścigu Paryż-Besançon. W 1905 roku wystartował na torowych mistrzostwach świata w Antwerpii, gdzie zdobył srebrny medal w wyścigu ze startu zatrzymanego, ulegając jedynie Bobowi Walthourowi z USA. W tym samym roku Francuz ustanowił rekord świata w jeździe godzinnej oraz rekord na dystansie 100 km. Na rozgrywanych w 1913 roku mistrzostwach świata w Lipsku Guignard zwyciężył w swej koronnej konkurencji, zdobywając w międzyczasie cztery tytuły mistrza Europy. Ostatni medal zdobył już po zakończeniu I wojny światowej – podczas mistrzostw świata w Kopenhadze w 1921 roku zajął trzecie miejsce w wyścigu ze startu zatrzymanego, za Belgiem Victorem Linartem i Szwajcarem Paulem Suterem. Ponadto kilkakrotnie zdobywał medale torowych mistrzostw kraju, w tym cztery złote. Nigdy nie wystąpił na igrzyskach olimpijskich.

</doc>
<doc id="2806676" url="https://pl.wikipedia.org/wiki?curid=2806676" title="Pierre Sergent">
Pierre Sergent

Pierre Sergent (ur. 28 marca 1895 w Paryżu - zm. 14 maja 1981 w Strasburgu) – francuski kolarz torowy, brązowy medalista mistrzostw świata.
Kariera.
Największy sukces w karierze Pierre Sergent osiągnął w 1921 roku, kiedy zdobył brązowy medal w wyścigu ze startu zatrzymanego zawodowców podczas mistrzostw świata w Kopenhadze. W zawodach tych wyprzedzili go jedynie Holender Piet Moeskops oraz Robert Spears z Australii. Był to jedyny medal wywalczony przez Sergenta na międzynarodowej imprezie tej rangi. Ponadto dwukrotnie zdobywał medale torowych mistrzostw Francji, choć ani razu nie wygrał. Nigdy też nie wystąpił na igrzyskach olimpijskich.

</doc>
<doc id="2806679" url="https://pl.wikipedia.org/wiki?curid=2806679" title="Price Tag">
Price Tag

Price Tag – utwór brytyjskiej piosenkarki Jessie J, wydany na singlu, który wydany został w 2011 roku. Piosenka pochodzi z albumu Who You Are. W nagraniach utworu udział wziął gościnnie raper B.o.B.

</doc>
<doc id="2806681" url="https://pl.wikipedia.org/wiki?curid=2806681" title="Anthurium scherzerianum">
Anthurium scherzerianum



</doc>
<doc id="2806683" url="https://pl.wikipedia.org/wiki?curid=2806683" title="Monique Dell">
Monique Dell

Monique Dell, z domu Williams (ur. 23 września 1985 w Tokoroa) – nowozelandzka lekkoatletka, sprinterka, złota medalistka uniwersjady w Belgradzie (2009). 
Jako piętnastolatka zajęła 8. miejsce w sztafeta 4 × 400 metrów podczas mistrzostw świata juniorów. Rok później, na mistrzostwach świata kadetów odpadła w półfinale na 800 metrów oraz zajęła 7. lokatę w sztafecie szwedzkiej. W 2004 startowała na mistrzostwach świata juniorów we włoskim Grosseto. Trzy lata później zajęła 7. miejsce w biegu na 200 metrów podczas uniwersjady w Bangkoku. W trakcie kolejnej edycji tej imprezy, w 2009, zdobyła złoty medal. W tym samym roku dotarła do półfinału biegu na 200 metrów podczas mistrzostw świata w Berlinie, na których ustanowiła rekord kraju (22,90). W 2010 uplasowała się na 6. pozycji w trakcie trwania igrzysk Wspólnoty Narodów. Jest wielokrotną medalistką mistrzostw kraju i trzykrotną rekordzistką Nowej Zelandii.

</doc>
<doc id="2806685" url="https://pl.wikipedia.org/wiki?curid=2806685" title="Mojżesz uderza w skałę">
Mojżesz uderza w skałę

Mojżesz uderza w skałę – obraz holenderskiego malarza Jana Steena.
Opisany motyw biblijnej manny pochodzi ze Starego Testamentu, a wydarzenie zostało opisane w Księdze Wyjścia. Gdy po wyjściu z Egiptu, Izraelici znaleźli się na pustyni Sin w pobliżu Refidium, zabrakło im wody. Pragnienie spowodowało zwątpienie w Pana. Mojżesz zwrócił się do Boga: 
Opis obrazu.
Steern był artystą znanym z przedstawiania humorystycznych scenek rodzajowych. Jego obrazy nosiły różne moralizatorskie przesłania skierowane do widza. W płótnach o tematyce religijnej również nie zrezygnował z tej maniery. Ukazana scena dotyczy chwili, gdy niezadowolony lud otrzymuje wodę, która wytryska ze skały. W centralnej części obrazu widać Mojżesza w czerwonej szacie i z kijem w lewej ręce. Jego wzrok skierowany jest ku niebu, gest jego prawej ręki podkreśla wielkość cudu jaki właśnie się dokonał. Mojżesz przedstawiony został z rogami na głowie co było wynikiem błędnego przekładu Wulgaty autorstwa św. Hieronima.
Cud wody wydaje się niezauważony przez zebrany lud. Steen na swój sposób ukazuje różnorodność reakcji poszczególnych ludzi na fakt otrzymania wody i zaspokojenia pragnienia. Motywem przewodnim sceny jest nie wiara w wielkość mocy Pana, ale fakt, iż pragnienie dotyka wszystkich ludzi bez względu na ich wiek, majętność i stan urodzenia. Wszystkie postacie noszę na sobie szaty współczesne malarzowi. Jedni piją wodę ze zwykłych glinianych czar i dzbanów – jak dziecko na pierwszym planie, drudzy z dużych miedzianych pucharów – jak kobieta pojona przez mężczyznę w zbroi po prawej stronie. Z lewej strony znajduje się rodzina, gdzie pierwszą osobą zaspokajają pragnienie jest dziecko, któremu rodzic podaje kubek. Wody potrzebują również zwierzęta. Steen ukazuje tu psa i konia pijących ze źródła. Wielbłądy w tle mają jedynie nadać obrazowi charakter egzotyczny.

</doc>
<doc id="2806701" url="https://pl.wikipedia.org/wiki?curid=2806701" title="Anais Bescond">
Anais Bescond



</doc>
<doc id="2806706" url="https://pl.wikipedia.org/wiki?curid=2806706" title="Heaven’s Table">
Heaven’s Table

Heaven’s Table – trzeci singel z pierwszej anglojęzycznej płyty Garou, Piece of My Soul. Autorami piosenki są Martin Sutton i Don Mescall. Teledysk do piosenki nakręcono na kalifornijskiej pustyni. Utwór powstał kilka lat wcześniej i był prezentowany podczas trasy koncertowej 2003 w Polsce.

</doc>
<doc id="2806707" url="https://pl.wikipedia.org/wiki?curid=2806707" title="Lądowisko Żerniki">
Lądowisko Żerniki

Lądowisko Żerniki (kod ICAO: EPZE) – prywatne lądowisko należące do firmy Biernat S.J. Lądowisko położone jest w Gądkach, w gminie Kórnik, ok. 15 km na południowy wschód od Poznania. Lądowisko posiada jeden pas główny o kierunkach 06/24 o długości 618 metrów. Na lądowisku można wynająć samoloty i samochody. Organizuje się tutaj również imprezy okolicznościowe i integracyjne. W budynku lądowiska istnieje możliwość zakwaterowania się. W 2012 zostało wpisane do ewidencji lądowisk Cywilnych Urzędu Lotnictwa Cywilnego.

</doc>
<doc id="2806708" url="https://pl.wikipedia.org/wiki?curid=2806708" title="Konstal/HCP 105N/2">
Konstal/HCP 105N/2



</doc>
<doc id="2806711" url="https://pl.wikipedia.org/wiki?curid=2806711" title="Terry McMillan">
Terry McMillan

Terry McMillan (ur. 18 października 1951 w Port Huron w Michigan) – amerykańska autorka powieści obyczajowych.
W 1986 ukończyła dziennikarstwo na Uniwersytecie Kalifornijskim w Berkeley. W 1992 wydała powieść "Czekając na miłość", zekranizowaną w 1995 przez Foresta Whitakera. W 1998 napisała powieść i scenariusz do filmu "Jak Stella zdobyła miłość". Napisała również „O dzień za późno, o dolara za mało”.
W 1998 poślubiła Jamajczyka Jonathana Plummera, z którym w 2005 się rozwiodła po ujawnieniu przez niego homoseksualizmu.

</doc>
<doc id="2806712" url="https://pl.wikipedia.org/wiki?curid=2806712" title="Sieriebrjansk">
Sieriebrjansk



</doc>
<doc id="2806716" url="https://pl.wikipedia.org/wiki?curid=2806716" title="Citadis">
Citadis



</doc>
<doc id="2806720" url="https://pl.wikipedia.org/wiki?curid=2806720" title="Międzyuczelniane Centrum NanoBioMedyczne w Poznaniu">
Międzyuczelniane Centrum NanoBioMedyczne w Poznaniu

Międzyuczelniane Centrum NanoBioMedyczne - centrum badawczo-dydaktyczne przy Uniwersytecie im. Adama Mickiewicza w Poznaniu, zlokalizowane w Poznaniu przy ul. Umultowskiej 85 (na Kampusie Morasko). Służy także innym uczelniom z terenu Poznania: Uniwersytetowi Medycznemu, Uniwersytetowi Przyrodniczemu i Politechnice Poznańskiej. Działa we współpracy z Instytutem Fizyki Molekularnej PAN i dwudziestoma instytucjami naukowymi z całego świata.
Obiekt otwarto 22 czerwca 2012. Kosztował 111 milionów złotych i został dofinansowany z programu Infrastruktura i Środowisko. Ma za zadanie interdyscyplinarnie kształcić studentów i doktorantów z zakresu chemii, fizyki, biologii, biofizyki, biotechnologii, nauk technicznych, inżynierii materiałowej, fizyki technicznej i nauk medycznych. W ośrodku wykorzystywana jest najnowocześniejsza technologia w zakresie mikroskopii elektronowej, konfokalnej, optycznej, sił atomowych, spektroskopii i obrazowania NMR oraz EPR, dyfrakcji rentgenowskiej, zespołu cleanroomów, laboratorium syntez, a także produkcji nanomateriałów.

</doc>
<doc id="2806722" url="https://pl.wikipedia.org/wiki?curid=2806722" title="Stefan Modzelewski">
Stefan Modzelewski

Stefan Modzelewski ps. "Robak" (ur. 21 lipca 1889 w Warszawie, zm. 8 listopada 1947 w Krakowie) – polski artysta malarz.
Życiorys.
Uczył się w warszawskiej Szkole Sztuk Pięknych, w tym czasie zaangażował się w środowisko związane z Polską Partią Socjalistyczną. Od 1904 należał do organizacji „Spójnia”. Walczył w rewolucji w 1905, za co władze carskie zesłały go do Archangielska skąd uciekł i powrócił do Galicji. Od 1910 roku studiował na krakowskiej Akademii Sztuk Pięknych w pracowni Teodora Axentowicza i Jacka Malczewskiego, był członkiem Związku Strzeleckiego. Wstąpił do Związku Walki Czynnej i odbył tam niższy kurs oficerski. 8 sierpnia 1914 razem ze strzelcami 9 kompanii kadrowej Alojzego Wira-Konasa wyruszył z Królestwa Polskiego, następnie walczył w 3 kompanii V baonie strzeleckim. W 1915 został skierowany do Krakowa do prac organizacyjnych przy tworzeniu Polskiej Organizacji Wojskowej w Krakowie, równocześnie powrócił na studia, gdzie uczył się u Wojciecha Weissa i Józefa Mehoffera. Działał w POW, ale po kryzysie przysięgowym udało mu się przejść do pracy cywilnej. W 1920 walczył w wojnie polsko-bolszewickiej. Powrócił do Krakowa, należał do tamtejszego Związku Artystów Plastyków. W 1927 przeprowadził się do Warszawy. W 1934 został prezesem Koła Plastyków Legionowych, od 1938 należał do Towarzystwa Zachęty Sztuk Pięknych. Przewodniczący Komisji Rewizyjnej Okręgu Stołecznego Związku Legionistów Polskich od 1937 roku.
Po wybuchu II wojny światowej walczył w kampanii wrześniowej, w 1942 aresztowany przez Gestapo był więziony na Pawiaku. Podczas powstania warszawskiego spłonęło jego mieszkanie ze znaczną częścią znajdującego się tam dorobku. W 1945 powrócił do Krakowa, gdzie zmarł dwa lata później.
Tworzył pejzaże, obrazy wnętrz, rzadziej portrety. W okresie dwudziestolecia międzywojennego podróżował po Europie, odwiedził m.in. Szwajcarię, Włochy, Hiszpanię i Portugalię.
Był mężem Ludmiły Krobickiej-Modzelewskiej z Pechników (1879–1968).

</doc>
<doc id="2806724" url="https://pl.wikipedia.org/wiki?curid=2806724" title="Hersch">
Hersch



</doc>
<doc id="2806725" url="https://pl.wikipedia.org/wiki?curid=2806725" title="Rosyjska Akademia Służby Państwowej">
Rosyjska Akademia Służby Państwowej



</doc>
<doc id="2806726" url="https://pl.wikipedia.org/wiki?curid=2806726" title="Hillegass">
Hillegass

Hillegass – były amerykański konstruktor wyścigowy, który podjął próbę zakwalifikowania się do wyścigu Indianapolis 500 1956.
Historia.
Hiram Hillegass zaczął budować samochody wyścigowe w 1919 roku, w okresie, gdy pracował dla Mack w mieście Allentown. W latach 30. Hillegass zaczął budować samochody typu midget w miejscowości Syracuse. Samochody te były stosunkowo łatwe do budowy, ale musiały być wystarczająco szybkie i wytrzymałe, tym bardziej, że konkurentami dla Hillegassa byli między innymi Frank Kurtis i Pop Dreyer. Samochody Hillegassa okazały się udane i klienci poprosili Hillegassa, by budował większe samochody – "big cary", czyli sprint cary z większymi silnikami i przeznaczonymi na większe tory, w tym na wyścig Indianapolis 500. W latach 30. Hillegass wybudował dwa takie samochody, jeden dla Franka Wierera w 1937 roku, a drugi dla Doka Keima w roku 1939.
Po II wojnie światowej Hillegass wrócił do Allentown, gdzie prowadził swój sklep. W tym okresie kierowcy i konstruktorzy szukali alternatyw i próbowali konstruować samochody z ram, które były bazą przedwojennych "big carów". Konstruktorzy zaczęli używać ram podłużnicowych oraz wytrzymałych rur stalowych o dużej średnicy. Kratownice przestrzenne były sztywne, wytrzymałe i łatwe do budowy i naprawy. Hiram Hillegass uznał praktyczność ram wykonanych z lekkich i mocnych rur i stworzył własny projekt. Hillegass był gotowy sprzedawać nadwozia klientom za 925 dolarów, a klienci musieli zapewnić sobie silnik i układ napędowy. W latach 1949–1950 Hillegass zbudował sześć konstrukcji.
W 1956 roku jedyny raz samochód konstrukcji Hillegassa (model Sprint Car z silnikiem Offenhauser R4) został zgłoszony do wyścigu Indianapolis 500, ale kierowca – Shorty Templeman – nie zdołał się zakwalifikować.
Hiram Hillegass zmarł w 1960 roku w wieku 65 lat. Został uznany za jednego z czołowych amerykańskich producentów samochodów wyścigowych i został wpisany w 1997 roku do National Sprint Car Hall of Fame.

</doc>
<doc id="2806732" url="https://pl.wikipedia.org/wiki?curid=2806732" title="Sóknardalr">
Sóknardalr

Sóknardalr – debiutancki album norweskiego zespołu viking/blackmetalowego Windir, wydany w 1997 roku za pośrednictwem wytwórni Head Not Found. Tytuł albumu jest staronorweską wersją nazwy miejscowości Sogndal, z której wywodzi się Valfar oraz pozostali muzycy. Album zawiera trzy nagrania, które pojawiły się już na wcześniejszych demach: "Mørket sin fyrste" oraz "Røvhaugane" z dema "Det Gamle Riket", a także "I ei krystallnatt", wcześniej pod nazwą "Krystalnatt".

</doc>
<doc id="2806733" url="https://pl.wikipedia.org/wiki?curid=2806733" title="Joachim Albin Cardozo Cazado Giraldes">
Joachim Albin Cardozo Cazado Giraldes



</doc>
<doc id="2806734" url="https://pl.wikipedia.org/wiki?curid=2806734" title="Arntor">
Arntor

Arntor – drugi album norweskiego zespołu viking/blackmetalowego Windir, wydany w latem 1999 roku w Norwegii oraz jesienią 1999 roku na świecie, ponownie za pośrednictwem wytwórni Head Not Found. Jest to ostatni album, na którym Valfar zagrał na większości instrumentów. Utwór "Svatasmeden og Lundamyrstrollet" oparty jest na legendzie popularnej w Sogndal, opowiadającej o kowalu oraz Lundamyri, domu trolla, natomiast utwór "Arntor, ein Windir" na starej piosence ludowej. Album w grudniu 2009 roku doczekał się reedycji w Brazylii, za pośrednictwem Somber Music.

</doc>
<doc id="2806737" url="https://pl.wikipedia.org/wiki?curid=2806737" title="Stacja Narciarska Suche">
Stacja Narciarska Suche

Stacja Narciarska Suche – ośrodek narciarski położony w Suchem koło Poronina na północnym zboczu Rafaczańskiej Grapy.
Wyciągi i trasy.
Stacja dysponuje 2 wyciągami:
Wzdłuż każdego z wyciągów przebiega trasa narciarska:
Pozostała infrastruktura.
W pobliżu dolnych stacji wyciągów znajdują się:
W budynku górnej stacji znajduje się placówka GOPR i WC.
Operator.
Operatorem stacji jest Stacja Narciarska Suche Sp. z o.o. Prezesem zarządu spółki jest Bronisław Piotr Rzadkosz. Udziałowcami w spółce jest 7 osób fizycznych z równą liczbą udziałów: Krzysztof Stachoń, Andrzej Tycner, Jan Skupień, Jan Jędrol, Bronisław Piotr Rzadkosz, Józef Pańszczyk i Piotr Rzadkosz.
Historia.
Spółka Stacja Narciarska Suche Sp. z o.o., obecny właściciel i operator ośrodka, została zarejestrowana w KRS w marcu 2008 roku. Wcześniej działał tu wyciąg orczykowy Jana Jędrola o długości ok. 400 m. Wyciąg krzesełkowy został uruchomiony 20 grudnia 2012 roku.

</doc>
<doc id="2806739" url="https://pl.wikipedia.org/wiki?curid=2806739" title="Vytautas Antanas Matulevičius">
Vytautas Antanas Matulevičius



</doc>
<doc id="2806741" url="https://pl.wikipedia.org/wiki?curid=2806741" title="Doppler">
Doppler



</doc>
<doc id="2806753" url="https://pl.wikipedia.org/wiki?curid=2806753" title="Boceguillas">
Boceguillas

Boceguillas – niewielka miejscowość położona w prowincji Segowia, w regionie Kastylia i León, w Hiszpanii. Według spisu powszechnego z roku 2004 sporządzonego dla Instituto Nacional de Estadística (España) (INE), populacja miejscowości wynosi 649 mieszkańców. Obok przebiega autostrada i linia kolejowa Burgos − Madryt.
W dniach 29-30 listopada 1808 roku w Boceguillas kwaterował, przed bitwą pod Somosierrą, cesarz Napoleon Bonaparte.

</doc>
<doc id="2806770" url="https://pl.wikipedia.org/wiki?curid=2806770" title="Hermann Blazejezak">
Hermann Blazejezak

Hermann Blazejezak (ur. 8 czerwca 1912 w Hildesheimie, zm. 13 stycznia 2008 w Mönchengladbach) – niemiecki lekkoatleta, specjalista biegu na 400 metrów, mistrz Europy.
Startował w biegu na 400 metrów na igrzyskach olimpijskich w 1936 w Berlinie, ale odpadł w półfinale.
Zdobył złoty medal w sztafecie 4 × 400 metrów na mistrzostwach Europy w 1938 w Paryżu (sztafeta biegła w składzie: Blazejezak, Manfred Bues, Erich Linnhoff i Rudolf Harbig).
Zdobył brązowe medale mistrzostw Niemiec w biegu na 400 metrów w 1935 i 1938.
Podczas II wojny światowej służył w stopniu sierżanta w 59 pułku piechoty. Po wojnie pracował w przemyśle spożywczym.

</doc>
<doc id="2806772" url="https://pl.wikipedia.org/wiki?curid=2806772" title="Pełzak dziąsłowy">
Pełzak dziąsłowy

Pełzak dziąsłowy ("Entamoeba gingivalis") – gatunek pełzaka należącego do typu Amoebozoa. Jest komensalem jamy ustnej człowieka. Nie wytwarza cyst.

</doc>
<doc id="2806773" url="https://pl.wikipedia.org/wiki?curid=2806773" title="Entamoeba gingivalis">
Entamoeba gingivalis



</doc>
<doc id="2806774" url="https://pl.wikipedia.org/wiki?curid=2806774" title="Lądowisko w Nowym Sączu">
Lądowisko w Nowym Sączu



</doc>
<doc id="2806775" url="https://pl.wikipedia.org/wiki?curid=2806775" title="Manfred Bues">
Manfred Bues

Manfred Hans Emil Paul Bues (ur. 5 sierpnia 1913 w Greifswald, zm. 4 września 2012 w Kaiserslautern) – niemiecki lekkoatleta, sprinter, mistrz Europy.
Zdobył złoty medal w sztafecie 4 × 400 metrów na mistrzostwach Europy w 1938 w Paryżu (sztafeta biegła w składzie: Hermann Blazejezak, Bues, Erich Linnhoff i Rudolf Harbig).
Zdobył wicemistrzostwo Niemiec w biegu na 400 metrów w 1936.
Podczas II wojny światowej spędził pięć lat w obozie jenieckim w Związku Radzieckim. Po wojnie pracował jako nauczyciel w Kaiserslautern. Był współautorem książki "Leichtathletischer Mehrkampf bei den Bundes-Jugendspielen" wydanej w 1958.

</doc>
<doc id="2806777" url="https://pl.wikipedia.org/wiki?curid=2806777" title="Erich Linnhoff">
Erich Linnhoff

Erich Linnhoff (ur. 23 kwietnia 1914 w Kostrzynie nad Odrą, zm. 22 grudnia 2006 w Berlinie) – niemiecki lekkoatleta, specjalista biegu na 400 metrów, mistrz Europy.
Startował na mistrzostwach Europy w 1938 w Paryżu, gdzie zdobył brązowy medal w biegu na 400 metrów oraz złoty w sztafecie 4 × 400 metrów (sztafeta biegła w składzie: Hermann Blazejezak, Manfred Bues, Linnhoff i Rudolf Harbig).
Był mistrzem Niemiec w biegu na 400 metrów w 1937 i 1938.
12 czerwca 1938 w Cottbus ustanowił rekord Niemiec na 400 metrów czasem 47,3 s.

</doc>
<doc id="2806783" url="https://pl.wikipedia.org/wiki?curid=2806783" title="Lądowisko Grabowiec">
Lądowisko Grabowiec

Lądowisko Grabowiec – lądowisko w Grabowcu, położone w gminie Świdnica, w województwie lubuskim, ok. 15 km na północ od Nowogrodu Bobrzańskiego i ok. 20 km na zachód od Zielonej Góry. Lądowisko należy do Lasów Państwowych.
Lądowisko dysponuje trawiastą drogą startową o długości 700 mi i od 2008 roku figuruje w ewidencji lądowisk Urzędu Lotnictwa Cywilnego.

</doc>
<doc id="2806786" url="https://pl.wikipedia.org/wiki?curid=2806786" title="Circuit de Dakar - Baobabs">
Circuit de Dakar - Baobabs

Circuit de Dakar - Baobabs – tor wyścigowy w mieście Sinndia w Senegalu, otwarty w 2008 roku.
Jest to pierwszy tor ze stałą nawierzchnią w Afryce Zachodniej, który uzyskał homologację FIA. Odbywają się tu głównie lokalne zawody, najbardziej znanym wyścigiem jest The 6 hours of Dakar.

</doc>
<doc id="2806788" url="https://pl.wikipedia.org/wiki?curid=2806788" title="Scottish Premier League (2011/2012)">
Scottish Premier League (2011/2012)

Rozgrywki Scottish Premier League w sezonie 2011/12 odbyły się po raz czternasty pod tą nazwą, a po raz 115. w całej historii zawodów o mistrzostwo Szkocji w piłce nożnej. Rozpoczęły się 23 lipca 2011, a zakończyły 13 maja 2012.
Zgodnie z zasadami obowiązującymi w lidze szkockiej, po rozegraniu 33. kolejek liga została podzielona na dwie części - spadkową i mistrzowską. Każda z drużyn w danej grupie zagrała mecze z pozostałą piątką zespołów ze swojej części tabeli. Obrońcą tytułu był Rangers, po wygraniu zeszłorocznych zawodów.
Podsumowanie.
Tytuł mistrzowski powędrował na Celtic Park. Drużyna zakończyła sezon z 20-punktową przewagą nad zespołem Rangers. Ekipa z Ibrox ze względu na problemy finansowe została zdegradowana do Scottish Third Division. Dzięki temu drugie miejsce w rozgrywkach przypadło Motherwell. Na najniższym stopniu podium uplasowała się ekipa Dundee United. Ostatnią lokatę w Scottish Premier League zajął Dunfermline Athletic, który razem z Rangersami pożegnał się z Ekstraklasą.
Dzięki zwycięstwu w lidze, Celtic wywalczył sobie prawo startu w eliminacjach do Ligi Mistrzów, podobnie jak Motherwell. Dundee United, Heart of Midlothian i St. Johnstone miały możliwość reprezentowania Szkocji w rozgrywkach Ligi Europy.
Spadki i awanse z poprzedniego sezonu.
Awans z Scottish First Division
Spadek z Premier League
Wyniki.
Mecze 1–22.
Pierwsze 22 spotkania każdy zespół rozegrał z pozostałymi jedenastoma drużynami dwukrotnie (mecz i rewanż na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 23–33.
Podczas meczów w kolejkach 23–33, każdy zespół gra tylko jeden mecz ze wszystkimi pozostałymi drużynami (u siebie albo na wyjeździe).
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Mecze 34–38.
Podczas meczów w kolejkach 34–38, każdy zespół gra z każdą z pięciu drużyn w swojej połówce tabeli.
Grupa mistrzowska.
 
 
 
 
 
 
 
 
 
 
 
 
 
 
 
 
 
 
Grupa spadkowa.
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
Najlepsi strzelcy Scottish Premier League.

</doc>
<doc id="2806790" url="https://pl.wikipedia.org/wiki?curid=2806790" title="Karbonela">
Karbonela



</doc>
<doc id="2806791" url="https://pl.wikipedia.org/wiki?curid=2806791" title="Ulica Ludwiki w Warszawie">
Ulica Ludwiki w Warszawie

Ulica Ludwiki w Warszawie – ulica na Woli w rejonie Czyste.
Opis.
Wytyczona ok. 1927 r. na odcinku od ul. Bema
do ul. Klonowicza, ok. 1957 r. została przedłużona do ul. Płockiej. Nie zrealizowano planowanego pierwotnie połączenia do Skierniewickiej – w tym fragmencie powstał skwer, w latach 70. XX w. zabudowany blokami.
Nazwa - nadana ulicy w 1930 - pochodzi od imienia żony finansisty i filantropa Hipolita Wawelberga – Ludwiki. Wspólnie z mężem w 1898 r. założyła „Fundację Tanich Mieszkań im. Ludwiki i Hipolita małżeństwa Wawelbergów”. Po śmierci Hipolita w 1901 przez jakiś czas Fundacją zarządzała Ludwika.
Dom pod nr 1, zbudowany w latach 1927-1929, powstał ze środków Fundacji jako II Osiedle Tanich Mieszkań – w odróżnieniu od Kolonii Wawelberga przy ul. Górczewskiej – przeznaczone dla ubogiej inteligencji. W 2005 r. budynek został wpisany do rejestru zabytków.
Budynki oznaczone numerami 3 (A i B), 5, 6 i 8 (oraz dwa budynki należące do tego samego kompleksu oznaczone adresami Bema 72 i 74) objęte są gminną ewidencją zabytków Miasta Stołecznego Warszawy. Wzniesione zostały w latach 1931-33 jako domy spółdzielcze Zakładu Ubezpieczeń Społecznych. Osiedle ZUS – jak na okres, w którym zespół siedmiu budynków powstawał – odznacza się awangardowym szczytowym układem w stosunku do ulicy i nietypowymi galeriowymi połączeniami między budynkami. Z drugiej strony, ograniczenia wynikające z układu działki spowodowały powstanie słabiej doświetlonych skrzydeł w typie oficyn oraz podwórek-studni na styku z innymi posesjami.
Rejon ulic Ludwiki, Klonowicza i Bema objęty został mikroprogramem rewitalizacji dzielnicy Wola, którego częścią jest projekt rewitalizacji kamienicy przy Ludwiki 1. Celem projektu jest kompleksowa modernizacja budynku, w tym adaptacja niezagospodarowanych obecnie strychów i suteren. Wartość projektu ustalono na 2 657,5 tys. zł.
Do fragmentu ulicy wytyczonego po 1957 r. przylegają – po południowej stronie – zabudowania Instytutu Chemii Fizycznej PAN i Instytutu Chemii Organicznej PAN z wejściem od strony ul. Kasprzaka oraz – po północnej stronie – ogrodzenie zdewastowanego byłego stadionu Klubu Sarmata, z główną częścią zabudowań Klubu i wejściem do obiektów od strony ul. Wolskiej.

</doc>
<doc id="2806794" url="https://pl.wikipedia.org/wiki?curid=2806794" title="Muraenoblenna">
Muraenoblenna



</doc>
<doc id="2806795" url="https://pl.wikipedia.org/wiki?curid=2806795" title="Gastrobranchus">
Gastrobranchus



</doc>
<doc id="2806796" url="https://pl.wikipedia.org/wiki?curid=2806796" title="Anopsus">
Anopsus



</doc>
<doc id="2806797" url="https://pl.wikipedia.org/wiki?curid=2806797" title="Apeltes quadracus">
Apeltes quadracus



</doc>
<doc id="2806798" url="https://pl.wikipedia.org/wiki?curid=2806798" title="Prionus komarowi">
Prionus komarowi



</doc>
<doc id="2806800" url="https://pl.wikipedia.org/wiki?curid=2806800" title="Lądowisko Turośń Kościelna">
Lądowisko Turośń Kościelna

Lądowisko Turośń Kościelna – prywatne lądowisko należące do Towarzystwa Lotniczego Białystok. Położone jest w Turośni Kościelnej, w gminie Turośń Kościelna 14 km na południowy zachód od Białegostoku. Lotnisko posiada jeden pas główny o kierunkach 170/350 o długości 500 metrów. W 2010 zostało wpisane do ewidencji lądowisk Cywilnych Urzędu Lotnictwa Cywilnego (według stanu z marca 2020 formalnie widniało pod numerem 61 jako lądowisko Turośń).
Faktycznie zlikwidowane w 2016 roku, obecnie budynki i pole w rękach osoby prywatnej, niezwiązanej z lotnictwem. Część byłego pasa zajęta przez farmę paneli słonecznych.

</doc>
<doc id="2806804" url="https://pl.wikipedia.org/wiki?curid=2806804" title="Kurt Otto (trener)">
Kurt Otto (trener)

Kurt Otto (ur. 28 sierpnia 1900 w Rüttenscheid, zm. 29 grudnia 1942 pod Stalingradem) – niemiecki piłkarz i trener, także trener i zastępczy selekcjoner reprezentacji Polski (mecz z Łotwą w 1936).
Otto został mianowany w marcu 1935 roku trenerem reprezentacji Polski (asystentem selekcjonera Józefa Kałuży, któremu pomagał w 12 spotkaniach). Na Letnich Igrzyskach Olimpijskich 1936 w Berlinie, Polska zajęła czwarte miejsce. Przeprowadzał również szkolenia dla regionalnych związków piłki nożnej w Polsce. Przez blisko dwa lata pracy Kurta Otto reprezentacja wygrała cztery razy, dwa razy zremisowała i siedem razy przegrała. Kurt Otto został zwolniony w lutym 1937 roku. Po jego zwolnieniu Przegląd Sportowy ocenił, że udało mu się unowocześnić polską piłkę nożną i podporządkować sobie ówczesne gwiazdy reprezentacji oraz że należało dać mu więcej czasu.
Na początku II wojny światowej Otto został wcielony do pułku artylerii Wehrmachtu. Zginął prawdopodobnie 29 grudnia 1942 roku w Bitwie pod Stalingradem.

</doc>
<doc id="2806805" url="https://pl.wikipedia.org/wiki?curid=2806805" title="Rajd Nowej Zelandii 2012">
Rajd Nowej Zelandii 2012

Rajd Nowej Zelandii był 7. rundą Rajdowych Mistrzostw Świata 2012. Rajd odbył się w dniach 22–24 czerwca, jego bazą było Auckland. Rajd był także 4. rundą "Mistrzostw Świata Samochodów S2000 (SWRC)" oraz 5. rundą "Mistrzostw Świata Samochodów Produkcyjnych (PWRC)".
Rajd wygrał Sébastien Loeb, była to jego 72. wygrana w karierze, 3. w rajdzie Nowej Zelandii. Drugie miejsce zajął Mikko Hirvonen, a trzeci był Petter Solberg.

</doc>
<doc id="2806829" url="https://pl.wikipedia.org/wiki?curid=2806829" title="Palma sagowa">
Palma sagowa



</doc>
<doc id="2806831" url="https://pl.wikipedia.org/wiki?curid=2806831" title="Parapetenia">
Parapetenia



</doc>
<doc id="2806832" url="https://pl.wikipedia.org/wiki?curid=2806832" title="Xu Xilin">
Xu Xilin

Xu Xilin (ur. 1873, zm. 7 lipca 1907) – chiński rewolucjonista i działacz antymandżurski.
Urodził się w Dongpu w prefekturze miejskiej Shaoxing w prowincji Zhejiang w bogatej rodzinie kupieckiej. W roku 1903 wyjechał do Japonii, gdzie związał się z ruchem antyqingowskim. Po powrocie do Chin wstąpił wraz ze swoją kuzynką Qiu Jin do tajnej organizacji Guangfuhui, kierowanej przez Cai Yuanpeia. W tym czasie założył drukarnię i szkołę w Shaoxing, a także zdał egzaminy urzędnicze na szczeblu prowincjonalnym. Podjął pracę w akademii policyjnej w Anqing w prowincji Anhui.
Wykorzystując prowadzoną przez siebie szkołę jako ukrytą bazę dla rewolucjonistów, postanowił wywołać z dniem 19 lipca 1907 roku rebelię przeciw panowaniu mandżurskiemu w prowincjach Anhui i Zhejiang. Odkrycie planów powstańczych przez władze spowodowało jednak decyzję o przyspieszeniu akcji. 6 lipca, podczas ceremonii wręczenia dyplomów w akademii policyjnej w Anqing, Xu zamordował gubernatora prowincji Anhui, Enminga. Następnie wraz ze swoim oddziałem zajął miejski arsenał. Po czterogodzinnym oblężeniu powstańcy zostali zmuszeni do poddania się. Następnego dnia Xu został rozstrzelany; po śmierci wyrwano mu serce. Kilka dni później także Qiu Jin została skazana na karę śmierci pod zarzutem pomocy w przygotowaniach do zamachu.
Po śmierci Xu Xilin stał się jednym z symboli ruchu republikańskiego. W 1912 roku, po proklamowaniu Republiki Chińskiej, jego szczątki sprowadzono do rodzinnej prowincji i pochowano uroczyście nad Jeziorem Zachodnim. W 1987 roku w Dongpu wzniesiono pomnik Xu, a jego rodzinny dom zamieniono w muzeum.

</doc>
<doc id="2806834" url="https://pl.wikipedia.org/wiki?curid=2806834" title="Edison Denisow">
Edison Denisow

Edison Wasiljewicz Denisow (Dienisow) (; ur. 6 kwietnia 1929 w Tomsku, zm. 24 listopada 1996 w Paryżu) – radziecki kompozytor i teoretyk muzyki.
Życiorys.
Urodził się jako syn inżyniera i lekarki. W latach 1946–1947 uczęszczał do klasy fortepianu w szkole muzycznej w Tomsku.
W latach 1947–1951 studiował najpierw matematykę na Państwowym Uniwersytecie w Tomsku, po uzyskaniu dyplomu zdecydował się na studia muzyczne. Na Konserwatorium Moskiewskim studiował kompozycję u Wissariona Szebalina i fortepian u Nikołaja Piejki.
Po ukończeniu studiów wykładał instrumentację na Konserwatorium Moskiewskim, lecz ze względu na jego entuzjastyczny stosunek do zachodniej awangardy muzycznej nie powierzono mu klasy kompozycji.
Zaliczony do „Siódemki Chriennikowa” stał się w roku 1979 celem gwałtownej krytyki na VI zjeździe Związku Kompozytorów ZSRR. Mimo to wielu studentów zapisywało się do klasy Denisowa, by zapoznać się z osiągnięciami światowej awangardy, wśród nich Jelena Firsowa, Dmitrij Smirnow, Władimir Tarnopolski i Wadim Wierbicki.
W latach 1968–1970 pracował w eksperymentalnym studiu muzyki elektronicznej w Moskwie. Po rozpadzie Związku Radzieckiego został wybrany sekretarzem Związku Kompozytorów Rosji i odtworzył zlikwidowaną w roku 1932 Asocjację Muzyki Współczesnej (ASM-2). W roku 1992 został powołany na profesora Konserwatorium Moskiewskiego.
W latach 1990–1991 działał w IRCAM w Paryżu. Ciężko ranny w wypadku samochodowym wyjechał w roku 1994 do Francji w nadziei na wyleczenie w paryskiej klinice, lecz zmarł tam w roku 1996.
Dzieła.
Stworzył koncert fletowy dla Aurèle Nicolet, koncert skrzypcowy dla Gidona Kremera, koncert obojowy dla Heinza Holligera i utwory na klarnet dla Eduarda Brunnera.
W roku 1993 dokończył operę "Rodrigue et Chimène" Claude’a Debussy’ego. Tworzył muzykę do wielu filmów.

</doc>
<doc id="2806839" url="https://pl.wikipedia.org/wiki?curid=2806839" title="Efe Ambrose">
Efe Ambrose

Efetobore „Efe” Ambrose Emuobo (ur. 18 października 1988 w Kadunie) – nigeryjski piłkarz grający na pozycji środkowego obrońcy. Od 2012 roku jest zawodnikiem klubu Celtic F.C.
Kariera klubowa.
Swoją karierę piłkarską Ambrose rozpoczął w klubie Kaduna United. W 2006 roku zadebiutował w jego barwach w nigeryjskiej Premier League. W sezonie 2008/2009 został wypożyczony do Bayelsy United i wywalczył z tym klubem mistrzostwo Nigerii. W sezonie 2009/2010 wraz z Kaduną United zdobył Puchar Nigerii.
W 2010 roku Ambrose przeszedł do izraelskiego FC Aszdod. Zadebiutował w nim 11 września 2010 w przegranym 0:2 wyjazdowym meczu z Maccabi Netanja. W zespole Aszdod grał do lata 2012 roku.
Latem 2012 roku Ambrose podpisał trzyletni kontrakt z Celtikiem. W Scottish Premier League swój debiut zanotował 29 września 2012 w zwycięskim 2:0 wyjazdowym spotkaniu z Motherwell. 20 października 2012 w wyjazdowym meczu z St. Mirren (5:0) strzelił swojego pierwszego gola w szkockiej lidze.
Kariera reprezentacyjna.
W 2007 roku Ambrose wystąpił z reprezentacją Nigerii U-20 na Mistrzostwach Świata U-20, na których Nigeria dotarła do ćwierćfinału. W 2008 roku zagrał na Igrzyskach Olimpijskich w Pekinie. W tym samym roku zadebiutował w dorosłej reprezentacji.

</doc>
<doc id="2806840" url="https://pl.wikipedia.org/wiki?curid=2806840" title="Andrzej Stanisław Barczak">
Andrzej Stanisław Barczak

Andrzej Stanisław Barczak (ur. 4 lutego 1939 w Rudzie, zm. 21 maja 2019 w Katowicach) – polski ekonomista, profesor nauk ekonomicznych, nauczyciel akademicki Uniwersytetu Ekonomicznego w Katowicach. Przewodniczący katowickiego oddziału Polskiego Towarzystwa Ekonomicznego. W swojej pracy naukowo-badawczej zajmował się teorią ekonometrii, mikroekonomii oraz analizie procesów finansowych.
Życiorys.
Syn Stanisława i Jadwigi. Z Uniwersytetem Ekonomicznym w Katowicach związany od początku swojej kariery naukowej. W latach 1960-1968 pełnił rolę asystenta na tej uczelni. W 1967 obronił pracę doktorską na temat ekonometrycznej analizy kosztów produkcji na przykładzie przemysłu piwowarsko-słodowniczego, napisanej pod kierunkiem prof. dra hab. Zbigniewa Pawłowskiego. W latach 1968-1972 pracował jako adiunkt, a między 1972–1985 jako docent. W międzyczasie obronił rozprawę habilitacyjną pod tytułem "Makromodele ekonometryczne a planowanie gospodarki narodowej" (1976). Od 1 maja 1993 profesor zwyczajny.
Na Uniwersytecie Ekonomicznym w Katowicach pełnił różne funkcje, m.in.:
Poza funkcjami pełnionymi na uczelni był również członkiem wielu rad czy komisji naukowych, zarówno krajowych, jak i zagranicznych; do najważniejszych należą:
W czasie swojej kariery naukowej był promotorem ponad 250 magistrów, 9 doktorów, recenzentem 92 prac doktorskich, 58 prac habilitacyjnych, 22 wniosek o tytuł naukowy, 4 wniosków o tytuł doktora honoris causa oraz recenzentem wielu prac naukowych, książek, artykułów dla wydawnictw i czasopism naukowych w Polsce i za granicą.
W latach 2010-2012 był rektorem niepublicznej Śląskiej Wyższej Szkoły Zarządzania im. gen. Jerzego Ziętka w Katowicach. Był nauczycielem akademickim Prywatnej Wyższej Szkoły Nauk Społecznych, Komputerowych i Medycznych w Warszawie.
14 kwietnia 2005 Akademia Ekonomiczna im. Oskara Langego we Wrocławiu (obecnie Uniwersytet Ekonomiczny) nadał mu tytuł Doktora Honoris Causa. Odznaczony między innymi: Krzyżem Oficerskim (1998) oraz Krzyżem Kawalerskim Orderu Odrodzenia Polski, Srebrnym i Złotym Krzyżem Zasługi, Medalem Komisji Edukacji Narodowej.
25 maja 2019 pochowano go na Cmentarzu przy ulicy Józefowskiej w Katowicach.

</doc>
<doc id="2806841" url="https://pl.wikipedia.org/wiki?curid=2806841" title="Archidiecezja Siena-Colle di Val d’Elsa-Montalcino">
Archidiecezja Siena-Colle di Val d’Elsa-Montalcino

Archidiecezja Siena-Colle di Val d’Elsa-Montalcino – łac. "Archidioecesis Senensis-Collensis-Ilcinensis" – archidiecezja Kościoła rzymskokatolickiego we Włoszech, w regionie kościelnym Toskania. Jest główną diecezją metropolii Sieny.
Diecezja Sieny została erygowana w IV wieku. 23 kwietnia 1459 została podniesiona do rangi metropolii. 30 września 1986 została połączona z dwoma niewielkimi diecezjami: Colle di Val d’Elsa i Montalcino, uzyskując obecną nazwę.

</doc>
<doc id="2806845" url="https://pl.wikipedia.org/wiki?curid=2806845" title="EHC Monachium">
EHC Monachium



</doc>
<doc id="2806846" url="https://pl.wikipedia.org/wiki?curid=2806846" title="Lądowisko Jędrzejów">
Lądowisko Jędrzejów

Lądowisko Jędrzejów – lądowisko znajdujące się w Jędrzejowie, w południowo-zachodniej części miasta, w województwie świętokrzyskim. Posiada ono oznakowaną trawiastą drogę startową o długości 330 m. Właścicielem lądowiska jest Elmar „S” sp. z o. o. Od 2010 figuruje w spisie lądowisk ewidencjowanych Urzędu Lotnictwa Cywilnego

</doc>
<doc id="2806853" url="https://pl.wikipedia.org/wiki?curid=2806853" title="Pełzak okrężnicy">
Pełzak okrężnicy

Pełzak okrężnicy ("Entamoeba coli") – gatunek pełzaka należącego do typu Amoebozoa. Jest komensalem przewodu pokarmowego człowieka. Występuje w jelicie grubym ("intestinum crassum"). Czasami zarażać mogą się psy i inne zwierzęta.
Trofozoity osiągają wielkość 15 – 50 μm. Podawana jest również wielkość trofozoitów 20 – 25 μm. Trofozoity posiadają 1 jądro i charakteryzują się powolnym ruchem za pomocą szerokiego pseudopodium.
Cysty są wielkości 15 – 30 μm i posiadają od 1 do 8 jąder. Według innych posiadają 8 jąder, czasami 16 lub więcej.

</doc>
<doc id="2806855" url="https://pl.wikipedia.org/wiki?curid=2806855" title="Entamoeba coli">
Entamoeba coli



</doc>
<doc id="2806856" url="https://pl.wikipedia.org/wiki?curid=2806856" title="Strategia ABC">
Strategia ABC

Abstynencja, Wierność, używanie prezerwatyw, inaczej Strategia ABC (od ) znana również jako "edukacja seksualna oparta na abstynencji" — strategia edukacji seksualnej oparta na połączeniu unikania ryzyka i ograniczania szkód, która modyfikuje podejście abstynencyjnej edukacji seksualnej poprzez uwzględnienie nauczania o wartości redukcji liczby partnerów, bezpiecznym współżyciu seksualnym i metodach kontroli urodzeń. Edukacja seksualna oparta wyłącznie na abstynencji ma na celu wyłącznie promowanie abstynencji seksualnej do czasu zawarcia małżeństwa i nie uczy o bezpiecznym seksie lub środkach antykoncepcyjnych. Program edukacji seksualnej opartej na abstynencji ma na celu podkreślenie abstynencji, jednak zawiera również informacje na temat bezpiecznych praktyk seksualnych. Ogólnie rzecz biorąc, ta strategia edukacji seksualnej jest kompromisem pomiędzy edukacją opartą wyłącznie na abstynencji a kompleksową edukacją seksualną. 
Podejście ABC zostało opracowane w odpowiedzi na rosnącą epidemię HIV/AIDS w Afryce oraz w celu przeciwdziałania rozprzestrzenianiu się innych chorób przenoszonych drogą płciową. Niektórzy przypisują temu podejściu spadek liczby osób zarażonych AIDS, między innymi w Ugandzie, Kenii i Zimbabwe. W latach 1990-2001 odsetek Ugandyjczyków żyjących z AIDS spadł z 15% do 5-6%.
Aspekty.
Strategia ABC składa się z trzech elementów:
Program zakłada odpowiednią równowagę między tymi aspektami, ale jest otwarty na wszystkie kwestie światopoglądowe: każda organizacja może się zaangażować w odpowiadające jej działania.

</doc>
<doc id="2806858" url="https://pl.wikipedia.org/wiki?curid=2806858" title="Ottorino Volonterio">
Ottorino Volonterio

Ottorino Volonterio (ur. 7 grudnia 1917 w Orselinie, zm. 10 marca 2003 w Lugano) – szwajcarski kierowca wyścigowy.
Z pochodzenia szlachcic, przez wiele lat był prawnikiem w Locarno, zanim zaczął amatorsko ścigać się samochodami sportowymi Maserati, zdobywając między innymi drugie miejsce w wyścigu Coupe de Paris w Montlhéry w 1955 roku. Wystartował w trzech wyścigach Formuły 1, ale bez sukcesów. Ścigał się do 1973 roku.
Wyniki w Formule 1.
1 – samochód współdzielony z Emmanuelem de Graffenriedem.2 – samochód współdzielony z André Simonem.

</doc>
<doc id="2806861" url="https://pl.wikipedia.org/wiki?curid=2806861" title="Percamia">
Percamia



</doc>
<doc id="2806862" url="https://pl.wikipedia.org/wiki?curid=2806862" title="Edelia">
Edelia



</doc>
<doc id="2806863" url="https://pl.wikipedia.org/wiki?curid=2806863" title="František Fadrhonc">
František Fadrhonc

 
František Fadrhonc (ur. 18 grudnia 1914 w Nymburku, zm. 9 października 1981 w Nikozji) – czeski trener piłkarski.
Kariera.
Fadrhonc karierę rozpoczynał w 1949 roku jako trener holenderskiego Willem II Tilburg. W 1952 roku, a także w 1955 roku, zdobył z nim mistrzostwo Holandii. Następnie prowadził SC Enschede. W 1958 roku wywalczył z nim wicemistrzostwo kraju. Od 1962 roku trenował Go Ahead Eagles, z którym w kolejnym sezonie awansował z Eerste divisie do Eredivisie. W 1965 roku dotarł z nim natomiast do finału Pucharu Holandii, w którym jego zespół uległ 0:1 Feyenoordowi.
1 czerwca 1970 roku Fadrhonc został selekcjonerem reprezentacji Holandii. Po raz pierwszy poprowadził ją 11 października 1970 roku w zremisowanym meczu eliminacji Mistrzostw Europy 1972 z Jugosławią (1:1). Drużynę Holandii prowadził łącznie w 20 spotkaniach - 13 wygranych, 4 zremisowanych i 3 przegranych.
We wrześniu 1974 roku został szkoleniowcem greckiego AEK Ateny. W 1975 i 1976 roku, Fadrhonc wywalczył z klubem wicemistrzostwo Grecji. Jego następnym i zespołem był Panachaiki GE, który trenował w latach 1978–1979. Jego ostatnim klubem było cypryjskie Keravnos Strovolos. Zmarł 9 października 1981 w Nikozji, a pochowany został 17 października 1981 w Goirle. Od 1966 posiadał holenderskie obywatelstwo.

</doc>
<doc id="2806864" url="https://pl.wikipedia.org/wiki?curid=2806864" title="Frantisek Fadrhonc">
Frantisek Fadrhonc



</doc>
<doc id="2806865" url="https://pl.wikipedia.org/wiki?curid=2806865" title="Gino Munaron">
Gino Munaron

Gino Munaron (ur. 2 kwietnia 1928 w Turynie, zm. 22 listopada 2009 w Pecetto di Valenza) – włoski kierowca wyścigowy.
Życiorys.
Munaron był w połowie lat 50. mocnym kierowcą samochodów sportowych i turystycznych, takich jak Ferrari, Maserati czy O.S.C.A. W 1955 roku wygrał Ferrari wyścig w Hyeres, rok później był Maserati trzeci w Pescarze i czwarty w Bari, a e 1957 roku zajął Ferrari 250 GT trzecie miejsce w wyścigu 12h Reims.
W 1960 roku zadebiutował Maserati 250F w Formule 1, uczestnicząc w Grand Prix Argentyny. Mimo faktu, że jego samochód miał sześć lat, to Munaron zdołał zakwalifikować się na 19 miejscu i ukończył wyścig na 13 pozycji. W Grand Prix Włoch zakwalifikował się na ósmym miejscu, ale nie ukończył wyścigu. Ogółem wystartował w czterech Grand Prix.
W 1961 roku nie zakwalifikował się Cooperem T43 do Grand Prix Syrakuz. Powrócił później do samochodów turystycznych. W 1964 roku Alfą Romeo Giulią TI był wraz z Andreą de Adamichem piąty w wyścigu 24h Spa, zajął też drugie miejsce w Coppa Inter Europa (4h Monza).

</doc>
<doc id="2806866" url="https://pl.wikipedia.org/wiki?curid=2806866" title="Metropolia Siena-Colle di Val d’Elsa-Montalcino">
Metropolia Siena-Colle di Val d’Elsa-Montalcino

Metropolia Florencji – metropolia Kościoła rzymskokatolickiego we Włoszech, jedna z trzech metropolii w regionie Toskanii. Powstała 23 kwietnia 1459. W jej skład wchodzi metropolitalna archidiecezja Siena-Colle di Val d’Elsa-Montalcino oraz cztery diecezje. Od 2019 godność metropolity sprawuje kard. Augusto Paolo Lojudice.
W skład metropolii wchodzą:

</doc>
<doc id="2806868" url="https://pl.wikipedia.org/wiki?curid=2806868" title="World Rugby Team of the Year">
World Rugby Team of the Year

World Rugby Team of the Year – nagroda przyznawana przez World Rugby, organizację zarządzającą rugby union, najlepszmu według panelu ekspertów zespołowi w tej dyscyplinie sportu. Ocena obejmuje okres od kończących poprzedni rok meczów międzynarodowych do zakończenia rozgrywek The Rugby Championship, a w latach, w których odbywa się Puchar Świata, brane są również pod uwagę występy w tej imprezie.
Została ustanowiona decyzją IRB w kwietniu 2001 roku i pierwszy raz została przyznana w listopadzie tegoż roku podczas inauguracyjnej gali World Rugby Awards. W skład panelu ekspertów wchodzili byli wybitni zawodnicy, którzy głosowali według ustalonych kryteriów.

</doc>
<doc id="2806869" url="https://pl.wikipedia.org/wiki?curid=2806869" title="World Rugby Coach of the Year">
World Rugby Coach of the Year

World Rugby Coach of the Year – nagroda przyznawana przez World Rugby, organizację zarządzającą rugby union, najlepszemu według panelu ekspertów trenerowi w tej dyscyplinie sportu. Ocena obejmuje okres od kończących poprzedni rok meczów międzynarodowych do zakończenia rozgrywek The Rugby Championship, a w latach, w których odbywa się Puchar Świata, brane są również pod uwagę występy w tej imprezie.
Została ustanowiona decyzją IRB w kwietniu 2001 roku i pierwszy raz została przyznana w listopadzie tegoż roku podczas inauguracyjnej gali World Rugby Awards. W skład panelu ekspertów wchodzili byli wybitni zawodnicy, którzy głosowali według ustalonych kryteriów.

</doc>
<doc id="2806870" url="https://pl.wikipedia.org/wiki?curid=2806870" title="Denis Neville">
Denis Neville

 
Denis Charles Neville (ur. 6 maja 1915 w Londynie, zm. 11 stycznia 1995 w Rotterdamie) – angielski piłkarz, a także trener.
Kariera piłkarska.
W trakcie kariery Neville grał w zespole Fulham.
Kariera trenerska.
Neville karierę rozpoczynał w 1948 roku jako trener duńskiego Odense BK. W 1951 roku wywalczył z nim wicemistrzostwo Danii. Następnie prowadził włoską Atalantę oraz belgijski Berchem Sport, a w 1955 roku trafił do Sparty Rotterdam. W 1958 roku zdobył z nią Puchar Holandii, w 1959 roku mistrzostwo Holandii, a w 1962 roku ponownie Puchar Holandii.
W 1963 roku Neville został szkoleniowcem zespołu Holland Sport. W 1964 roku został też selekcjonerem reprezentacji Holandii. Po raz pierwszy poprowadził ją 30 września 1964 roku w przegranym 0:1 towarzyskim meczu z Belgią. Drużynę Holandii prowadził łącznie w ośmiu spotkaniach, z czego w dwóch wygranych, trzech zremisowanych oraz trzech przegranych.

</doc>
<doc id="2806871" url="https://pl.wikipedia.org/wiki?curid=2806871" title="Lądowisko Poznań-Bednary">
Lądowisko Poznań-Bednary

Lądowisko Poznań-Bednary (kod ICAO: EPPB) – powojskowe lądowisko samolotowe w Bednarach, położone w gminie Pobiedziska w województwie wielkopolskim, ok. 28 km na północny wschód od Poznania. Obecnie szkoła jazdy i miejsce Agroshow, odbywającego się w okolicach końca września.
Lądowisko należy do Test &amp; Training Safety Centre oraz Sobiesław Zasada Centrum Sp. z o.o. Sp. k Bednary 17, 62-010 Pobiedziska.
Dane lądowiska.
Lądowisko od 2008 roku figuruje w ewidencji lądowisk Urzędu Lotnictwa Cywilnego pod poz. 34 (nr ewidencyjny 48).
Przystosowane do startów i lądowań statków powietrznych o dopuszczalnej masie startowej (MTOW) do 5700 kg, przeznaczone do wykonywania lotów śmigłowcowych i samolotowych o maksymalnej masie startowej (MTOW) 5700 kg oraz do lotów szybowcowych, motoszybowcowych, balonowych, mikrolotowych, paralotniowych, skoków spadochronowych.
Zarządzający lotniskiem jest Aeroklub Poznański im. Wandy Modlibowskiej Lotnisko Kobylnica 62-006 Kobylnica
Źródło
Historia.
W 1940 roku Niemcy przystąpili do budowy lotniska „"Tonndorf"”. Lotnisko otrzymało trawiastą drogę startową. Wybudowano kilka drewnianych budynków: domek pilota, warsztaty, magazyn, kantynę. Samoloty były rozśrodkowywane w lesie. Od sierpnia 1941 roku do stycznia 1942 roku na Lotnisku Bednary stacjonowała niemiecka eskadra szkoleniowa "Jagdgeschwader 51 MOLDERS" eksploatująca samoloty Messerschmitt Bf 109E. Następnie od początku 1944 roku do września 1944 roku stacjonowała eskadra bombowo-rozpoznawcza "Fliegerschule Erganzgruppe (S)2" z Poznania, po czym przeniesiono ją do Würzburga.
Po zakończeniu II wojny światowej lotnisko zostało przejęte przez Wojsko Polskie.
Z powodu wojny w Korei powstał nowy plan rozbudowy lotnictwa. W okresie od 1 maja do 1 grudnia 1952 roku na lotnisku w Bednarach, na bazie eskadry z 6 plsz, sformowano 53 Pułk Lotnictwa Szturmowego (53 PLSz) uzbrojony w samoloty Ił-10b, podległy był 16 Dywizji Lotnictwa Szturmowego. Pułk następnie został przeniesiony do Mirosławca, na nowo zmodernizowane lotnisko. 53 PLSz był jedynym pułkiem stacjonującym w Bednarach. Wszystkie kolejno przylatujące na krótki czas pułki traktowały to lotnisko jako zapasowe.
Na przełomie lat 50./60. XX wieku lotnisko otrzymało nową betonową drogę startową, zdolną do przyjmowania samolotów odrzutowych. Jej wymiary to 1500 m x 30 m. Wybudowano betonowe drogi kołowania i stoiska dla samolotów w układzie rozśrodkowania.
Lotnisko Bednary jako zapasowe było wykorzystywane przez różne Pułki. Jednym z nich w latach 60. XX wieku był 6 Pułk Lotnictwa Myśliwsko-Szturmowego.
8 sierpnia 1968 roku w Bednarach doszło do katastrofy samolotu Lim-6 bis. Samolot rozbił się podczas startu parą z nawierzchni trawiastej. Zginął jeden z dowódców klucza 6 plmsz.
Z początkiem lat 70. XX wieku nastąpiła kolejna rozbudowa infrastruktury lotniska. Droga startowa została wydłużona z 1500 m do 2300 m poprzez dodanie z jednej i z drugiej strony odcinka po około 400 m. Szerokość nie uległa zmianie, 30 m. Zbudowano dwie nowe PPS, zachodnią i wschodnią. Obie o wymiarach 200 m x 60 m. Rozśrodkowane stanowiska postoju samolotów (10 sztuk) otrzymały wały ziemne z trzech stron o wysokości około 4 m. Skład paliwa miał zbiorniki o łącznej pojemności około 500 m³.
Lotnisko Bednary od lat 60. do 90. XX wieku stało się lotniskiem zapasowym dla Pułku z Powidza. Od 1974 roku systematycznie lądowały tu samoloty Su-20.
22 maja 1978 roku w okolicach Bednar w miejscowości Pawłowo Kolonia, podczas nocnego lotu na rozpoznacie w NZWA rozbił się uderzając w ziemię Su-20 nr 74313, numer boczny 6263, w której zginął por. Antoni Dziadowiec.
Od 1984 roku z lotniska Bednary zaczęły operować samoloty Su-22.
W latach 90. XX wieku wojsko przekazało obiekt Agencji Mienia Wojskowego (AMW), która sprzedała go podmiotom prywatnym, a nowym zarządcą lotniska został Aeroklub Poznański. Lotnisko służy również jako Leśna Baza Lotnicza Lasów Państwowych.
W 2004 roku Aeroklub Poznański pobudował na lotnisku pierwszy hangar przeznaczony dla szybowców. 11 lipca 2004 roku odbyło się uroczyste otwarcie hangaru połączone z Mszą Świętą i poświęceniem nowego obiektu. Celebransem był ksiądz Tomasz Sielicki.
Źródło
W 2008 roku na terenie byłego lotniska wojskowego zostało utworzone lądowisko.
Na lądowisku w Bednarach od 2011 roku do 2013 roku, w okresie od wiosny do jesieni działała strefa spadochronowa Szkoły Spadochronowej „Sky Camp”. Gdzie była możliwość wykonywania skoków tandemowych oraz uczestniczyć w szkoleniach spadochronowych w pełnym zakresie – od skoczka spadochronowego (PJ) do instruktora spadochronowego z uprawnieniami tandemowymi i AFF.

</doc>
<doc id="2806872" url="https://pl.wikipedia.org/wiki?curid=2806872" title="EPPB">
EPPB



</doc>
<doc id="2806873" url="https://pl.wikipedia.org/wiki?curid=2806873" title="Rambler Classic">
Rambler Classic

Rambler Classic – samochód osobowy klasy wyższej produkowany przez amerykański koncern AMC w latach 1961 – 1966.
Historia.
Marka Rambler była głównym celem strategii zarządzania AMC pod przywództwem George'a W. Romneya. American Motors "zaprojektowało i produkowało jedne z najbardziej oszczędnych, zaprojektowanych i wykonanych samochodów lat 50. i 60. XX wieku". W roku 1961 marka Rambler zajęła 3. miejsce w rankingu sprzedaży na rodzimym rynku.
Rambler oferował dwie serie pojazdów oparte na różnych płytach podłogowych. Większe pojazdy opierały się na konstrukcji z 1956 roku, od 1961 nosiły one nazwę Classic, co miało podkreślić różnicę od mniejszego modelu American. Edmund E. Anderson zaprojektował nową serię Ramblerów o rozstawie osi 2743 mm, która „wyglądała na nową i świeżą, a faktycznie była nieco odświeżoną niedrogą konstrukcją”.
Pierwsza generacja.
Rambler Classic I został zaprezentowany po raz pierwszy w 1961 roku.
Oferowano trzy warianty wyposażenia: Deluxe, Super, and oraz Custom. Sugerowana cena detaliczna dla wersji Deluxe sedan wynosiła 2098 dol. amer. (według kursu z 1961) i 339 dol. amer. więcej za kombi. Pojazd dostępny był z silnikami R6 195,5 CID (3,2 l) oraz V8 250 CID (4,1 l). Dostępna była także odmiana silnika R6 3.2 z blokiem silnika wykonanym ze stopu aluminium – określana czasem jako 196 (oferowana w wersjach Deluxe i Super). 
Od rocznika 1962 zamiast wersji Super oferowano wariant 400. Zaprzestano montażu silników V8 do modelu Classic. Był to także jedyny rok kiedy pojazd dostępny był jako 2-drzwiowy sedan.
Druga generacja.
Rambler Classic II został zaprezentowany po raz pierwszy w 1963 roku.
Druga generacja Ramblera Classic całkowicie zmieniiła stylizację nadwozia. Pojazd zdobył tytuł 1963 Car of the Year magazynu "Motor Trend". Oznaczenia wersji modelu zmieniono na: 550, 660 i 770 (zastępując odpowiednio: Deluxe, Custom i 400). Od połowy 1963 samochód dostępny był z silnikiem V8 287 (4,7 l) o mocy maksymalnej 201 KM (148 kW), motor w połączeniu z automatyczną skrzynią biegów Flash-O-Matic gwarantował przyspieszenie od 0 do 100 km/h w nieco ponad 10 s i średnie zużycie paliwa na 100 km w granicach 12-15 l.
W kwietniu 1964 zaprezentowano model Classic Typhoon. Była to usportowiona odmiana wersji Classic 770 z nadwoziem typu hardtop. Pojazd wyposażono w nowoczesny silnik R6 232 (3,8 l) o mocy 147 KM (108 kW). Produkcję ograniczono do 2520 egzemplarzy, cena detaliczna wynosiła 2509 dol. amer. (według kursu z 1964).
Trzecia generacja.
Rambler Classic III został zaprezentowany po raz pierwszy w 1965 roku.
Przy okazji prezentacji treciej generacji Ramblera classic, ponownie zmieniono wygląd nadwozia, konstrukcję oparto na zmodernizowanej płycie podłogowej znanej z 2. generacji Classica. W tym samym roku AMC wprowadziło swój pojazd typu "halo" – Marlin, fastback oparty na Classicu trzeciej generacji. W roku 1966 przeprowadzono niewielki facelifting, zaprzestano sprzedaży wersji 660 zostawiając w ofercie tylko 550 i 770. Następcą dla wersji 770-H został w 1966 roku ponownie wprowadzony na rynek model Rebel.
Rynki eksportowe.
Classic montowany był przez Renault w Belgii, sprzedawano go następne przez sieć dilerską w: Algierii, Austrii, Belgii, Francji, Holandii i Luksemburgu.
Pozostali producenci którzy montowali model Classic w wersji CKD to: Industrias Kaiser Argentina (IKA), Australian Motor Industries (AMI), Campbell Industries oraz Vehiculos Automotores Mexicanos (VAM).

</doc>
<doc id="2806875" url="https://pl.wikipedia.org/wiki?curid=2806875" title="Aprobatio cultus">
Aprobatio cultus



</doc>
<doc id="2806876" url="https://pl.wikipedia.org/wiki?curid=2806876" title="Poecilobrycon">
Poecilobrycon



</doc>
<doc id="2806877" url="https://pl.wikipedia.org/wiki?curid=2806877" title="Nannobrycon">
Nannobrycon



</doc>
<doc id="2806878" url="https://pl.wikipedia.org/wiki?curid=2806878" title="Archicheir">
Archicheir



</doc>
<doc id="2806879" url="https://pl.wikipedia.org/wiki?curid=2806879" title="Confessor">
Confessor



</doc>
<doc id="2806880" url="https://pl.wikipedia.org/wiki?curid=2806880" title="Elevatio">
Elevatio



</doc>
<doc id="2806881" url="https://pl.wikipedia.org/wiki?curid=2806881" title="Passionale">
Passionale



</doc>
<doc id="2806883" url="https://pl.wikipedia.org/wiki?curid=2806883" title="Lądowisko Goszczanów">
Lądowisko Goszczanów

Lądowisko Goszczanów – lądowisko znajdujące się w Goszczanowie, w północno-zachodniej części wsi, w województwie łódzkim. Posiada ono trawiastą drogę startową o długości 600 m. Właścicielem lądowiska jest Stowarzyszenie Lotnicze. Od 1999 figuruje w spisie lądowisk ewidencjowanych Urzędu Lotnictwa Cywilnego pod numerem 22.

</doc>
<doc id="2806884" url="https://pl.wikipedia.org/wiki?curid=2806884" title="Russ Klar">
Russ Klar

Russell „Russ” Klar (ur. 27 kwietnia 1914 w Nowym Jorku, zm. 16 lutego 2005 w Lynbrook) – amerykański kierowca wyścigowy.
Życiorys.
Pod koniec lat 30. rozpoczął ściganie się samochodami typu midget; był zaangażowany w ARDC do 1952 roku. Następnie przeniósł się do AAA i uczestniczył w Dywizji Wschodniej, w której zajął 13 miejsce.
Ścigał się także zmodyfikowanymi samochodami typu sprint i NASCAR. W 1955 podjął nieudaną próbę zakwalifikowania się do wyścigu Indianapolis 500. Ze ścigania wycofał się po 1983 roku. Zmarł po długiej chorobie w 2005 roku.

</doc>
<doc id="2806889" url="https://pl.wikipedia.org/wiki?curid=2806889" title="Ryszard Długołęcki">
Ryszard Długołęcki

Ryszard Długołęcki (ur. 1933) – polski lekarz, himalaista, uczestnik wypraw wysokogórskich, publicysta i tłumacz literatury pięknej oraz naukowej.
Życiorys.
Jest absolwentem I Liceum Ogólnokształcącego im. Jana Kasprowicza w Inowrocławiu, Następnie wyjechał do Warszawy, gdzie ukończył studia na Wydziale Lekarskim Akademii Medycznej. Specjalizuje się w medycynie wysokogórskiej, obecnie związany z Bydgoszczą. 
W 1967 był uczestnikiem II polskiej wyprawy alpinistyczno-naukowej w Wysoki Atlas. Uczestniczył również w wyprawach m.in. w Karakorum i Himalaje. Publicysta i tłumacz literatury pięknej oraz naukowej.
Na początku lat 90. należał do partii Ruch Obywatelski Akcja Demokratyczna.

</doc>
<doc id="2806890" url="https://pl.wikipedia.org/wiki?curid=2806890" title="Diecezja Grosseto">
Diecezja Grosseto

Diecezja Grosseto – łac. "Dioecesis Grossetana" – diecezja Kościoła rzymskokatolickiego we Włoszech, w metropolii Sieny, w regionie kościelnym Toskania.
Została erygowana 9 kwietnia 1138.
Od 2021 roku diecezja pozostaje w unii in persona episcopi z diecezją Pitigliano-Sovana-Orbetello. Obie administratury posiadają wspólnego biskupa diecezjalnego, jednak zachowały odrębne kurie i katedry. 

</doc>
<doc id="2806895" url="https://pl.wikipedia.org/wiki?curid=2806895" title="Jelení vrch (Karkonosze)">
Jelení vrch (Karkonosze)

Jelení vrch (niem. "Bönischberg)", 1024 m n.p.m.) – wzniesienie w Sudetach Zachodnich, w czeskiej części Karkonoszy.
Położenie.
Wzniesienie położone w południowej części Karkonoszy, ok. 2,5 km na północ od miejscowości Černý Důl, w bocznym grzbiecie, odchodzącym od Lisiej Góry ku południowi. Na zachód od szczytu Jelení vrch leży Sluneční hora, a na południowy wschód - Špičák.
Jelení vrch wraz ze Sluneční horą tworzą niewielki grzbiecik o rozciągłości równoleżnikowej.
Budowa geologiczna.
Cały masyw zbudowany jest ze skał metamorficznych, należących do metamorfiku południowych Karkonoszy. Są to głównie łupki łyszczykowe.
Wody.
Jelení vrch położony jest w dorzeczu Łaby. Północne i wschodnie zbocza odwadnia Čistá i jej dopływy, a południowe - Pekelský potok, dopływ Malé Labe.
Roślinność.
Masyw porośnięty jest w większości lasem świerkowym, częściowo bukowym.
Ochrona przyrody.
Wzniesienie położone jest na obszarze czeskiego Karkonoskiego Parku Narodowego (czes. "Krkonošský národní park – KRNAP").
Turystyka.
Przez szczyt prowadzi szlak turystyczny.

</doc>
<doc id="2806896" url="https://pl.wikipedia.org/wiki?curid=2806896" title="Amoeba coli">
Amoeba coli



</doc>
<doc id="2806897" url="https://pl.wikipedia.org/wiki?curid=2806897" title="Oskarżona Amanda Knox">
Oskarżona Amanda Knox

Oskarżona Amanda Knox (ang. "Amanda Knox: Murder on Trial in Italy") – amerykański dramat jak również kryminał z 2011 roku. Film wyprodukowany specjalnie na potrzeby telewizji opowiada prawdziwą historię Amandy Knox oskarżonej o zabicie Meredith Kercher.

</doc>
<doc id="2806898" url="https://pl.wikipedia.org/wiki?curid=2806898" title="Diecezja Massa Marittima-Piombino">
Diecezja Massa Marittima-Piombino

Diecezja Massa Marittima-Piombino – łac. "Dioecesis Massana Plumbinena" – diecezja Kościoła rzymskokatolickiego we Włoszech, w metropolii Sieny, w regionie kościelnym Toskania.
Została erygowana w V wieku. W 1978 do nazwy diecezji dołączono -Piombino.

</doc>
<doc id="2806899" url="https://pl.wikipedia.org/wiki?curid=2806899" title="Amoeba dysenteriae">
Amoeba dysenteriae



</doc>
<doc id="2806900" url="https://pl.wikipedia.org/wiki?curid=2806900" title="Entamoeba dysenteriae">
Entamoeba dysenteriae



</doc>
<doc id="2806901" url="https://pl.wikipedia.org/wiki?curid=2806901" title="EPKW">
EPKW



</doc>
<doc id="2806902" url="https://pl.wikipedia.org/wiki?curid=2806902" title="Polabské muzeum">
Polabské muzeum

Polabské muzeum – organizacja muzeów kraju środkowoczeskiego regionu Polabí z siedzibą w Podiebradach:

</doc>
<doc id="2806903" url="https://pl.wikipedia.org/wiki?curid=2806903" title="Entamoeba tetragena">
Entamoeba tetragena



</doc>
<doc id="2806904" url="https://pl.wikipedia.org/wiki?curid=2806904" title="Endamoeba histolytica">
Endamoeba histolytica



</doc>
<doc id="2806907" url="https://pl.wikipedia.org/wiki?curid=2806907" title="Endamoeba dysenteria">
Endamoeba dysenteria



</doc>
<doc id="2806910" url="https://pl.wikipedia.org/wiki?curid=2806910" title="Pedagogiczna Biblioteka Wojewódzka w Gdańsku">
Pedagogiczna Biblioteka Wojewódzka w Gdańsku



</doc>
<doc id="2806911" url="https://pl.wikipedia.org/wiki?curid=2806911" title="Misopat polny">
Misopat polny

Misopat polny, wyżlin polny ("Misopates orontium" (L.) Raf.) – gatunek rośliny z rodziny babkowatych, wcześniej zaliczany był do rodziny trędownikowatych. 
Występowanie.
Pierwotnie występował w północnej Afryce i rejonie śródziemnomorskim, obecnie rozpowszechniony w całej Europie, wschodniej Afryce i na płw. Indyjskim. W Polsce w zachodniej i południowo-zachodniej części kraju, rzadki, archeofit, uznawany za chwast.
Biologia i ekologia.
Roślina jednoroczna. W Polsce kwitnie od czerwca do września. Rośnie na polach, przydrożach, winnicach, szczególnie na glebach piaszczystych ubogich w wapń. 
Zagrożenia i ochrona.
Gatunek umieszczony na polskiej czerwonej liście w kategorii EN (zagrożony).

</doc>
<doc id="2806912" url="https://pl.wikipedia.org/wiki?curid=2806912" title="Lądowisko Elbląg">
Lądowisko Elbląg

Lądowisko Elbląg – lądowisko sanitarne w Elblągu, w województwie warmińsko-mazurskim, należące do Wojewódzkiego Szpitala Zespolonego, znajdującego się przy ulicy Królewieckiej 146. Przystosowane jest do startów i lądowań śmigłowców zarówno w dzień jak i w nocy.
W roku 1999 zostało wpisane do ewidencji lądowisk Urzędu Lotnictwa Cywilnego pod numerem 24

</doc>
<doc id="2806913" url="https://pl.wikipedia.org/wiki?curid=2806913" title="Diecezja Montepulciano-Chiusi-Pienza">
Diecezja Montepulciano-Chiusi-Pienza

Diecezja Montepulciano-Chiusi-Pienza – łac. "Dioecesis Montis Politiani-Clusina-Pientina" – diecezja Kościoła rzymskokatolickiego we Włoszech, w metropolii Sieny, w regionie kościelnym Toskania.
Diecezja Montepulciano została erygowana 10 listopada 1561. 30 września 1986 została połączona z diecezją Chiusi-Pienza.

</doc>
<doc id="2806914" url="https://pl.wikipedia.org/wiki?curid=2806914" title="Hadji Ali">
Hadji Ali

Hadji Ali (ur. ok. 1888–1892, zm. 5 listopada 1937) – wodewilowy artysta performer, przypuszczalnie egipskiego pochodzenia, który stał się sławny dzięki swoim umiejętnościom kontrolowanej regurgitacji. Do jego najbardziej znanych wyczynów należało długotrwałe wystrzeliwanie z ust wody, połykanie dymu oraz połykanie w całości orzechów i chusteczek, a następnie dokonywanie ich regurgitacji w kolejności wybranej przez publiczność. Najsłynniejszą sztuczką Alego, będącą kluczową częścią jego występów, było połykanie ogromnych ilości wody oraz nafty, a następnie udawanie na zmianę miotacza ognia i gaśnicy poprzez oddzielne wytryskiwanie obu płynów na przygotowany rekwizyt. Podczas wykonywania tych sztuczek na scenę zapraszana była grupa widzów, która mogła przyjrzeć się wyczynowi z bliska, aby sprawdzić, czy artysta przypadkiem nie oszukuje.
Mimo że nigdy nie zdobył światowej sławy, Ali zyskał wiernych fanów w wodewilowych kręgach w Stanach Zjednoczonych. Występował przed głowami państw, między innymi carem Rosji Mikołajem II Romanowem. Judy Garland nazwała go swoim ulubionym artystą wodewilowym, a David Blaine swoim ulubionym magikiem. Fragmenty jego występów zostały uchwycone w filmie krótkometrażowym "Strange as it Seems" (1930) i "Politiquerias" (1931), hiszpańskojęzycznej wersji filmu Flipa i Flapa "Chickens Come Home". Dwa filmy dokumentalne zawierają materiał filmowy z "Politequerias": "Gizmo!" z 1977 roku oraz "Vaudeville" z 1999 roku. Niezwykłe zdolności gastryczne Alego doprowadziły do powstania plotek twierdzących, że Instytut Rockefellera zaoferował dużą sumę pieniędzy w zamian za otrzymanie pośmiertnie jego żołądka. Po śmierci Alego w Wielkiej Brytanii jego ciało zostało zaoferowane Johns Hopkins University, jednak oferta ta została odrzucona.
Historia.
Hadji Ali urodził się w rodzinie klasy robotniczej około 1888 lub 1892 roku, prawdopodobnie w Egipcie. Stał się sławny dzięki wodewilowym „aktom regurgitacji”, podczas których połykał, a następnie dokonywał regurgitacji przeróżnych obiektów, materiałów i substancji. Ali zorientował się jako dziecko, iż posiada niecodzienne zdolności gastryczne. W odpowiedzi na pytania publiczności podczas spektaklu w St. Mary's Hospital w Niagara Falls w Nowym Jorku w maju 1926 roku wyjaśnił, że podczas pływania w Nilu, gdy miał dziesięć lat, odkrył, że potrafi połykać znaczne ilości wody i wytryskiwać je niczym wieloryb. Wraz z wiekiem rozwijał i trenował swoje nadzwyczajne zdolności. Bardziej dramatyczny opis tej sytuacji przedstawiła córka Alego, Almina Ali, w wywiadzie przeprowadzonym w Anglii po jego śmierci. Stwierdziła, iż jej ojciec dowiedział się o swoich zdolnościach po pewnym incydencie: podczas kąpieli w Nilu przypadkowo połknął rybę oraz ogromną ilość wody. Zamiast umrzeć, jak przypuszczali ludzie obecni przy incydencie, Ali cofnął z żołądka płyn i rybę bez żadnego uszczerbku na zdrowiu.
Ali odkrył, że jego zdolność do kontrolowanego cofania zawartości żołądka może zabawiać widzów i pozwolić na zarabianie pieniędzy po występie, który wykonał, gdy miał piętnaście lat:
"Ćwiczyłem swoje sztuczki początkowo na ulicy, połykając wiele szklanek wody i następnie wytryskując wodę jak wielka fontanna z jednej strony ulicy na drugą (…). Pewien właściciel kawiarni zobaczył to i zaczął ścigać mnie po ulicy. Myślałem, że chce mnie pobić, ale nie – okazało się, że chciał jedynie wręczyć mi monetę i zapytać, czy mogę wykonać tę sztuczkę jeszcze raz. Ostatecznie był tak zachwycony, że zapytał mnie, czy mogę przychodzić do jego kawiarni, by zabawiać jego gości".
Wyruszając w świat ze swoimi zdolnościami, Ali spotkał w Kairze Włocha, który załatwił mu kontrakt na przedstawienia w hali muzycznej. Ali następnie występował w różnych miejscach w Europie i parę razy prezentował swoje umiejętności przed głowami państw. Według Alego około 1914 roku został wezwany przez cara Mikołaja II, aby wystąpić w Pałacu Zimowym w Petersburgu w Rosji. Stwierdził, iż carowi „musiał się spodobać mój występ, gdyż nagrodził mnie specjalnym odznaczeniem, które do dzisiaj należy do moich najcenniejszych przedmiotów”. Po I wojnie światowej Ali zaczął sam zajmować się organizacją swoich występów i podróżować po świecie, ucząc się nowych sztuczek.
W połowie lat 20. Ali z Alminą przybyli do Stanów Zjednoczonych. Występowali razem na festiwalach, karnawałach i wodewilach, czasami będąc reklamowani jako grupa „Hadji Ali &amp; Co.”. Almina grała rolę asystentki w spektaklu swojego ojca i była nazywana „The Princess” (Księżniczka). Sam Ali posiadał rozmaite pseudonimy, w tym: „The Great Egyptian Miracle Man” (Wielki Egipski Cudotwórca), „The Amazing Regurgitator” (Niesłychany Regurgitator), „The Egyptian Enigma” (Egipska Enigma), „The Human Aquarium” (Człowiek Akwarium), „The Human Volcano” (Człowiek Wulkan), „The 9th Wonder of the Scientific World” (Dziewiąty Cud Naukowego Świata). Ali był opisywano jako „ogromny, brodaty mężczyzna z klatką piersiową niczym beczka (…) z robiącą wrażenie figurą w arabskim stroju”.
Mimo iż Ali posługiwał się wieloma językami i stał się naturalizowanym obywatelem Stanów Zjednoczonych, pojawiały się informacje, iż Almina pełniła rolę jego tłumaczki w Stanach Zjednoczonych, gdyż nie mówił po angielsku i był analfabetą. Gdy stał się bardziej znany, Ali zatrudnił na stanowisko swojego menedżera Huberta Juliana – byłego pułkownika abisyńskiego lotnictwa wojskowego. Mimo że zdobył wielu fanów (m.in. był uznawany przez Judy Garland za jej ulubionego artystę wodewilowego), Ali według Bruce’a Feltona „pozostał raczej poboczną ciekawostką niż prawdziwą wodewilową gwiazdą”. Pomimo tego, gdy Ali umarł w 1937 roku, Julian stwierdził, iż Ali „zarabiał duże pieniądze w Ameryce – czasami nawet 1000 dolarów tygodniowo. Promowałem go tutaj [w Europie] i zorganizowałem mu trasę po kontynencie”.
Spektakl.
Kluczowym elementem przedstawienia Alego było „wytryskiwanie wody”. Po wypiciu ogromnych ilości wody (za jednym razem pomiędzy 60 a 100 szklanek), wytryskiwał ją następnie nawet przez jedną minutę.
Inną często wykonywaną przez niego sztuczką było połykanie 30–50 obranych orzechów laskowych (jeden z jego plakatów mówił o 40 orzechach pekanu) oraz jedną pestkę migdała. Następnie Ali wypluwał wszystkie orzechy, wypluwając migdał na zawołanie publiczności. Podczas wykonywania innej sztuczki Ali połykał od 3 do 6 chusteczek o różnych barwach, a następnie wydobywał je w kolejności określonej przez publiczność.
W pewnym artykule z 1929 roku w gazecie „Lowell Sun” lekarz Morris Fishbein spekulował, że podczas wykonywania swojej sztuczki z orzechami Ali chował jeden orzech w jamie ustnej zamiast połykać go. Miało mu to pozwolić na jego wyplucie na zawołanie. Dr Fishbein również stwierdził, że anonimowi świadkowie byli przekonani, iż Ali, w celu wykonania swojej sztuczki z chustkami i wydobycia ich w kolejności zadecydowanej przez publiczność, nadawał chustkom smak, co miało ułatwić mu wydobycie chustek w odpowiedniej kolejności. Ali połykał również: żywe złote rybki, zegarki, monety, biżuterię, banknoty, pestki, kamienie, żywe myszy, guziki, kule bilardowe i inne dziwne obiekty. Podczas innej często wykonywanej sztuczki artysta wsadzał osiem lub więcej zapalonych papierosów do ust, a następnie zamiast wdychać połykał dym, po czym po odczekaniu pewnego czasu wydobywał z siebie dym niczym wybuchający wulkan.
Finałową sztuczką Alego było zazwyczaj połykanie dużych ilości wody oraz pinty nafty. Wyciągano wtedy rekwizyt, najczęściej model zamku lub domu wykonany z metalu i stawiano go na stole; w środku rekwizytu palił się mały płomień. Będąc lżejszą niż woda i niemieszalna z nią, nafta układała się nad wodą w żołądku Alego, pozwalając mu na wydobycie jej w pierwszej kolejności. Gdy wszystko było przygotowane, artysta, do dźwięku werbli lub imitacji syreny strażackiej, stawał się „miotaczem ognia”, wytryskując łatwopalną ciecz na metalowy rekwizyt otaczając go płomieniami. Gdy cała nafta została wydobyta z jego żołądka, z odległości do sześciu stóp wytryskiwał z ust wodę, gasząc miniaturowy pożar.
Podczas niektórych występów przedstawiciele publiczności zapraszani byli na scenę, by potwierdzić, że nie dochodzi do oszustwa. Mogli się oni przekonać, że artysta naprawdę połyka przedmioty i zwraca je poprzez dokonywanie regurgitacji. Od czasu do czasu Ali wędrował wśród publiczności podczas wykonywania swojej sztuczki z połykaniem orzechów, zachęcając ludzi do klepania odsłoniętego brzucha, by usłyszeć stukot znajdujących się wewnątrz orzechów. Jedna z gazet oświadczyła, iż wyczyny Alego, będące tak naprawdę „kontrolowanym wymiotowywaniem”, były wykonywane „w sposób pozbawiony jakiegokolwiek uczucia nieprzyjemności lub czegoś odrzucającego czy ohydnego”. Nie wszyscy jednak podzielali tę opinię: przynajmniej jeden z występów Alego został wstrzymany przez organizatorów, gdy zorientowano się, iż sposób, w jaki Ali wykonywał swoje sztuczki „szkodził ich kolacyjnym przedstawieniom”. Sławny specjalista od ucieczek Harry Houdini wspomniał w swojej książce z 1920 roku pt. "Miracle Mongers and Their Methods", że wytryskiwanie wody Alego było „przedstawieniem, które zawsze obrzydzało współczesną publiczność”.
Zdolności Alego fascynowały świat medycyny. Według artykułu z 1928 roku w „The Sheboygan Press” podczas jednego ze spektakli Alego grupa lekarzy badała go w trakcie wykonywania sztuczek. Lekarze byli zadowoleni i przyznali, że on naprawdę połyka, a następnie dokonuje regurgitacji materiałów i przedmiotów, jednak pozostali „zakłopotani jego niecodziennymi zdolnościami”. Według artykułu, który pojawił się w „Naugatuck Daily New”, „lekarze z trzech różnych kontynentów głowili się nad gastrycznymi mechanizmami tego człowieka strusia bez skutku. Badania rentgenowskie były wykonywane podczas jego spektaklu, nie przynosząc żadnych satysfakcjonujących wytłumaczeń; świat chirurgii pozostał kompletnie zadziwiony tym człowiekiem strusiem”.
Hadji Ali w filmach.
Występy Alego zostały zarejestrowane w dwóch filmach: w krótkometrażowym filmie pt. "Strange as It Seems" z 1930 roku oraz "Politiquerias" z 1931 roku, będącym hiszpańskojęzyczną wersją filmu z Flipem i Flapem "Chickens Come Home". Ali również otrzymał rolę epizodyczną tureckiego gospodarza w filmie Warnes Bros. pt. "Scarlet Dawn" z 1932 roku, w którym główne role zagrali Douglas Fairbanks Jr. oraz Nancy Carroll. Dwa filmy dokumentalne zawierają materiał filmowy z Alim wzięty z "Politiquerias": "Gizmo!" z 1977 roku oraz "Vaudeville" z 1999 roku, film dokumentalny wyprodukowany przez KCTS-TV, który przedstawia 90 występów wodewilowych przez dwie godziny. Film ten pojawił się wielokrotnie w amerykańskiej sieci Public Broadcasting Service w ramach serii "American Masters".
Wypowiadając się na temat demokratycznej natury performerskiego kręgu wodewilów, scenarzysta i producent "Vaudeville" stwierdził, nawiązując do Alego, że jego film „obejmował wszystko, od Caruso po człowieka, który wymiotował”. W bardziej entuzjastycznym tonie o artyście wypowiadał się iluzjonista David Blaine. W jednym z odcinków programu "Iconoclasts" David pokazuje Chuckowi Close'owi materiał filmowy z "Politiquerias", w którym widać Alego przeprowadzającego swoją sztuczkę z wodą i benzyną. David skomentował, iż Ali jest jego „ulubionym magikiem (…) to wszystko dzieje się naprawdę, ale nikt nie zdołał tego dokonać po nim (…) to mój ulubiony [magik] wszech czasów”.
Śmierć.
Ali zmarł 5 listopada 1937 w Wolverhampton w Wielkiej Brytanii z powodu niewydolności serca podczas silnego zapalenia oskrzeli. Jeszcze przed jego śmiercią powstała plotka o tym, iż Instytut Rockefellera chce otrzymać żołądek Alego po jego śmierci i jest gotów zapłacić za to 50 000 $. Stwierdzenie to pojawiło się na plakacie jeszcze za jego życia reklamującym występ Alego w teatrze. Po ogłoszeniu jego śmierci, plotka ta pojawiła się ponownie, tym razem twierdzono, że instytut oferuje 10 000 $. Gdy menadżer Instytutu Rockefellera został zapytany o to w wywiadzie, stwierdził, że nigdy nie oferowano pieniędzy za żołądek Alego, podkreślając jednak, że „bardzo chcemy zobaczyć jego ciało”. Almina i Julian przetransportowali ciało Alego z powrotem do Stanów Zjednoczonych na pokładzie "Queen Mary". Według artykułu w "New York Post" (z 29 listopada 1937 roku) Alimina zaoferowała po powrocie ciało swojego ojca instytucji Johns Hopkins University w Maryland w celu przeprowadzenia badań przez chirurgów, po czym miało być przetransportowane do Egiptu, by spocząć w mauzoleum. Według „The Afro-American” z 11 grudnia tego samego roku, zarząd Johns Hopkins University odmówił przyjęcia ciała.

</doc>
<doc id="2806916" url="https://pl.wikipedia.org/wiki?curid=2806916" title="Giorgio Scarlatti">
Giorgio Scarlatti

Giorgio Scarlatti (ur. 2 października 1921 w Rzymie, zm. 26 lipca 1990 tamże) – włoski kierowca wyścigowy, w latach 1956–1961 uczestnik wyścigów Formuły 1, ścigający się także samochodami sportowymi Maserati i Ferrari.
Wyniki w Formule 1.
1 – samochód współdzielony z Harrym Schellem.

</doc>
<doc id="2806922" url="https://pl.wikipedia.org/wiki?curid=2806922" title="Adam Bederski">
Adam Bederski

Adam Bederski (ur. 5 maja 1893, zm. 1 czerwca 1961) – polski poeta, ekpresjonista.
Adam Bederski był synem Antoniego i Elżbiety z Brzeskich. Po ukończeniu gimnazjum studiował w latach 1912–1913 filozofię w Niemczech (najpierw w Berlinie, a następnie w Monachium) i od 1919 w Poznaniu. Interesował się w Niemczech nowymi prądami w sztuce niemieckiej i francuskiej. W czasie I wojny światowej członek tzw. Szeregów Narodowych (konspiracyjnej organizacji studentów uniwersytetu niemieckiego).
Debiutował wierszem "„Poema o człowieku zwykłe"” na łamach krakowskiej „Krytyki”. Współpracował ze „Zdrojem” (1917–1920) i w kwietniu 1918 ogłaszał w imieniu młodych plastyków z poznańskiej grupy "Bunt" (działającej w latach 1918–1920) manifesty programowe (m.in. zawartych w wierszu "„Czytelniku pobożny”" z 1918) inicjujące przełom artystyczny. Reprezentował w „Zdroju” linię antymłodopolską i opowiadał się za kubistyczną odmianą ekspresjonizmu. 
Po rozpadzie grupy w roku 1920 porzucił twórczość literacką. Zamieścił w antologii "„Brzask epoki. W walce o nową sztukę”" swoje ostatnie utwory. Należał do spółki wydawniczej „Ostoja”. Pracował okresowo w poznańskiej Bibliotece Uniwersyteckiej, a później w Gdyni w Komisariacie Rządu oraz w starostwie powiatowym w Nowym Mieście nad Drwęcą. Starosta w Płońsku w latach 1923–1937, a następnie od 1 grudnia 1937 do 15 listopada 1938 pracował w Bratysławie w Konsulacie RP. Od 16 listopada 1938 miał przydział jako pracownik kontraktowy do Konsulatu Generalnego RP w Paryżu. Latem 1939 przebywał we Francji, a w połowie 1940 przeniósł się do Wielkiej Brytanii, gdzie zamieszkał na stałe w północnej Walii w Penrhos. Uczył tam w osiedlu polskim języka angielskiego. Zmarł 1 czerwca 1961. Żonaty z Zofią Skorną i miał syna Adama.

</doc>
<doc id="2806939" url="https://pl.wikipedia.org/wiki?curid=2806939" title="Polabí">
Polabí

Polabí - obszar nad Łabą w Czechach pomiędzy Jaroměřem a Lovosicami. Nie mylić z Połabiem, które znajduje się w Niemczech. Dolna część Polabí jest nazywana "Zahrada Čech" (Ogród Czech), z centrum w Litomierzycach. Do Ogrodu Czech prowadzi przełom Łaby - brama Porta Bohemica. Polabí ma zaawansowane rolnictwo i gospodarkę.
W regionie Polabí działa Polabské muzeum. W powiecie Nymburk leżą Polabské hůry.

</doc>
<doc id="2806940" url="https://pl.wikipedia.org/wiki?curid=2806940" title="Aphyosemion lujae">
Aphyosemion lujae



</doc>
<doc id="2806943" url="https://pl.wikipedia.org/wiki?curid=2806943" title="Kategoria zdolności do służby wojskowej">
Kategoria zdolności do służby wojskowej



</doc>
<doc id="2806944" url="https://pl.wikipedia.org/wiki?curid=2806944" title="Diecezja Pitigliano-Sovana-Orbetello">
Diecezja Pitigliano-Sovana-Orbetello

Diecezja Pitigliano-Sovana-Orbetello – łac. "Dioecesis Pitilianensis-Soanensis-Urbetelliensis" - diecezja Kościoła rzymskokatolickiego we Włoszech, w metropolii Sieny, w regionie kościelnym Toskania.
Diecezja Sovana została erygowana w VII wieku. W 1844 została zmieniona nazwa diecezji na Sovana-Pitigliano. W 1981 do nazwy dodano jeszcze -Orbetello. Ostateczną formę nazwa diecezji uzyskała 30 września 1986.
Od 2021 roku diecezja pozostaje w unii in persona episcopi z diecezją Grosseto. Obie administratury posiadają wspólnego biskupa diecezjalnego, jednak zachowały odrębne kurie i katedry.

</doc>
<doc id="2806945" url="https://pl.wikipedia.org/wiki?curid=2806945" title="Lądowisko Słupsk-Pałowo">
Lądowisko Słupsk-Pałowo

Lądowisko Słupsk-Pałowo – lądowisko w Pałowie, położone w gminie Postomino, w województwie zachodniopomorskim, ok. 18 km na zachód od Słupska. Lądowisko należy do Fundacji Słupskie Skrzydła.
Lądowisko powstało w 2009, figuruje w ewidencji lądowisk Urzędu Lotnictwa Cywilnego, dysponuje trawiastą drogą startową o długości 400 m.

</doc>
<doc id="2806947" url="https://pl.wikipedia.org/wiki?curid=2806947" title="Archidiecezja Perugia-Città della Pieve">
Archidiecezja Perugia-Città della Pieve

Archidiecezja Perugia-Città della Pieve – łac. "Archidioecesis Perusina-Civitatis Plebis" – archidiecezja Kościoła rzymskokatolickiego we Włoszech, w regionie kościelnym Umbria. Jest główną diecezją metropolii Perugii.
Diecezja Sieny została erygowana w II wieku. W 1882 podniesiona do rangi archidiecezji. 15 sierpnia 1972 stała się siedzibą metropolii. 30 września 1986 została połączona z niewielką diecezją Città della Pieve, uzyskując obecną nazwę.

</doc>
<doc id="2806952" url="https://pl.wikipedia.org/wiki?curid=2806952" title="Gerino Gerini">
Gerino Gerini

Gerino Gerini (ur. 10 sierpnia 1928 w Rzymie, zm. 17 kwietnia 2013 w Cremonie) – były włoski kierowca wyścigowy.
Życiorys.
Z pochodzenia szlachcic, w połowie lat 50. testował sportowe samochody Ferrari. W latach 1953–1954 brał udział w Mille Miglia, ale nie ukończył zawodów. W 1956 roku zadebiutował w Formule 1 i w debiucie w Grand Prix Argentyny wraz z Chico Landim zajął czwarte miejsce. W niewliczanym do klasyfikacji Mistrzostw Świata Grand Prix Neapolu zajął trzecie miejsce. Pod koniec lata wygrał swoją klasę w Coppa Inter Europa na torze Monza. W 1958 roku ponownie ścigał się w Formule 1, ale starym i niekonkurencyjnym już wówczas Maserati 250F nie osiągał dobrych wyników. W 1960 roku wziął udział w wyścigu 1000 km Nürburgring, ale go nie ukończył z powodu wypadku.
Po zarzuceniu kariery wyścigowej pracował w Lamborghini. Obecnie mieszka we Florencji.
Wyniki w Formule 1.
1 – samochód współdzielony z Chico Landim.

</doc>
<doc id="2806954" url="https://pl.wikipedia.org/wiki?curid=2806954" title="Gualtiero Bassetti">
Gualtiero Bassetti

Gualtiero Bassetti (ur. 7 kwietnia 1942 w Popolano di Marradi) – włoski duchowny katolicki, arcybiskup Perugii w latach 2009-2022.
Życiorys.
Święcenia kapłańskie otrzymał 29 czerwca 1966 i został inkardynowany do archidiecezji Florencji. Po krótkim stażu wikariuszowskim rozpoczął pracę w niższym seminarium we Florencji, zaś w latach 1972-1979 kierował tą szkołą. W 1979 został mianowany rektorem wyższego seminarium florenckiego. W 1990 objął funkcję prowikariusza generalnego, a dwa lata później awansował na wikariusza generalnego archidiecezji.
9 lipca 1994 papież Jan Paweł II mianował go ordynariuszem diecezji Massa Marittima-Piombino. Sakry biskupiej udzielił mu 8 września 1994 ówczesny metropolita Florencji – kardynał Silvano Piovanelli.
21 listopada 1998 został biskupem diecezji Arezzo-Cortona-Sansepolcro.
16 lipca 2009 papież Benedykt XVI mianował go arcybiskupem Perugii.
W latach 2009-2014 był wiceprzewodniczącym Konferencji Episkopatu Włoch, zaś w latach 2017-2022 był jej przewodniczącym.
22 lutego 2014 papież Franciszek mianował go kardynałem. 7 kwietnia 2022 po ukończeniu 80 lat utracił prawo do udziału w konklawe. 27 maja 2022 papież Franciszek przyjął jego rezygnację z funkcji metropolity Perugii.

</doc>
<doc id="2806960" url="https://pl.wikipedia.org/wiki?curid=2806960" title="Metropolia Perugia-Città della Pieve">
Metropolia Perugia-Città della Pieve

Metropolia Perugia-Città della Pieve – metropolia Kościoła rzymskokatolickiego we Włoszech, jedna z trzech metropolii w regionie Umbrii. Powstała 15 sierpnia 1972. W jej skład wchodzi metropolitalna archidiecezja Perugia-Città della Pieve oraz cztery diecezje. Od 2009 godność metropolity sprawuje kard. Gualtiero Bassetti. 
W skład metropolii wchodzą:

</doc>
<doc id="2806961" url="https://pl.wikipedia.org/wiki?curid=2806961" title="Przełamanie Wału Pomorskiego">
Przełamanie Wału Pomorskiego

Przełamanie Wału Pomorskiego – walki jednostek 1 Armii Wojska Polskiego i Armii Czerwonej w ramach operacji wiślańsko-odrzańskiej 1 Frontu Białoruskiego (1 FB).
Wał Pomorski.
Niemcy wybudowali Wał Pomorski w latach 1932–1945 na granicy niemiecko-polskiej. Był linią umocnień ciągnących się około 275 kilometrów. Liczył około 900 schronów żelbetonowych oraz stanowisk ogniowych różnego rodzaju i przeznaczenia. Umocnienia żelbetowe i betonowe uzupełnione były transzejami strzeleckimi, rowami łączącymi i schronami drewniano – ziemnymi oraz zaporami inżynieryjnymi. W l. 1944 – 1945 Wał był modernizowany na głównej pozycji obronnej. Wał tzw. linia D-1 ciągnęła się od Ustki przez Słupsk, Szczecinek, Krągi, na zach. od Nadarzyc, Wałcz, zachodni brzeg Drawy, płn. brzeg Noteci do Santoka. Od rej. Szczecinka na zachodnim brzegu Gwdy przygotowana była pozycja polowa (pas przesłaniania) obejmująca Podgaje, Jastrowie i Piłę. Na linii: Kołobrzeg, Białogard, Połczyn-Zdrój, Choszczno, Gorzów Wielkopolski ciągnęła się polowa linia Wału częściowo ufortyfikowana tzw. linia D-2.
Działania wojsk.
Po wyzwoleniu Warszawy 1 AWP wykonywała w ramach operacji wiślańsko-odrzańskiej marsz-manewr wzdłuż lewego brzegu Wisły do Bydgoszczy, zabezpieczając styk między 1 i 2 Frontem Białoruskim. Na podstawie dyrektywy operacyjnej dowódcy 1 FB z 28 stycznia 1945 r. przeszła 29 stycznia do pierwszego rzutu 1 FB i z rejonu Bydgoszczy w kierunku: Jastrowie, Iłowiec, Poźrzadło Wlk., Suchań, Widuchowa rozpoczęła marsz z zadaniem prowadzenia natarcia i osłony północnego skrzydła frontu i do 6 lutego 1945 roku wyjścia nad Odrę. Wynika z tego, że średnie tempo natarcia powinno wynosić ponad 27 kilometrów na dobę. Sąsiadami 1 AWP były jednostki radzieckie: z prawej 2 Korpus Kawaleryjski, z lewej 47 Armia. Marsz ubezpieczony odbywał się w dwóch kolumnach. 30 stycznia pod Złotowem 4 Dywizja Piechoty nawiązała styczność ogniową z nieprzyjacielem. 31 stycznia obie kolumny walczyły już nad Gwdą z broniącymi pozycji polowej na linii Podgaje, Jastrowie, Ptusza wojskami niemieckimi. Na kierunku działania 1 AWP broniła się 15 Dywizja Piechoty SS z 16 KA 2 Armii. 1 – 3 lutego, walcząca na prawym skrzydle armii 1 Dywizja Piechoty stoczyła walkę o Podgaje. Na skutek poniesionych strat, po zdobyciu miejscowości dywizja przeszła do II rzutu armii. Na jej miejsce weszła 6 DP. 4 DP, działająca w lewej kolumnie Armii, 31 stycznia opanowała Ptuszę i podeszła pod Szwecję. 2 lutego i w nocy 2/3 10 pp z 4 DP i 16 pp z 6 DP stoczyły walkę o Jastrowie opanowując je. W czasie walk o pas przesłaniania Wału, na skutek oddalenia walczących wojsk od baz zaopatrzenia oraz śnieżyc, wystąpiły trudności z zaopatrzeniem oddziałów w paliwo i amunicję. Czołgi i artyleria pozostawały w tyle i nie zawsze wspierały walczące oddziały. Do 4 lutego 4 i 6 Dywizja Piechoty podeszły pod główną pozycję Wału biegnącą za jeziorami: Dobre, Zbiczno, Smolne, Łubianka. Pozycji tej broniło 11 batalionów piechoty i 140 dział pancernych, dział artyleryjskich i moździerzy dywizji „Märkisch Friedland”, 48 pułk zmotoryzowany, dwa bataliony niszczycieli czołgów: „Emil” i „Friedlich” i oddziały Volkssturmu. W pasie działania 1 AWP było 35 schronów żelbetowych. Przełamanie wykonywały 4 i 6 DP wsparte 1 i 5 Brygadą Artylerii Ciężkiej, 11 Pułkiem Artylerii Haubic, 8. i 10 batalionami saperów. 5 lutego oddziały 6 DP związały walką jednostki niemieckie na Nadarzyckim Rejonie Umocnionym.
4 DP wiązała walką Niemców na przesmyku Morzyca, między jeziorami Dobre i Zbiczno. W czasie walk 11 pp przeniknął na tyły Niemców, dwa jego bataliony zostały okrążone. Dowódca 4 DP wprowadził nowe siły: 10 pp, 1/11 pp i 2/12 pp i do świtu 6 lutego ponownie włamał się w ugrupowanie nieprzyjaciela. Walcząc w okrążeniu bataliony 11 pp umożliwiły siłom głównym 4 DP dokonać wyłomu o szerokości 3 km i głębokości 4 km. W wyłom gen. Popławski wprowadził 1 DP. Dywizje pogłębiły wyłom w Wale do szosy Czaplinek – Wałcz, na odcinku Iłowiec – Dobrzyca.
7 lutego dowódca armii skierował do Nadarzyc 3 DP i 13 Pułk Artylerii Pancernej. 6., 1. i 4 DP kontynuowały natarcie. W końcu dnia osiągnęły rejon: Iłowiec, Wielboki, Dobrzyca, Golce. Także 7 lutego 1 AWP razem z radzieckimi związkami operacyjnymi osiągnęły rubież dogodną do obrony: Łubowo, Czaplinek, Złocieniec, Drawsko Pomorskie, Ińsko, Stargard.
1 AWP uderzyła głównymi siłami na Czaplinek, 4 DP na Karsibór – Lubno. 8 lutego 4 DP zaczęła wychodzić na skrzydło i tyły Wałeckiego Zgrupowania, atakowanego od czoła przez 47 A. Dowódca frontu wstrzymał uderzenia 1 AWP na płn. zachód i nakazał uderzyć dwoma dywizjami i brygadą pancerną w kierunku Kolno, Piecnik i Mirosławiec. 9 lutego utworzono silne zgrupowanie uderzeniowe w składzie: 1 i 2 DP, 1 Warszawska Brygada Pancerna, 4 Pułk Czołgów Ciężkich, 13 Pułk Artylerii Pancernej, 1 Brygada Artylerii Armat, 2 Brygada Artylerii Haubic, 4 Brygada Artylerii Przeciwpancernej, 1 Pułk Moździerzy oraz 8 i 11 bataliony saperów. 9 lutego zgrupowanie przełamało obronę na kierunku Piecnika, a 10 opanowało Mirosławiec. W ten sposób 1 AWP przełamała obronę niemiecka na głębokość 30 km, wyszła na tyły zgrupowania wałeckiego i przecięła mu drogę odwrotu. Do 12 lutego jednostki 1 AWP zostały zatrzymane na rubieży: Łowicz Wałecki, Żabin, Sośnica, Świerczyna, Będlino (wył), płn. skraj Nadarzyc, Borujsko (wył), gdzie Niemcy zorganizowali obronę na pozycji ryglowej.
W bitwie o Wał Pomorski w okresie od 30 stycznia do 11 lutego straty 1 AWP wyniosły: 1780 poległych, 2767 zostało rannych, a 1055 zaginęło. Straty niemieckie wyniosły ok. kilku tys. żołnierzy oraz ok. 1,5 tys. wziętych przez Polaków do niewoli. Jednostki 1 AWP zniszczyły lub zdobyły 30 czołgów i dział pancernych, 130 dział i moździerzy, 630 samochodów, zniszczyły 27 schronów bojowych.
W okresie 1–11 lutego w czasie walk o Wał Pomorski Polacy zdobyli m.in.: Złotów (30–31 stycznia), Jastrowie (3 lutego), Dobrzycę (5–8 lutego), Nadarzyce (5–6 lutego), Mirosławiec (10 lutego),
Upamiętnienie.
Walki żołnierza polskiego o przełamanie Wału Pomorskiego zostały upamiętnione na Grobie Nieznanego Żołnierza w Warszawie napisem na jednej z tablic po 1990 r. „WAŁ POMORSKI 1 – 10 II 1945”.
W miejscowości Golce w okresie Polski Ludowej umieszczono głaz poświęcony walkom stoczonym przez 11 pułk 4 Dywizji Piechoty LWP w nocy z 7 na 8 lutego 1945 o zdobycie miejscowości i poszerzenie wyłomu w głównej pozycji Wału Pomorskiego.
Rekonstrukcje.
Są organizowane również rekonstrukcje walk podczas przełamywania Wału Pomorskiego. W 2010 w inscenizacji wzięło udział blisko 120 osób z grup rekonstrukcyjnych z Polski, Łotwy i Estonii, m.in. Grupa Inscenizacji Historycznych Pomerania 1945, Lubuskie Towarzystwo Rekonstrukcyjne, GRH Salamandra, GRH Gryf, GRH Teatrum Historica, GRH 62. Pułku Piechoty Bydgoskiej, Pomorskie Muzeum Wojskowe w Bydgoszczy oraz GRH Reichsof.
Od 2013 r. Stowarzysze Historyczne „Erika” realizuje projekt „Przełamanie Pommernstellung – bitwa o Wał Pomorski” – w historycznym czasie – początek lutego, w historycznych miejscach – Szwecja, Zdbice, Nadarzyce, Golce, w historycznych mundurach – rekonstruktorzy 1 AWP, z całej Polski, maszerują dawnymi szlakami bojowymi w oparciu o reprinty map, szukając dawnych miejsc, żyjąc przez kilka dni tak, jak żyli kilkadziesiąt lat wcześniej polscy żołnierze.

</doc>
<doc id="2806966" url="https://pl.wikipedia.org/wiki?curid=2806966" title="Zaczagańsk">
Zaczagańsk



</doc>
<doc id="2806968" url="https://pl.wikipedia.org/wiki?curid=2806968" title="Lądowisko Borsk">
Lądowisko Borsk

Lądowisko Borsk (kod ICAO: EPBO) – lądowisko w Borsku, położone w gminie Karsin, w województwie pomorskim, ok. 27 km na południe od Kościerzyny. Lądowisko należy do osoby prywatnej.
Lądowisko powstało w 2010 na powojskowym lotnisku Borsk. Figuruje w ewidencji lądowisk Urzędu Lotnictwa Cywilnego, dysponuje asfaltową drogą startową o długości 1500 m.

</doc>
<doc id="2806969" url="https://pl.wikipedia.org/wiki?curid=2806969" title="Dywa 08">
Dywa 08

Dywa 08 – samochód Formuły 1 zaprojektowany przez Dydo Monguzziego i skonstruowany przez Dywę.
Historia.
Model ten stanowił trzecią próbę wejścia Dywy do Formuły 1, po modelach 1973 i 1974. Samochód został zaprezentowany na początku 1979 roku na targach Motor Sud Salerno i w założeniu miał w pełni wykorzystywać efekt przypowierzchniowy. Samochód, sponsorowany przez firmę Petteruti, miał zostać wystawiony na Grand Prix Belgii, a jego kierowcą miał być Alberto Colombo. Nigdy jednak do tego nie doszło.

</doc>
<doc id="2806970" url="https://pl.wikipedia.org/wiki?curid=2806970" title="Oko Sahary">
Oko Sahary



</doc>
<doc id="2806972" url="https://pl.wikipedia.org/wiki?curid=2806972" title="Diecezja Foligno">
Diecezja Foligno

Diecezja Foligno (łac. "Dioecesis Fulginatensis") – diecezja Kościoła rzymskokatolickiego we Włoszech, w metropolii Perugii, w regionie kościelnym Umbria.
Według tradycji w pobliżu Foligno działali apostołowie Piotr i Paweł. Biskupstwo zostało założone już w I wieku. Za pierwszych biskupów uważa się męczenników Kryspolda i Brycjusza oraz Felicjana. Natomiast pierwszym historycznie biskupem był Urban (w 487 r.). Wśród wybitnych biskupów Foligno znajdują się m.in. św. Bonfiliusz OSB (w 1078 r.) - uczestnik pierwszej Krucjaty; uczestnicy Soboru Trydenckiego - Isidoro Clario OSB i Clemente Dolera OFM; kard. Giovanni Antonio Serbelloni czy kard. Giorgio Gusmini.
W XII-XIV wieku Foligno było niezależną komuną miejską. W 1409 weszła w skład Państwa Kościelnego zachowując jednak autonomię. W 1080 benedyktyni z klasztoru "Santa Croce" (św. Krzyża) w Sassovivo utworzyli kongregację, która w XIV wieku obejmowała ponad 140 kościołów, 20 opactw i 73 przeoraty. Z kolei święty Franciszek z Asyżu założył tutaj w 1213 konwent braci mniejszych.
Ważniejsze zabytki.
Katedra w Foligno została zbudowana w 1133 na miejscu bazyliki św. Felicjana z V wieku, z portalem z 1201, została przebudowana i powiększona w XVI-XVIII wieku. Ważniejsze kościoły to m.in. "Santa Maria Infraportas" (trójnawowa bazylika z freskami XII i XVI w.), "S. Giovanni Profiamma" (1231), "S. Domenico" (1251, obecnie teatr) oraz renesansowy "della Nunziatella" (1494) z dziełami Perugina. W Foligno w 1472 ukazało się pierwsze wydanie "Boskiej komedii" Dantego.

</doc>
<doc id="2806974" url="https://pl.wikipedia.org/wiki?curid=2806974" title="EPBO">
EPBO



</doc>
<doc id="2806977" url="https://pl.wikipedia.org/wiki?curid=2806977" title="Diecezja Gubbio">
Diecezja Gubbio

Diecezja Gubbio (łac. "Dioecesis Eugubina") – diecezja Kościoła rzymskokatolickiego we Włoszech, w metropolii Perugii, w regionie kościelnym Umbria.
Została erygowana w V wieku.

</doc>
<doc id="2806978" url="https://pl.wikipedia.org/wiki?curid=2806978" title="Reginald Hill">
Reginald Hill

Reginald Charles Hill, (ur. 3 kwietnia 1936 w West Hartlepool – zm. 12 stycznia 2012 w Ravenglass) – angielski pisarz, autor powieści kryminalnych, m.in. o policjantach Dalziel i Pascoe.
Książki.
Seria Dalziel i Pascoe.
Wydawnictwo Nowa Proza, tłumaczył Wojciech Szypuła

</doc>
<doc id="2806980" url="https://pl.wikipedia.org/wiki?curid=2806980" title="Diecezja Città di Castello">
Diecezja Città di Castello

Diecezja Città di Castello (łac. "Dioecesis Civitatis Castelli o Tifernatensis") – diecezja Kościoła rzymskokatolickiego we Włoszech, w metropolii Perugii, w regionie kościelnym Umbria.
Została erygowana w VII wieku.

</doc>
<doc id="2806981" url="https://pl.wikipedia.org/wiki?curid=2806981" title="Syrraxis">
Syrraxis



</doc>
<doc id="2806982" url="https://pl.wikipedia.org/wiki?curid=2806982" title="Narcinops">
Narcinops



</doc>
<doc id="2806983" url="https://pl.wikipedia.org/wiki?curid=2806983" title="Gonionarce">
Gonionarce



</doc>
<doc id="2806984" url="https://pl.wikipedia.org/wiki?curid=2806984" title="Cyclonarce">
Cyclonarce



</doc>
<doc id="2806986" url="https://pl.wikipedia.org/wiki?curid=2806986" title="Pielęgniczka boliwijska">
Pielęgniczka boliwijska

Pod nazwą pielęgniczka boliwijska wymieniane są 2 różne gatunki ryb:

</doc>
<doc id="2806988" url="https://pl.wikipedia.org/wiki?curid=2806988" title="Javier Camuñas">
Javier Camuñas



</doc>
<doc id="2806989" url="https://pl.wikipedia.org/wiki?curid=2806989" title="Diecezja Asyż-Nocera Umbra-Gualdo Tadino">
Diecezja Asyż-Nocera Umbra-Gualdo Tadino

Diecezja Asyż-Nocera Umbra-Gualdo Tadino (łac. "Dioecesis Assisiensis-Nucerina-Tadinensis") – diecezja Kościoła rzymskokatolickiego we Włoszech, w metropolii Perugii, w regionie kościelnym Umbria.
Diecezja Asyż została erygowana w III wieku. 30 września 1986 została połączona z diecezją Nocera Umbra-Gualdo Tadino.

</doc>
<doc id="2806993" url="https://pl.wikipedia.org/wiki?curid=2806993" title="Komitet Obywatelski miasta Warszawy">
Komitet Obywatelski miasta Warszawy



</doc>
<doc id="2806997" url="https://pl.wikipedia.org/wiki?curid=2806997" title="Nalot na Bin Ladena">
Nalot na Bin Ladena

Nalot na Bin Ladena (ang. tytuł "Seal Team Six: The Raid On Osama Bin Laden") – oparty na prawdziwych wydarzeniach amerykański film akcji z 2012 roku. Film opowiada o misji amerykańskich żołnierzy w efekcie której zabito długo poszukiwanego przywódcę Al-kaidy Osamę ben Ladena. Premiera filmu odbyła się w telewizji National Geographic Channel 4 listopada 2012 roku. Premierową emisję filmu obejrzało niemal 2,7 miliona Amerykanów.

</doc>
<doc id="2806998" url="https://pl.wikipedia.org/wiki?curid=2806998" title="Jędrzej Moraczewski (premier)">
Jędrzej Moraczewski (premier)



</doc>
<doc id="2807000" url="https://pl.wikipedia.org/wiki?curid=2807000" title="Rambler American">
Rambler American

Rambler American – samochód osobowy klasy kompaktowej produkowany przez amerykański koncern AMC w latach 1958–1969. 
Pierwsza generacja.
Rambler American został zaprezentowany po raz pierwszy w 1958 roku.
Rambler American wywodzi się z samochodu Nash Rambler, wprowadzonego na rynek w 1950 roku przez firmę Nash Motors, który był jednym z pierwszych amerykańskich samochodów kompaktowych. Charakteryzował się samonośnym nadwoziem o rozstawie osi 100 cali (2540 mm); mniejszym od dominujących samochodów na rynku amerykańskim. W 1953 roku Rambler został znacznie przestylizowany przez włoskie studio Pininfarina, a od 1955 roku produkowany był przez nowy koncern American Motors, który przejął markę Nash. W 1956 roku zastąpiła go nowa generacja modelu Rambler, występująca jedynie w wersji czterodrzwiowej o dłuższym rozstawie osi 108 cali (2743 mm). Z uwagi jednak na duży popyt na mniejsze samochody, w 1958 roku modelowym koncern American Motors postanowił wznowić produkcję przestylizowanego oryginalnego dwudrzwiowego Ramblera o rozstawie osi 100 cali, który otrzymał nazwę American.
Przy rozstawie osi równym 2540 mm długość nadwozia wynosiła 4528 mm. Jako źródło napędu wykorzystano silnik R6 3,2 l o mocy maksymalnej 91 KM (67 kW). Pierwszy rocznik dostępny był wyłącznie jako 2-drzwiowy sedan. W 1959 dodano wariant 2-drzwiowe kombi. Poziom sprzedaży rocznika 1959 wyniósł 91 491 egzemplarzy, w tym 32 639 kombi.
W 1960 roku do oferty dołączył 4-drzwiowy sedan. Moc silnika dla wersji Custom wzrosła do 127 KM (93 kW). Poziom sprzedaży ciągle wzrastał, nabywców znalazło 120 603 egzemplarzy rocznika 1960.
Druga generacja.
Rambler American II został zaprezentowany po raz pierwszy w 1961 roku.
Druga generacja Americana przeszła obszerne modyfikacje wizualne, porzucając obłe i zaokrąglone proporcje poprzednika na rzecz sylwetki z wyraźniej zaznaczonymi krawędziami. Z przodu pojawiła się duża, szeroka atrapa chłodnicy, z kolei kantyn nadwozia zdobiły chromowane linie.
Do gamy wersji nadwoziowych dołączył 2-drzwiowy kabriolet oraz 4-drzwiowe kombi. Do napędu służył wciąż ten sam silnik R6 3,2 l. W połowie 1963 wprowadzono najmocniejszą wersję Americana 2. generacji - 440-H. Silnik wzmocniono do 140 KM (103 kW).
Trzecia generacja.
Rambler American III został zaprezentowany po raz pierwszy w 1964 roku.
Trzecia i ostatnia generacja Ramblera Americana zyskała bardziej kanciastą formę nadwozia, zyskując liczne przetłoczenia zdobiące panele boczne nadwozia i maskę. Nawiązując do większych modeli Ramblera, nadwozie zyskało dwukolorowe malowanie nadwozia i podłużną tylną część nadwozia.
Do gamy jednostek napędowych dołączyły nowe silniki: R6 3.3 i 3.8 oraz V8 4.8, 5.6 i 6.4 (w kolejnych latach produkcji). Ostatni Rambler został wyprodukowany 30 czerwca 1969 roku.

</doc>
<doc id="2807006" url="https://pl.wikipedia.org/wiki?curid=2807006" title="Rhinodactylus">
Rhinodactylus



</doc>
<doc id="2807007" url="https://pl.wikipedia.org/wiki?curid=2807007" title="Priodontichthys">
Priodontichthys



</doc>
<doc id="2807008" url="https://pl.wikipedia.org/wiki?curid=2807008" title="Priodon">
Priodon



</doc>
<doc id="2807009" url="https://pl.wikipedia.org/wiki?curid=2807009" title="Nasonus">
Nasonus



</doc>
<doc id="2807010" url="https://pl.wikipedia.org/wiki?curid=2807010" title="Keris">
Keris



</doc>
<doc id="2807012" url="https://pl.wikipedia.org/wiki?curid=2807012" title="Cyphomycter">
Cyphomycter



</doc>
<doc id="2807013" url="https://pl.wikipedia.org/wiki?curid=2807013" title="Callicanthus">
Callicanthus



</doc>
<doc id="2807014" url="https://pl.wikipedia.org/wiki?curid=2807014" title="Axinurus">
Axinurus



</doc>
<doc id="2807015" url="https://pl.wikipedia.org/wiki?curid=2807015" title="Atulonotus">
Atulonotus



</doc>
<doc id="2807016" url="https://pl.wikipedia.org/wiki?curid=2807016" title="Dworzec (film)">
Dworzec (film)

Dworzec – film dokumentalny z roku 1980 w reżyserii Krzysztofa Kieślowskiego, ukazujący życie codzienne na Dworcu Centralnym w Warszawie.

</doc>
<doc id="2807021" url="https://pl.wikipedia.org/wiki?curid=2807021" title="A Wandering Winterdream Beneath the Cold Moon">
A Wandering Winterdream Beneath the Cold Moon

A Wandering Winterdream Beneath the Cold Moon – debiutanckie wydawnictwo niemieckiego zespołu blackmetalowego Lunar Aurora, wydane w 1995 roku. Sfinansowane zostało ono w całości przez członków zespołu. Ukazało się w liczbie jedynie 100 kopii.

</doc>
<doc id="2807022" url="https://pl.wikipedia.org/wiki?curid=2807022" title="Give a Little Bit">
Give a Little Bit

Give A Little Bit – singel brytyjskiej, progresywnej grupy rockowej Supertramp z albumu "Even in the Quietest Moments..." wydany w maju 1977 roku. Utwór błyskawicznie stał się międzynarodowym przebojem, co potwierdzają liczne notowania na listach przebojów. Singiel został wydany ponownie w celach charytatywnych przez ITV Telethon, nie odnosząc jednak sukcesu.
Utwór oznaczony jest jako wspólna kompozycja Ricka Daviesa i Rogera Hodgsona, lecz tak naprawdę jest autorstwa Hodgsona. Hogdson i Davies stanowili duet kompozytorski do czasu odejścia Hodgsona w 1983 roku.
Perkusista grupy mówi o tym utworze tak: "Roger pracował w Malibu nad tym utworem dłuższą chwilę. Słyszałem tę piosenkę w pokojach hotelowych i w podobnych miejscach. Miał on [Roger] tę piosenkę na małej taśmie gdy dołączałem się do zespołu, więc byłem zżyty z tą melodią. Próbowaliśmy wielu dźwięków perkusyjnych, lecz gdy uderzałem w prawą stronę werbla brzmiało to jak... uderzenia pociągu. W całym utworze jest tylko werbel i bęben basowy, bez tom-tomów czy czegokolwiek."
Występy na żywo.
"Give A Little Bit" miał zostać wydany na albumie "Paris", jednak członkowie zespołu stwierdzili, że żadna z nagranych wersji nie nadaje się do wydania z powodu złej jakości. Od czasu odejścia Rogera Hodgsona z zespołu piosenka ta jest stałym punktem jego repertuaru koncertowego. Utwór został wykonany również podczas koncertu Hodgsona z Ringo Starrem w 2001 roku i znajduje się na albumie Starra pt. "Ringo Starr and Friends". W niedzielę 1 lipca 2007 roku Roger Hodgson zaśpiewał tę piosenkę podczas Koncertu dla Diany na stadionie Wembley w Londynie.
Po odejściu Hodgsona w 1983 roku zespół wyłączył utwór z repertuaru koncertowego. Powrócił on dopiero podczas trasy grupy w 2002 roku, zatytułowanej "One More For The Road Tour". Śpiewał ją wtedy Jessie Siebenberg. Utwór był grany również podczas trasy koncertowej pt. "70-10 Tour" w 2010 roku.
Spis utworów.
1977: singiel 7".
Strona A
Strona B

</doc>
<doc id="2807024" url="https://pl.wikipedia.org/wiki?curid=2807024" title="Auf dunklen Schwingen">
Auf dunklen Schwingen

Auf dunklen Schwingen – drugie wydawnictwo niemieckiego zespołu blackmetalowego Lunar Aurora, wydane w 1996. Sfinansowane zostało ono w całości przez członków zespołu. Istnieją dwie wersje dema, z czego każda ma inną okładkę.

</doc>
<doc id="2807029" url="https://pl.wikipedia.org/wiki?curid=2807029" title="DITEL S.A.">
DITEL S.A.



</doc>
<doc id="2807031" url="https://pl.wikipedia.org/wiki?curid=2807031" title="Libistros i Rodamne">
Libistros i Rodamne

 Libistros i Rodamne – romans bizantyński z XIV wieku.
Powieść poetycka "Libistros i Rodamne" znana jest w rękopisach jako "Wiersze bardzo erotyczne – opowiadanie Libistrosa" ("Stíchoj polý erotikój – Aphégesis Lybístru"). Utwór liczy sobie 3841 nierymowanych wierszy politycznych. Składa się z dwóch wyraźnie odrębnych części. Narratorem obydwu jest powracający do domu, do swej ukochanej, Klejtobos. W pierwszej części romansu Klejtobos opowiada o losach zachodniego rycerza Libistrosa, o których usłyszał od niego samego. Libistros wszedł do świątyni Erosa i otrzymał przepowiednię, że pozyska miłość indyjskiej księżniczki, Rodamny. Jakoż istotnie zyskuje ją, potem traci dziewczynę, by dopiero po wielu trudach i przeszkodach na zawsze się z nią połączyć i zostać królem Srebrnogrodu (Argyrokastron). Na tym kończy się pierwsza część utworu. Drugą część romansu wypełniają dzieje miłości Klejtobosa. Zakochał się on nieszczęśliwie w perskiej księżniczce Myrtanie. Myrtana wychodzi jednak za mąż za innego. Klejtobos pomaga Libistrosowi w odzyskaniu ukochanej Rodamny, w zamian za to otrzymuje za żonę siostrę Rodamny, Melantię. Melantia jednak niebawem umiera, a Klejtobos wraca do ojczyzny. Na miejscu okazuje się że, nieszczęśliwie kochaną przez niego Myrtana została wdową. Klejstobos poślubia ją i tak szczęśliwie kończą się jego przygody.
Swoisty wdzięk utworu płynie z pomieszania kultury francuskiej z grecko-orientalnym obrazem życia codziennego. Jak w innych utworach tego nurtu niemałą rolę odgrywają w nim czary. Jest w nim i czarownica i czarodziejski pierścionek. W odróżnieniu od " Beltandra i Chrysantzy" poemat jest utrzymany w bardziej wykwintnym tonie, a partie erotyczne cechuje większy umiar. Utwór powstał w XIV wieku, najprawdopodobniej na Cyprze, o czym świadczą liczne elementy cypryjskiego dialektu ludowego.

</doc>
<doc id="2807038" url="https://pl.wikipedia.org/wiki?curid=2807038" title="John Stockwell">
John Stockwell

John Stockwell Samuels IV, lepiej znany jako John Stockwell (ur. 25 marca 1961 w Galveston w Teksasie) – amerykański aktor, reżyser, scenarzysta i producent filmowy i telewizyjny.
Życiorys.
Wczesne lata.
Urodził się jako syn Ellen Richards i adwokata Johna Samuelsa III. Dorastał wraz z siostrami - Evelyn Kathleen, która została historykiem i matką piosenkarki Florence Welch. We wczesnym dzieciństwie wraz z kolegami tworzył w garażu produkcje filmowe. Podczas liceum St. Paul’s zaczął grywać w małych teatrach, wygrał konkurs stanowy, zabawiał się reżyserowaniem i miał agenta, który załatwił mu debiut sceniczny w sztuce "Trzech chłopców" ("Three Boys") w Playwrights Horizons w Nowym Jorku.
Kariera.
Mając 17 lat podjął naukę na wydziale efekty wizualne i nauka o środowisku naturalnym na Uniwersytecie Harvarda. Jednocześnie pracował jako członek obsady opery mydlanej CBS "Guiding Light" ("The Guiding Light"). Studiował aktorstwo pod kierunkiem Hala Aspreya przy Actor's Workshop of New York University's School of the Arts.
Później przeniósł się do Anglii, gdzie w londyńskiej Royal Academy of Dramatic Art trenował w szermierce i walkach, wokalnych metodach i modulacji, otwarcie wyrażanej interpretacji przy National Theatre i Alexander Technique. Po powrocie do Nowego Jorku został liderem i gitarzystą zespołu rockowego „The Brood” ("Potomstwo"). Występował także na scenie, m.in. podczas Williamstown Theatre Festival w Williamstown jako Lobo w sztuce Tennessee Williamsa "Camino Real", a także "Wesołe kumoszki z Windsoru" i "Makbet" na Houston Shakespeare Festival w Houston, "Przebudzenie wiosny" na Brighton Festival w Brighton, "Łup" ("Loot") Joego Ortona jako Hal, i "Ach pustynio!" ("Ah, Wilderness!") Eugene’a O’Neilla. W okresie gdy dorabiał jako model przyjaźnił się z Andy Warholem.
Na dużym ekranie grał m.in. w komedii Andrew Bergmana "Jak świetnie" ("So Fine", 1981) u boku Ryana O’Neala i Jacka Wardena oraz komedii Curtisa Hansona "Eskapada" ("Losin' It", 1983) z udziałem Toma Cruise’a i Shelley Long. W miniserialu ABC "Północ-Południe" ("North and South, Book 1", 1985) wcielił się w postać Billy’ego Hazarda. W 1987 roku zadebiutował jako reżyser dramatu sensacyjnego "Ćpuny w szkole" ("Under Cover") z Jennifer Jason Leigh i Barrym Corbinem.
Życie prywatne.
Spotykał się z Biancą Jagger (1980), Barbarą Allen (1980) i Rae Dawn Chong (1983-1985). W 1988 poślubił Helene Henderson.

</doc>
<doc id="2807039" url="https://pl.wikipedia.org/wiki?curid=2807039" title="Tadeusz Nowakowski (architekt)">
Tadeusz Nowakowski (architekt)

Tadeusz Nowakowski ps. "Jan Ryś" (ur. 15 maja 1879 w Medwinie, zm. 3 sierpnia 1957 w Warszawie) – polski architekt, malarz, kapitan saperów Wojska Polskiego.
Życiorys.
Wykształcenie średnie zdobywał w Krakowie i Lwowie, a wyższe na wydziale architektury Politechniki Lwowskiej (1900–1907) i w Akademii Sztuk Pięknych w Krakowie. Po ukończeniu studiów wyższych pracował przy budowie Politechniki Warszawskiej, Dworca Głównego we Lwowie oraz szeregu budowli. Od 1910 pracował przy pracach konserwatorskich na Wawelu. Po wybuchu I wojny światowej, od 1914 służył w stopniu podporucznika w I Brygadzie Legionów Polskich, pełnił służbę jako komendant plutonu pionierów kompanii technicznej. Walczył w wojnie polsko-bolszewickiej, m.in. pod Radzyminem, był komendantem Ochotniczej Grupy Fortyfikacyjnej (przekształconej w 22 Ochotniczy baon saperów). W 1922 roku został zweryfikowany w stopniu kapitana ze starszeństwem z dniem 1 czerwca 1919 roku w korpusie oficerów rezerwowych inżynierii i saperów. W 1923 roku był oficerem rezerwowym 8 batalionu saperów w Toruniu. W 1934 roku, jako oficer pospolitego ruszenia, pozostawał w ewidencji Powiatowej Komendy Uzupełnień Warszawa Miasto III. Przydzielony do Oficerskiej Kadry Okręgowej Nr I, do dyspozycji dowódcy Okręgu Korpusu Nr I. 
Po demobilizacji zajął się wolną praktyką architektoniczną. Po 1920 kontynuował prace na Wawelu, na zlecenie Korpusu Ochrony Pogranicza był projektantem stanic granicznych. Projektował również gmachy użyteczności publicznej m.in. szkoły (gmach Gimnazjum Państwowego Żeńskiego im. Słowackiego przy ul. Wawelskiej) oraz wille. Na początku czerwca 1934 roku został powołany na stanowisko dyrektora Urzędu Inspekcji Budowlanej m. st. Warszawy. Był członkiem Stowarzyszenia Architektów Rzeczypospolitej Polskiej, prezesem warszawskiego Koła Architektów i współtwórcą Towarzystwa Urbanistów Polskich. Był także jednym z inicjatorów powstania czasopisma "„Architektura i budownictwo”", w którym publikował felietony na tematy branżowe. Walczył w powstaniu warszawskim. 
Tadeusz Nowakowski był również malarzem, tworzył pejzaże i widoki miast oraz obiektów architektonicznych.
Zmarł w Warszawie, spoczywa na cmentarzu Powązkowskim (kwatera 101-2-19).

</doc>
<doc id="2807045" url="https://pl.wikipedia.org/wiki?curid=2807045" title="Wzmacniacz lampowy">
Wzmacniacz lampowy

Wzmacniacz lampowy – wzmacniacz, w którym jako elementy czynne (wzmacniające) stosuje się lampy elektronowe. Wzmacniacze lampowe były stosowane powszechnie do końca lat 60. XX w., później zostały w większości zastąpione przez wzmacniacze tranzystorowe. Współcześnie, wzmacniacze lampowe wciąż są produkowane ale tylko do nielicznych zastosowań, np. jako lampowy wzmacniacz gitarowy, lampowy wzmacniacz elektroakustyczny hi-end, czy w radarach wojskowych, nadajnikach dużej mocy, transponderach satelitarnych.
Ze względu na charakterystykę częstotliwościową wzmacniacze lampowe dzieli się na:
Dla podstawowego rodzaju lampy wzmacniającej – triody, istnieją trzy typy układu wzmacniacza:

</doc>
<doc id="2807046" url="https://pl.wikipedia.org/wiki?curid=2807046" title="Lądowisko Biała Podlaska">
Lądowisko Biała Podlaska

Lądowisko Biała Podlaska (kod IATA: BXP, kod ICAO: EPBP) – byłe lądowisko w południowej części Białej Podlaskiej, położone w województwie lubelskim.
Lądowisko powstało w 2011 na lotnisku powojskowym. Figurowało w ewidencji lądowisk Urzędu Lotnictwa Cywilnego, dysponowało asfaltową drogą startową o długości 2300 m. 10 stycznia 2020 zostało skreślone z ewidencji.
Próby reaktywacji.
W końcu lat 90. planowano je przekształcić w port lotniczy pasażerski i towarowy. Nadzieje na ożywiony ruch wiąże się z pobliskim przejściem granicznym w Terespolu i pasażerami z terenów Białorusi. Według opinii ekonomistów transportu z Instytutu Liberalnego, ożywienie tego portu dla potrzeb ruchu pasażerskiego jest ważne dla rozwoju gospodarczego tej części Polski.
Władze Białej Podlaskiej dość długo wiązały przyszłość lotniska z dużą inwestycją obiecywaną przez tureckiego biznesmena Vahap Toya i jego spółki «Port Cargo». Według kolejnego planu zagospodarowania portowi lotniczemu nie miały towarzyszyć już elementy infrastruktury, które planowano poprzednio podczas kontrowersyjnej (zakładano wycięcie pobliskiego lasu) i nieudanej inwestycji z Vahapem Toyem, czyli np. obiekty rekreacyjne i sportowe. Następnie władze deklarowały chęć pozyskania inwestorów i przewoźników, a reaktywacją lotniska zajmowała się spółka «Port Lotniczy Biała Podlaska». Zaletą portu w Białej Podlaskiej była bogata infrastruktura. Istniały tu dwa utwardzone pasy startowe: główny o długości 3300 metrów i rezerwowy, krótszy o ponad kilometr.
31 marca 2010 roku został rozstrzygnięty przetarg na dzierżawę 327 ha dawnego lotniska wojskowego. Wygrał jedyny startujący w przetargu oferent – spółka «Cargo Hub Warszawa Biała» (później «Biała Airport» Sp. z o.o.). Firma miała w planach wykorzystać część dzierżawionego lotniska jako lądowisko dla małych prywatnych samolotów tzw. general aviation. Później, po przebudowaniu pasów startowych i zbudowaniu nowych obiektów, docelowo na bialskim lotnisku miałyby być przyjmowane Boeingi 747, potocznie nazywane Jumbo Jetami, jedne z największych samolotów świata. Firma zaoferowała czynsz dzierżawny w wysokości 33 tys. zł miesięcznie (plus 22-procentowy VAT). Obiecała też w przyszłości przeznaczać około 0,5 procenta przychodów na działalność m.in. lotnictwa sportowego. 23 kwietnia 2010 «Biała Airport» objęła dzierżawę.
«Biała Airport» planowała otworzyć aeroklub. Już w kwietniu 2010 podjęte zostały badania pasa startowego i płyt postojowych, ruszyły prace projektowe oraz remontowe. Na wiosnę 2011 rozpoczęły się prace związane z odbudową lotniska dla samolotów ciężkich. Lotnisko miało posiadać pełne wymiary geometryczne. W 2011 firma uzyskała wpis w rejestrze lądowisk.
Dzierżawca planował do 30 listopada 2012 r. założyć i uruchomić lotnisko cywilne. Inwestycja miała kosztować między 120 a 140 mln złotych. Jak zapewniały władze spółki – miały zdolność do zorganizowania potrzebnych środków. «Cargo Hub» od momentu wejścia na teren lotniska przejął jego utrzymanie, ochronę i koszty eksploatacyjne. Miały pomagać mu w tym inni zainteresowani działalnością na lotnisku – wstępnie miały być to przynajmniej dwa podmioty: Stowarzyszenie Przewoźników Polskich (chce zbudować na jednej z części autodrom) i Aeroklub Modliński (jego filia miałaby powstać na kolejnej działce położonej w pobliżu lotniska).
28 marca 2013 prezydent miasta Biała Podlaska Andrzej Czapski wypowiedział spółce umowę dzierżawy lotniska spółce «Biała Airport». Przyczyną rozwiązania umowy było niewywiązanie się z warunków umowy oraz zadłużenie spółki z tytułu podatku od nieruchomości. Zarząd nad obiektem przejął bialski Zakład Gospodarki Lokalowej.
W lipcu 2015 zawarto umowę z «BB Aero» – ośrodkiem szkoleń szybowcowych z Rybnika, które miało wykorzystywać lotnisko w celach treningowych (szybowce i samoloty ultralekkie).
1 września 2015 r. decyzją prezydenta Białej Podlaskiej lotnisko przeszło pod pieczę Referatu Nadzoru Właścicielskiego Urzędu Miasta.
Dane techniczne.
Lotnisko w Białej Podlaskiej było wyposażone w trzy drogi startowe, jedne z najdłuższych w Polsce z możliwością pełnej eksploatacji:
Zakończenie działalności.
W roku 2020 teren lotniska przejęło Ministerstwo Obrony Narodowej; ma to być miejsce stacjonowania jednego z batalionów 18 Dywizji Zmechanizowanej, dywizjonu przeciwlotniczego, kompanii rozpoznawczej i saperów oraz batalionu transportowego. Modernizacja pierwszego budynku sztabowego ma się zakończyć jesienią 2021 r.. Hangar, w którym dotychczas stacjonowały samoloty, ma być rozebrany. Usunięto stacjonujące w nim maszyny, m.in. jedyny w Polsce latający egzemplarz samolotu Lim-2 (MiG-15). W dawnej wieży kontroli lotów bialski oddział Stowarzyszenia Seniorów Lotnictwa Wojskowego RP zgromadził wiele pamiątek związanych z lotniczymi tradycjami w Białej Podlaskiej – mają zostać przekazane do nowo organizowanego muzeum.
10 stycznia 2020 lądowisko zostało usunięte z ewidencji Prezesa Urzędu Lotnictwa Cywilnego. W lutym 2020 roku zawarto umowę pomiędzy miastem a Skarbem Państwa, na mocy której odwołano darowiznę z 2009 r., na mocy której właścicielem nieruchomości stało się wtedy miasto.

</doc>
<doc id="2807047" url="https://pl.wikipedia.org/wiki?curid=2807047" title="EPBP">
EPBP



</doc>
<doc id="2807048" url="https://pl.wikipedia.org/wiki?curid=2807048" title="Biala Airport">
Biala Airport



</doc>
<doc id="2807061" url="https://pl.wikipedia.org/wiki?curid=2807061" title="Nancy Carroll">
Nancy Carroll

Nancy Caroll (prawdziwe imię Ann Veronica Lahiff, ur. 19 listopada 1903, zm. 6 sierpnia 1965) – amerykańska aktorka pochodząca z Nowego Jorku. Zadebiutowała w 1927 roku w filmie "Ladies Must Dress".

</doc>
<doc id="2807062" url="https://pl.wikipedia.org/wiki?curid=2807062" title="Witold Skórzewski">
Witold Skórzewski

Witold Stefan Bolesław Skórzewski herbu Drogosław (ur. 26 grudnia 1864 w Würzburgu, zm. 30 grudnia 1912 w Czerniejewie) – polski arystokrata, I ordynat na Łabiszynie, hrabia.
Syn hrabiego Zygmunta i hrabianki Konstancji Potulickiej.
Życiorys.
Pochodził z linii osiadłej w dobrach Czerniejewo-Radomice. W 1903 roku jego dalszy wuj, Leon Skórzewski założył w swych dobrach łabiszyńskich ordynację rodową, a prawa do niej przekazał właśnie Witoldowi, pomijając tym samym swojego brata Kazimierza. Witold objął w zarząd nowo powstałą ordynację już w 1903 roku. Podczas gdy jego brat Włodzimierz gospodarował w Czerniejewie, on sam przeniósł się do Łabiszyna.
26 lipca 1892 roku w warszawskiej bazylice św. Krzyża ożenił się z księżniczką Marią Radziwiłł. Z tego małżeństwa urodziło się troje dzieci: Maria Adolfowa Bnińska (1893-1972), Zygmunt Włodzimierz Skórzewski (1894-1974) i Karol Skórzewski-Ogiński (1897-1977).
Zginął na polowaniu, przebywając na zaproszenie swojego brata Włodzimierza w Czerniejewie. Ordynatem łabiszyńskim został po nim jego syn Zygmunt, który po śmierci stryja Włodzimierza objął w posiadanie ordynację czerniejewską. W ten sposób obie rodowe posiadłości znalazły się w jednym ręku. Pochowany w Łabiszynie.
Konstancin.
W 1897 roku, wraz ze swoim stryjem hrabią Mielżyńskim, na terenach wydzielonych z dóbr Oborskich nad rzeką Jeziorką utworzył oparte na zachodnich wzorcach letnisko Konstancin, którą nazwał na cześć swojej matki. W nowo powstałej miejscowości zapewniono wszelkie ówczesne wygody cywilizacyjne, takie jak wodociąg, elektryczność, telefony, komunikcja kolejowa. Letnisko przyciągało ówczesne elity finansowe, arystokratyczne i kulturalne z pobliskiej stolicy.
Dla uczczenia założyciela, jego imieniem nazwano Park Zdrojowy.

</doc>
<doc id="2807064" url="https://pl.wikipedia.org/wiki?curid=2807064" title="Ann Veronica Lahiff">
Ann Veronica Lahiff



</doc>
<doc id="2807066" url="https://pl.wikipedia.org/wiki?curid=2807066" title="Międzynarodowa Federacja Inżynierów Konsultantów">
Międzynarodowa Federacja Inżynierów Konsultantów

Międzynarodowa Federacja Inżynierów Konsultantów, FIDIC (fr: "Fédération Internationale Des Ingénieurs-Conseils" en: "International Federation of Consulting Engineers") – organizacja międzynarodowa założona w 1913 roku przez reprezentantów z Belgii, Francji i Szwajcarii. Do jej celów należy definiowanie i popularyzacja standardów w branżach technologicznych, reprezentacja niezależnych inżynierów konsultantów na arenie międzynarodowej, podnoszenie ich kwalifikacji oraz wspieranie wymiany wiedzy i działalności przedsiębiorstw świadczących usługi w zakresie technologii.
Siedziba FIDIC mieści się w Genewie, obecnie organizacja zrzesza 94 państwa w tym Polskę. Jej działalność prowadzona jest głównie przez wolontariuszy.
Historia.
W zjeździe inauguracyjnym FIDIC w 1913 roku w Gandawie w Belgii wzięło udział 59 oficjalnych delegatów z jedenastu państw: Belgii, Danii, Francji, Niemiec, Holandii, Szwajcarii, Stanów Zjednoczonych, Austro-Węgier, Kanady, Rosji i Wielkiej Brytanii. W wyniku poczynionych ustaleń, 22 lipca 1913 założono FIDIC. Państwami założycielskimi były Belgia, Francja i Szwajcaria, pozostałe kraje początkowo utrzymywały jedynie luźne więzy z organizacją. W kolejnych latach liczba państw członkowskich zmieniała się wielokrotnie (między innymi z powodu zawirowań na arenie politycznej w Europie i zmian na mapie politycznej świata), a obszar jej działania obejmował jedynie Europę. W roku 1959 do FIDIC przystąpiły Australia, Kanada, Związek Południowej Afryki (późn. Południowa Afryka) oraz Stany Zjednoczone, co uczyniło FIDIC organizacją międzynarodową o zasięgu globalnym.
Obecnie organizacja zrzesza 94 kraje. W roku 2012 do FIDIC dołączyły Chile, Kolumbia, Dominikana, Peru i Tajlandia.
Działalność.
Poza działalnością arbitrażową i standaryzacyjną, FIDIC prowadzi działalność szkoleniową i wspiera międzynarodową wymianę wiedzy. Jest organizatorem corocznej Międzynarodowej Konferencji Inżynierów Konsultantów, branżowych seminariów oraz kursów.
FIDIC prowadzi również działalność wydawniczą. Do najpopularniejszych publikacji FIDIC zaliczają się tzw. Warunki Kontraktowe (seria "Conditions of Contract"), zawierająca opisy standardów w zakresie przygotowania i prowadzenia inwestycji - metod realizacji przedsięwzięć budowlanych, oraz wzorce umów i zapisów umownych. Warunki Kontraktowe FIDIC, wydawane od 1999, stanowią uznany wzór i są jednymi z najczęściej stosowanych na świecie standardów w umowach w branżach technologicznych. Stosowanie warunków kontraktowych FIDIC jest wymagane przy realizacji kontraktów na zlecenie Banku Światowego i w ramach programów unijnych.
FIDIC w Polsce.
Oficjalnym reprezentantem FIDIC w Polsce jest Stowarzyszenie Inżynierów Doradców i Rzeczoznawców SIDiR założone w marcu 2000. SIDiR oferuje członkom zgodny ze standardami międzynarodowymi sąd arbitrażowy, szkolenia i kursy. Jest organizatorem konferencji i wydawcą publikacji – w tym Biuletynu Konsultant – na szczeblu krajowym.
Obecnie trwa w Polsce debata publiczna na temat niestosowania wytycznych FIDIC w zakresie kontraktów i prowadzenia inwestycji w ramach zamówień publicznych, zwłaszcza w branży budowlanej i kolejnictwie. Podnoszone są kwestie nieprzygotowania polskich jednostek zamawiających do stosowania wysokich standardów i wymogów FIDIC. Omawiany jest również problem inkorporacji wytycznych FIDIC do prawa polskiego tak, by nie została naruszona swoboda umów. Stosowanie Warunków Kontraktowych FIDIC było w Polsce wymagane i popularyzowane między innymi przy realizacji projektów w ramach ZPORR.

</doc>
<doc id="2807072" url="https://pl.wikipedia.org/wiki?curid=2807072" title="Lądowisko Śmiłowo">
Lądowisko Śmiłowo

Lądowisko Śmiłowo – lądowisko w Śmiłowie, położone w gminie Kaczory, w województwie wielkopolskim, ok. 13 km na wschód od Piły. Lądowisko należy do Henryka Stokłosy.
Lądowisko dysponuje trawiastą drogą startową o długości 1000 m i od 2011 roku figuruje w ewidencji lądowisk Urzędu Lotnictwa Cywilnego.

</doc>
<doc id="2807079" url="https://pl.wikipedia.org/wiki?curid=2807079" title="Rodzina infanta don Luisa">
Rodzina infanta don Luisa

Rodzina infanta don Luisa lub Portret rodziny infanta don Luisa (hiszp. "La familia del infante don Luis de Borbón") – obraz olejny hiszpańskiego malarza Francisca Goi (1746–1828). Obraz znajduje się w kolekcji Fundacji Magnani-Rocca w Parmie we Włoszech.
Historia rodziny.
Obraz przedstawia rodzinę i niewielką świtę Ludwika Antoniego Burbona (infanta don Luisa), brata Karola III, w jego posiadłości poza Madrytem. Infant popadł w niełaskę i został wydalony z madryckiego dworu, kiedy porzucił planowaną dla niego karierę duchownego i ożenił się z dużo młodszą aragońską hrabianką, Marią Teresą de Vallabriga y Rozas. Jego żona nie miała królewskiego rodowodu, dlatego małżeństwo uznano za morganatyczne, a infant utracił liczne przywileje. Rodzina zamieszkała w Arenas de San Pedro, gdzie na zaproszenie infanta dwukrotnie odwiedził ich Goya, aby namalować kilka portretów. 
Analiza.
Goya przedstawił infanta Ludwika Antoniego otoczonego przez rodzinę, służbę i gości. Na obrazie widać w sumie 14 osób, które artysta namalował z dbałością o szczegóły. Scena rozgrywa się wokół infanta układającego pasjans na stole pokrytym zielonym suknem. Obok niego siedzi młoda żona, w nieoficjalnym, domowym stroju, a służący układa jej włosy. Na twarzach obu małżonków maluje się spokój świadczący o wzajemnym zrozumieniu i szczęśliwym małżeństwie. Widoczna jest również duża różnica wieku (32 lata), która nie została przedstawiona w złośliwy sposób. Za infantem stoi dwoje jego dzieci: Ludwik Maria w niebieskim ubranku i Maria Teresa oraz dwie służące niosące drobne przedmioty. Po prawej stronie niańka trzyma w ramionach najmłodszą córkę infanta, Marię Ludwikę. Uśmiechający się mężczyzna w opasce (lub bandażu) na głowie to Francisco del Campo, minister hrabiego. Ostatni mężczyzna po prawej stronie to prawdopodobnie włoski kompozytor Luigi Boccherini.
Obraz cechuje surowy obiektywizm, Goya nie ukrywa wieku przedstawionych postaci, obnaża ich niedoskonałości, ale ich nie wyolbrzymia. Dzieci jak zwykle przedstawia z niezwykłą subtelnością i czułością.
Po lewej stronie, na wzór "Panien dworskich" Velazqueza, Goya umieścił samego siebie przy sztalugach, w cieniu infanta. Jego pracy z zaciekawieniem przygląda się mała Maria Teresa. Wybór kompozycji również nawiązuje do obrazu Velazqueza – zamiast oficjalnego portretu Goya wybrał scenę z codziennego życia rodziny infanta. Sposób w jaki przedstawił ciemne wnętrze rozjaśnione delikatnym, ciepłym światłem świecy sugeruje wpływ dzieł Rembrandta, chociaż nie wszyscy krytycy się z tym zgadzają. Fakt, że artysta był świadkiem tak intymnej, rodzinnej sceny świadczy o zażyłych stosunkach pomiędzy nim a rodziną infanta.
Historia obrazu.
Przygotowując się do namalowania tego złożonego portretu o znacznych rozmiarach Goya stworzył osobne portrety m.in. dwa małe olejne szkice "Portret infanta Ludwika Antoniego" i "Portret Marii Teresy de Vallabriga" oraz większe portrety starszych dzieci "Portret Marii Teresy Burbon y Vallabriga" i "Portret Ludwika Marii Burbona y Vallabriga". 
Obraz stał się sławny w madryckich kręgach – przygotowując tak złożone dzieło Goya liczył na sukces, dlatego również umieścił na płótnie samego siebie. Hrabia de Penafiel zamówił u Goi obraz przedstawiający uczestników polowania prosząc aby artysta namalował go na wzór portretu rodziny infanta.
Za ten portret zbiorowy oraz "Portret konny Marii Teresy de Vallabriga" (tego ostatniego zachował się jedynie olejny szkic) Goya otrzymał 30 000 reali. Infant i jego żona podarowali również drogą suknię i wiele innych prezentów żonie artysty, która na życzenie Marii Teresy przybyła do Arenas de San Pedro latem 1784 roku razem z Goyą. Infant mianował także jednego z braci Goi (Camila) kapelanem w swojej rezydencji w Chinchón. Ludwik Antoni, który nie cieszył się dobrym zdrowiem zmarł w 1785 roku; dla Goi oznaczało to utratę cennego zleceniodawcy i mecenasa.

</doc>
<doc id="2807082" url="https://pl.wikipedia.org/wiki?curid=2807082" title="Innowacyjność polskiej gospodarki">
Innowacyjność polskiej gospodarki

Innowacyjność gospodarki – zdolność i motywacja przedsiębiorców do prowadzenia badań naukowych polepszających i rozwijających produkcję, do poszukiwania nowych rozwiązań, pomysłów i koncepcji. Innowacje w gospodarce prowadzą do tworzenia nowych produktów, do ulepszania technologii, zwiększenia efektywności i tym samym do zwiększenia konkurencyjności gospodarki wobec innych krajów.
Potrzeba zwiększenia konkurencyjności gospodarki europejskiej doprowadziła do stworzenia Strategii Lizbońskiej w 2000 roku i strategii "Europa 2020" w 2010 roku.
Definicja innowacji według OECD.
Innowacja jest to wdrożenie w praktyce gospodarczej nowego albo znacząco udoskonalonego produktu, usługi lub procesu, w tym także wdrożenie nowej metody marketingowej lub organizacyjnej redefiniującej sposób pracy lub relacje przedsiębiorstwa z otoczeniem.
Nowe rozwiązanie nie jest innowacją, dopóki nie ma ono praktycznego zastosowania. Innowacja może mieć charakter techniczny, marketingowy, organizacyjny lub procesowy.
Narodowy System Innowacji.
Narodowy System Innowacji (NSI) jest pojęciem spopularyzowanym pod koniec lat 90. przez OECD jako nowe podejście do badań nad rozwojem innowacyjności i jej instytucjonalno-regulacyjnej obudowy.
Jego głównym założeniem było całościowe i nieliniowe ujęcie interakcji jakie zachodzą pomiędzy instytucjami oddziałującymi na rozwój innowacji. Głównym przedmiotem badań w obrębie NSI jest przepływ wiedzy i informacji pomiędzy poszczególnymi aktorami aktywnymi na scenie B+R (Badania+Rozwój). Właściwości tego procesu można opisywać w czterech wymiarach:
1) przepływu wiedzy wewnątrz sektora prywatnego,
2) przepływu wiedzy między sektorem prywatnym i publicznym,
3) dyfuzji innowacji usprawniających dzięki zakupom nowatorskich dóbr i usług,
W szerszym ujęciu analiza Narodowego Systemu Innowacji uwzględnia ogół czynników wpływających na rozwój nowoczesnych technologii, m.in. czynników społeczno-kulturowych, ekonomicznych, prawnych i technologicznych. Stąd wśród priorytetów badań nad NSI wymienia się między innymi stworzenie spójnego politycznie uzasadnienia dla rozwoju innowacji, a następnie znalezienie sposobu na jego popularyzację wśród obywateli i w administracji.
Innowacyjność polskiej gospodarki.
Pod względem innowacji w produkcji i gospodarce polskie przedsiębiorstwa należą do najmniej aktywnych w Unii Europejskiej. Według instytucji PRO INNO Europe, założonej przez Komisję Europejską do badania rozwoju innowacyjności, polskie przedsiębiorstwa w 2009 zajmowały 23. miejsce na 27. krajów Unii. Współczynnik SII ("Summary Innovation Index") dla Polski wynosił w 2009 roku 0,317 przy średniej unijnej 0,478. Innowacyjność polskiej gospodarki rośnie jednak bardziej niż wielu krajów Unii – w 2007 współczynnik SII wynosił 0,270 przy średniej 0,450. W rankingu przedsiębiorstw wydających najwięcej na świecie na badania zostały uwzględnione dwa polskie przedsiębiorstwa: Telekomunikacja Polska (488. pozycja) oraz KGHM Polska Miedź (864. pozycja), podczas gdy w pierwszej pięćdziesiątce jest osiemnaście przedsiębiorstw z UE.
Według Ministerstwa Gospodarki największą barierą dla rozwoju innowacyjności polskich przedsiębiorstw są wysokie koszty prowadzenia badań naukowych, oraz niechęć przedsiębiorców do podejmowania ryzyka związanego z wprowadzaniem nowych rozwiązań i produktów. W celu zwiększenia konkurencyjności polskiej gospodarki prowadzi się działania wspierające rozwój nowych technologii, np. zawarte w Programie Operacyjnym Innowacyjna Gospodarka 2007–2013.
Skala działalności innowacyjnej przedsiębiorstw Polsce.
78% średnich i dużych przedsiębiorstw w Polsce podjęło w ostatnich trzech latach prace nad rozwiązaniami o nowatorskim charakterze. Niezależnie od sektora, kluczowym obszarem działalności innowacyjnej są innowacje produktowo-usługowe, które w ostatnich trzech latach wdrożyło 58% przedsiębiorstw przemysłowych i 50% handlowych i usługowych. W przemyśle istotne są innowacje procesowe, które podjęło 60% przedsiębiorstw przemysłowych, a 48% je wdrożyło. Sektor handlu i usług stawia natomiast na innowacje organizacyjne – 46% przedsiębiorstw z tego sektora podjęło prace z tym związane, a 42% przedsiębiorstw wdrożyło nowe rozwiązania, przy czym tylko 10% to wdrożenia nowych rozwiązań w skali rynku. Dość rzadko podejmowane i wdrażane są natomiast nowatorskie formy marketingowe (odpowiednio 30% i 25%). W efekcie, choć przedsiębiorstwa często oceniają siebie jako organizacje bardzo zaawansowane pod względem innowacyjności, wyniki przeprowadzonych badań wykazują, że tylko 17% działających w Polsce średnich i dużych przedsiębiorstw przemysłowych oraz 13% przedsiębiorstw handlowych i usługowych to doświadczeni innowatorzy lub liderzy innowacji.
Strategie działalności innowacyjnej wśród przedsiębiorstw w Polsce.
Bycie przedsiębiorstwem innowacyjnym jest strategicznym celem dla 47% średnich i dużych przedsiębiorstw. Stosunkowo rzadko (w 20% przypadków) jest to jednak cel o najwyższej randze. Cele, plany oraz sposób prowadzenia prac nad innowacjami rzadko są jednak ujęte w postaci formalnej strategii innowacyjności. W praktyce przedsiębiorstwa najczęściej kładą większy nacisk na przejmowanie najlepszych praktyk z rynku (12%) niż na wypracowywanie zupełnie nowych rozwiązań (6%). Dominującym podejściem jest oparcie prac nad innowacjami na wewnętrznych zasobach przedsiębiorstwa, jednak przy współpracy z podmiotami zewnętrznymi.
Główne problemy rynku innowacji w Polsce.
Aspekt strukturalny.
Efekty zewnętrzne innowacji, wiedza jako dobro publiczne
Innowator nie uzyskuje zwrotu z inwestycji, oddającego korzyści z wdrożenia nowego rozwiązania, które odniesie gospodarka. Niepewność dotycząca zwrotu z inwestycji jest barierą w prowadzeniu działalności innowacyjnej, na którą wskazuje 44% dużych i średnich przedsiębiorstw.
Nowe rozwiązania rozprzestrzeniając się między przedsiębiorstwami poprawiają produktywność nie tylko innowacyjnego przedsiębiorstwa, ale też konkurencji, która przyjmuje najskuteczniejsze na rynku rozwiązania aby na nim funkcjonować.
Wiedza i informacje są łatwe do kopiowania przez nieograniczoną liczbę podmiotów, co nie ułatwia kontroli nad tym procesem.
Asymetria informacji
Nakłady na rozwój innowacji są związane z dużo większym zakresem niepewności niż inwestycje w kapitał rzeczowy czy szkolenia pracowników.
Im wcześniejsza faza innowacji, tym większe ryzyko zaangażowania się przedsiębiorstwa w tego rodzaju działalność.
Jest to szczególnie istotny problem dla małych i średnich przedsiębiorstw, które nie mają wystarczająco środków na dywersyfikację ryzyka.
Zawodność powiązanych rynków
Instytucje finansowe nie angażują się zbytnio w finansowanie innowacyjnych projektów z braku wystarczających kompetencji do oceny ich opłacalności. Instytucje te preferują tradycyjną działalność gospodarczą, z łatwiejszym do oszacowania poziomem ryzyka.
Rozwój instytucji typu "venture capital" może być zależny od czynników niezwiązanych wprost z potencjałem innowacyjnym (zamożność i rozkład dochodów w społeczeństwie, skłonność do ryzyka inwestorów), będąc jednocześnie bardzo podatnym na zmiany koniunktury, które przenoszą się na rynek innowacji.
Z kolei problemy rynku pracy oraz usług edukacyjnych mogą prowadzić do zbyt niskiej podaży wykwalifikowanych pracowników mogących rozwijać i wprowadzać nowe technologie. Dodatkowym ograniczeniem dla rozwoju innowacji mogą być zawodności rynkowe w obszarach, gdzie są one stosowane.
Aspekt finansowy.
1) Niedopasowanie rodzajów instrumentów do adresowanych problemów – zbyt wysoki udział pomocy bezzwrotnej.
Stosowanie pomocy bezzwrotnej (granty naukowe) ma uzasadnienie na wcześniejszych etapach powstawania innowacji.
W późniejszych fazach zwrotne formy pomocy oraz ulgi podatkowe w wielu wypadkach są efektywniejszymi instrumentami pokonywania barier innowacyjności niż kosztowny i zbiurokratyzowany system grantowy.
2. Niedopasowanie struktury wydatków proinnowacyjnych do potrzeb przedsiębiorstw – znaczącą część wsparcia dostają przedsiębiorstwa duże kosztem małych i średnich przedsiębiorstw (MŚP)
Sektor MŚP w największym stopniu potrzebuje wsparcia w tworzeniu innowacji z powodu ograniczonych zasobów jakie mają należące do niego przedsiębiorstwa. Większość środków w ramach unijnego programu; „Innowacyjna Gospodarka” dostają duże przedsiębiorstwa. Im mniejsze przedsiębiorstwo, tym trudniej mu dostać dofinansowanie i może mieć problem z płynnością finansową niezbędną do skorzystania z pomocy bezzwrotnej w ramach zwrotu poniesionych wydatków.
Mocne i słabe strony polskiej gospodarki w kontekście wdrażania innowacji.
Mocne strony:
Słabe strony
Korzyści z działalności innowacyjnej.
Spośród 487 działających w Polsce przedsiębiorstw zatrudniających minimum 50 osób, aż 90% innowatorów stwierdza, że innowacje wpłynęły na poprawę jakości oferowanych przez nich usług i produktów. Efektem działań innowacyjnych jest także lepsze postrzeganie marki (84% przedsiębiorstw w przemyśle i 87% w handlu i usługach), a w handlu i usługach – wzrost jakości w obsłudze klienta (87%). Innowacje niosą też za sobą wzrost sprzedaży, co potwierdza ponad 70% respondentów, którzy wdrożyli innowacje w ciągu ostatnich 3 lat. Inną ważną korzyścią wymienianą przez przedsiębiorców jest zwiększenie efektywności operacyjnej i wydajności pracy, którą udało się osiągnąć 84% przedsiębiorstw przemysłowym oraz 80% przedsiębiorstw handlowych i usługowych. W wielu przypadkach wiąże się to z obniżeniem kosztów operacyjnych.
Coraz częściej to właśnie innowatorzy poprawiają swoją pozycję konkurencyjną i zwiększają udziały w rynku. Wdrożenia innowacji w latach 2014-2017 spodziewa się aż 83% przedsiębiorstw przemysłowych i 81% przedsiębiorstw handlowych, co oznaczałoby wzrost odsetka innowatorów o 11 punktów procentowych.

</doc>
<doc id="2807083" url="https://pl.wikipedia.org/wiki?curid=2807083" title="Guglielmo Borghetti">
Guglielmo Borghetti

Guglielmo Borghetti (ur. 25 marca 1954 w Avenza) – włoski duchowny katolicki, biskup diecezji Albenga-Imperia od 2016.
Życiorys.
Święcenia kapłańskie otrzymał 17 października 1982 i został inkardynowany do diecezji Apuania (od 1988 Massa Carrara-Pontremoli). Po święceniach został wicerektorem, a w 1986 rektorem seminarium w Massa. Od 1992 był proboszczem parafii katedralnej, pięć lat później objął probostwo w Montignoso. W latach 1999-2010 był także kierownikiem centrum teologicznego w Camaiore.
25 czerwca 2010 papież Benedykt XVI mianował go ordynariuszem diecezji Pitigliano-Sovana-Orbetello. Sakry biskupiej udzielił mu 15 września 2010 biskup Fiesole – Mario Meini.
10 stycznia 2015 papież Franciszek mianował go biskupem koadiutorem diecezji Albenga-Imperia. 1 września 2016 po rezygnacji z urzędu poprzednika objął rządy w diecezji.

</doc>
<doc id="2807084" url="https://pl.wikipedia.org/wiki?curid=2807084" title="Melech Rawicz">
Melech Rawicz

Melech Rawicz ( "Mejlech Rawicz"), właściwie Zacharia Chone Bergner (ur. 27 listopada 1893 w Radymnie, zm. 20 sierpnia 1976 w Montrealu) – żydowski poeta i eseista tworzący w języku jidysz, podróżnik.
Życiorys.
W 1922 współzałożyciel grupy poetyckiej Hałastra w Warszawie. W latach 1922–1934 był sekretarzem Związku Literatów i Dziennikarzy Żydowskich w Polsce. W 1934 wyjechał z Polski, w latach w 1936–1938 mieszkał w Melbourne (Australia), po czym przebywał w Buenos Aires, Nowym Jorku i Meksyku. W 1941 przybył do Kanady, gdzie osiedlił się w Montrealu. Dwukrotnie wyjeżdżał do Izraela (1950, 1954–1956).
Debiutował tomikiem wierszy pt. "Spinoza" (Wien 1919). Antologia jego poezji z lat 1909–1954 ukazała się w tomie "Di lider fun majne lider" (Montreal 1954). Szkice wspomnieniowe zawarł zaś w czterech tomach pt. "Majn leksikon" (tom 1–4, Montreal 1945–1958). U schyłku życia zakończył pisanie autobiograficznej trylogii pt. "Dos majsebuch fun majn lebn" (t. 1, Buenos Aires 1962, t. 2, Buenos Aires 1964, t. 3, Tel Awiw-Jafa 1975).

</doc>
<doc id="2807085" url="https://pl.wikipedia.org/wiki?curid=2807085" title="Cheironebris">
Cheironebris



</doc>
<doc id="2807087" url="https://pl.wikipedia.org/wiki?curid=2807087" title="Powiat suraski (departament białostocki)">
Powiat suraski (departament białostocki)

Powiat suraski – istniejący w l. 1513-1795 powiat w ziemi bielskiej województwa podlaskiego, od 1795 do 1807 w departamencie białostockim pruskiej prowincji Prusy Nowowschodnie (Nowych Prus Wschodnich). Siedzibą władz powiatu był Brańsk.
Po rozbiorze (1795 r.) powiat tykociński przestał zlikwidowano, a Suraż, Brańsk i Tykocin podporządkowano landraturze (powiatowi suraskiemu) z siedzibą w Tykocinie. Sam starosta mieszkał w Żędzianach.
Po przyłączeniu do Prus Suraż nadal pozostał miastem królewskim.
Powiat suraski był jednym z 10 w departamencie białostockim. Aż 40% mieszkańców stanowiła drobna szlachta (6942 z 17 066). 382 osoby zaliczono do szlachty nieosiadłej.
Powiat suraski w okresie istnienia departamentu białostockiego skartowano na mapie, znajdującej się w zasobach Archiwum Głównym Akt Dawnych w Warszawie.

</doc>
<doc id="2807089" url="https://pl.wikipedia.org/wiki?curid=2807089" title="Aplocheilichthys spilauchen">
Aplocheilichthys spilauchen



</doc>
<doc id="2807090" url="https://pl.wikipedia.org/wiki?curid=2807090" title="Szczupieńczyk Spilauchena">
Szczupieńczyk Spilauchena



</doc>
<doc id="2807092" url="https://pl.wikipedia.org/wiki?curid=2807092" title="Bitwa o Niesky">
Bitwa o Niesky

Bitwa o Niesky – bitwa stoczona w dniach 17–18 kwietnia 1945 roku o miejscowość Niska, podczas II wojny światowej, jedna z bitew operacji łużyckiej w ramach operacji berlińskiej.
Tło sytuacyjne.
Zgodnie z dyrektywą dowódcy 1 Frontu Ukraińskiego marszałka Iwana Koniewa z 8 kwietnia 1945 roku, 2 Armia Wojska Polskiego miała przełamać obronę niemiecką na odcinku Rothenburg – folwark Wysokie i nacierać na Niska - Budziszyn - Drezno. 
Przed frontem 2 Armii broniły się dwie dywizje niemieckie: Dywizja Grenadierów Pancernych Brandenburg i 615 Dywizja Specjalna. W pierwszym rzucie ok. 19 tys. żołnierzy, w drugim ok. 21 tys.
Przebieg bitwy.
Rano 16 kwietnia, po przygotowaniu artyleryjskim, 2 Armia WP rozpoczęła forsowanie Nysy Łużyckiej. Dowódca armii na głównym kierunku natarcia postawił 8 i 9 Dywizję Piechoty. Forsowanie rzeki przebiegło pomyślnie i pierwszorzutowe dywizje prowadziły walki na pierwszej linii obrony przeciwnika. W pierwszym dniu operacji oddziały polskie włamały się w ugrupowanie obronne na 6 - 7 kilometrów. 
17 kwietnia 1945 roku kontynuowano natarcie. Główne zgrupowanie uderzeniowe 2 Armii przełamało trzeci pas obrony niemieckiej rozbudowany wzdłuż zachodniego brzegu rzeki Weisser Schöps i podeszło pod Niska. Wieczorem 4 i 2 Brygada Pancerna z 1 Korpusu Pancernego oraz 32 pułk piechoty 8 DP i 28 pułk piechoty 9 DP podjęły nieudaną próbę zdobycia miasta od czoła. Kolejne próby też nie przyniosły sukcesu. Były duże straty. Dowódca dywizji nakazał przejście do obrony na południowo-wschodnim skraju miasta. 
18 kwietnia wznowiono natarcie. 4 Brygada Pancerna z 24 pułkiem artylerii pancernej napotkały opór od strony północnej miasta. Nie uderzały one czołowo lecz obeszły miasto od północy i przeszły do natarcia w kierunku na Trebus. 32 pp wzmocniony 53 pułkiem artylerii przeciwpancernej, 1 dywizjonem 37 pal i kompanią saperów przy współdziałaniu z pododdziałami 28 pp po kilku godzinach walk okrążył miasto. 26 i 30 pułk piechoty, wychodząc na zachód, odcięły obrońców od tyłów. Okrążony garnizon nie skapitulował. Razem z wojskiem walczyli cywile. Walki w mieście zakończyły się ok. 18:00. W dalszych walkach 8 i 9 DP przełamały obronę niemiecką nad rzeką Schwarzer Schöps. 
19 kwietnia 2 Armia Wojska Polskiego zakończyła pierwszy etap operacji łużyckiej.
Po stronie polskiej było ok. 400 żołnierzy zabitych i rannych.
Pamięć.
Walki żołnierzy polskich o Niska zostały upamiętnione na Grobie Nieznanego Żołnierza w Warszawie, napisem na jednej z tablic po 1945 r. „NIESKY 12 IV 1945”.

</doc>
<doc id="2807098" url="https://pl.wikipedia.org/wiki?curid=2807098" title="Lądowisko Grójec-Kociszew">
Lądowisko Grójec-Kociszew

Lądowisko Grójec-Kociszew – lądowisko w Kociszewie, położone w gminie Grójec, w województwie mazowieckim, ok. 4 km na wschód od Grójca. Lądowisko należy do Motor Energy Sp. z o.o.
Lądowisko dysponuje trawiastą drogą startową o długości 800 m i od 2011 roku figuruje w ewidencji lądowisk Urzędu Lotnictwa Cywilnego. 

</doc>
<doc id="2807101" url="https://pl.wikipedia.org/wiki?curid=2807101" title="Ukraiński Kościół Luterański">
Ukraiński Kościół Luterański

Ukraiński Kościół Luterański (ukr. "Українська Лютеранська Церква", ULC) – wspólnota ewangelicka działająca na terytorium Ukrainy, która wyznaje doktrynę luteranizmu, a w swojej obrzędowości stosuje ryt bizantyjski.
Ukraiński Kościół Luterański powstał w 1994 roku z nieformalnej grupy luterańskiej zorganizowanej przez misjonarzy Stowarzyszenia Myśli Wiary. W 1996 roku ukonstytuował się jego synod i został on zarejestrowany jako prawnie działający związek wyznaniowy na Ukrainie.
Kościół odwołuje się do tradycji liturgicznej i programu Ukraińskiego Kościoła Ewangelickiego Augsburskiego Wyznania, którego liderem był pastor Hilarion Szebiec. Administracyjnie składa się z trzech eparchii: kijowskiej, galicyjskiej i taurydzkiej. Posiada 25 parafii i 11 stacji misyjnych. Skupia 2500 wiernych. Posiada seminarium duchowne w Tarnopolu.
Rozwój wspólnoty wspierany jest przez Ewangelicko-Luterański Kościół Synodu Wisconsin ze Stanów Zjednoczonych Ameryki. 
Ukraiński Kościół Luterański jest denominacją konserwatywną, przeciwną teologii liberalnego chrześcijaństwa. Odrzuca deklarację o usprawiedliwieniu.
Swoją liturgię opiera na rycie bizantyjskim i księgach liturgicznych opracowanych przez pastora Teodora Jarczuka dla Ukraińskiego Kościoła Ewangelickiego Augsburskiego Wyznania w 1933 roku.

</doc>
<doc id="2807104" url="https://pl.wikipedia.org/wiki?curid=2807104" title="José Napoleón Duarte">
José Napoleón Duarte

José Napoleón Duarte (ur. 23 listopada 1925 w Santa Ana, zm. na raka żołądka 23 lutego 1990) – salwadorski polityk.
Życiorys.
Urodził się w stolicy Salwadoru w rodzinie klasy wyższo-średniej. Rozpoczął działalność w polityce podczas studiów, będąc aktywnym w roku 1944 jako uczestnik rewolt, które przyczyniły się do obalenia dyktatorskiego prezydenta Maximiliano Hernandeza Martineza. Po objęciu władzy przez juntę wojskową działał na emigracji jako członek ruchu antyrządowego, którego przywódcą był Arturo Romero. Na krótki okres powrócił do Salwadoru, kiedy został schwytany przez armię, później wyjechał jednak do Stanów Zjednoczonych, gdzie ukończył studia z inżynierii. W 1960 był jednym z założycieli Partii Chrześcijańsko-Demokratycznej (PCD) – w tym okresie jego pozycja polityczna w ojczyźnie zaczęła się umacniać. Duarte podejmował starania w celu wcielenia w życie najważniejszych założeń ideologicznych PCD, które wielokrotnie zaznaczał: należały do nich m.in. popieranie reform, ustanowienie reguł etycznych w polityce i gospodarce oraz odcięcie od ekstremistycznych rozwiązań, które lansowały skrajne ugrupowania marksistowskie.
W maju 1961 został sekretarzem generalnym Partii Chrześcijańsko-Demokratycznej, jednak wybór ten doprowadził do rozłamu partii, z której powstała nowa partia – Narodowa Partia Koncyliacji (PCN). Jej członkami byli chadecy, którym rządząca junta wojskowa zaoferowała współpracę. Duarte pełnił urząd burmistrza San Salvador w latach 1964–1970 – było to możliwe dzięki zwycięstwom w wyborach w marcu 1964, 1966 i 1968. W 1972 zwyciężył w wyborach prezydenckich, zdobywając ponad 45% głosów (324 000), jednak gdy zostały one unieważnione po przewrocie wojskowym, wyemigrował w tym samym roku. Był do tego zmuszony z powodu przewrotu w dniu 25 marca 1972 roku. Znalazł azyl polityczny w Wenezueli. Do ojczyzny powrócił w 1980, by stanąć na czele państwa jako szef junty cywilno-wojskowej (1980–1982), a później jako prezydent (1984–1989). Na tym stanowisku podejmował działania w celu zakończenia wojny domowej, m.in. poprzez negocjacje z partyzantami.

</doc>
<doc id="2807105" url="https://pl.wikipedia.org/wiki?curid=2807105" title="Sobór św. Katarzyny w Jekaterynburgu">
Sobór św. Katarzyny w Jekaterynburgu

Sobór św. Katarzyny Aleksandryjskiej (ros. Собо́р во и́мя свято́й великому́ченицы Екатери́ны), zwany popularnie Soborem Jekatierińskim (ros. "Екатерининский собор") – nieistniejący prawosławny sobór Jekaterynburga. Wzniesiony w latach 1758–1768, w czasach Imperium Rosyjskiego jeden z symboli miasta, wysadzony w 1930 r. przez władze bolszewickie.
Historia.
Cerkiew św. Katarzyny (1723–1747).
Początki soboru sięgają pierwszych dziesięcioleci istnienia samego Jekaterynburga. W 1723 r. na prawym brzegu rzeki Iset powstały pierwsze manufaktury zajmujące się obróbką miedzi i żelaza, których patronką ogłoszona została św. Katarzyna Aleksandryjska. Święto dla pracowników fabryki, które później przekształcić się miało w ogólnomiejskie święto, obchodzono 7 grudnia – w dzień wspomnienia liturgicznego św. Katarzyny. 1 października 1723 roku, kapelan regimentu tobolskiego, Iwan Jefimow, poświęcił (do oficjalnej konsekracji miało dojść później) budynek cerkwi dedykowanej św. Katarzynie. Prace przy jej wznoszeniu rozpoczęły się jeszcze w styczniu tego samego roku. Pierwsza świątynia powstała w zasadzie bez żadnego skomplikowanego planu architektonicznego, a wzniesiona została przez pracowników wspomnianej manufaktury. Materiały jakich użyto do budowy to przede wszystkim drewno i cegła, obok budynku cerkiewnego wzniesiono także dzwonnicę. Cały rok zająć miał proces kompletowania wszystkich najważniejszych sprzętów liturgicznych i innych przedmiotów, potrzebnych do prowadzenia regularnych nabożeństw – młode miasto oraz jego mieszkańcy nie posiadali niezbędnych środków do szybkiego wyposażenia świątyni. Przez następne dwadzieścia lat cerkiew ta miała być jednym z nielicznych obiektów kultu religijnego w Jekaterynburgu.
Pierwszym duszpasterzem świątyni został Fieodosij Wasiljewicz Florowski. 27 lutego 1726 r. z błogosławieństwem metropolity syberyjskiego i tobolskiego Antoniego, archimandryta monasteru Ikony Matki Bożej „Znak” w Tobolsku konsekrował cerkiew św. Katarzyny w Jekaterynburgu. Sprawujący zarząd nad miastem Georg Wilhelm de Gennin, wystarał się w międzyczasie o dostarczenie do świątyni potrzebnych ksiąg, paramentów oraz szat liturgicznych, pochodzących głównie z Tobolska. Pod koniec czerwca 1726 roku cesarzowa Katarzyna I przysłała świątyni w darze kolejne księgi, szaty, a także naczynia liturgiczne. Cesarski dar składał się z Ewangeliarza ozdobionego srebrem, zestawu dwudziestu pięciu ksiąg oraz srebrnych naczyń liturgicznych. W pobliskiej manufakturze z czerwonej miedzi wykonano żyrandol na 36 świec oraz inne przedmioty mające oświetlać cerkiew. Ikony oraz ikonostas zostały dostarczone przez miejscowych mnichów i artystów, ale zdaniem współczesnych nie przedstawiały one większej wartości, a sposób ich wykonania był raczej marny. W cerkiewnej dzwonnicy umieszczono 9 różnej wielkości dzwonów.
Już w pierwszych latach działalności cerkwi duchowieństwo, obok posługi liturgicznej, zaangażowało się w działalność charytatywną. We wrześniu 1736 r. przy parafii otwarto dom opieki, w którym schronienie znaleźli starzy, schorowani lub niezdolni już do pracy, robotnicy z pobliskich zakładów, a także ubodzy weterani miejscowego garnizonu wojskowego. Pośpiech z jakim wznoszono świątynię, kiepska jakość materiałów budowlanych oraz ciężkie warunki klimatyczne panujące na tym obszarze – wszystko to sprawiło, że stan techniczny obiektu zaczął szybko się pogarszać. Jeszcze w 1732 r. Georg de Gennin ogłosił zamiar rozebrania rozpadającej się cerkwi i postawieniu na jej miejscu nowej, tym razem już murowanej budowli. Rozpoczęto prace przygotowawcze, ale zostały one przerwane przez zmianę na najwyższym szczeblu jekaterynburskiej administracji. Nowy zarządca miasta, Wasilij Tatiszczew anulował plany swego poprzednika i zarządził uprzątnięcie terenu wokół cerkwi św. Katarzyny. Zamiast budowy nowego obiektu kultu, polecił remont starego budynku. W czerwcu 1737 r. zarządził wymianę dachu cerkwi oraz naprawę innych elementów budowli, które tego wymagały. W kolejnych latach dokonywano jeszcze szeregu remontów oraz prowizorycznych napraw w świątyni.
Wszystkie te problemy z utrzymaniem rozpadającej się cerkwi spowodowały, że w 1742 r. powrócono do pomysłu zastąpienia jej nową budowlą. W 1743 r. architekt Johann Werner Miller opracował plan budowy nowego obiektu. Wzorował się na budowanych w tym czasie w stołecznym Petersburgu świątyniach, a sama cerkiew wzniesiona miała zostać w stylu rosyjskiego baroku. 13 lutego 1744 roku projekt został przesłany z Moskwy do Jekaterynburga, a zakładał on m.in. wykorzystanie 800 648 cegieł jakie potrzebne były do wzniesienia budynku. W 1746 r. metropolita syberyjski i tobolski Antoni polecił ogłoszenie wiernym w Jekaterynburgu prośby o wsparcie dzieła budowy nowych cerkwi, gdyż zdaniem biskupa mieszkańcy miasta nie wywiązywali się należycie ze pomocy Kościołowi Prawosławnemu. Uważał on, że w Jekaterynburgu istniało wciąż za mało cerkwi i parafii. 26 września 1747 r. jekaterynburska cerkiew św. Katarzyny spłonęła.
Budowa nowej świątyni (1747–1764).
Pożar z 26 września 1747 r. strawił budynek cerkwi w zaledwie trzy godziny. Chociaż spłonął on do gołej ziemi, to udało się uratować zdecydowaną większość ksiąg, sprzętów i szat liturgicznych. Cerkiew w poprzedniej postaci nie nadawała się do odbudowy, tymczasowo postanowiono wznieść drewnianą cerkiew Objawienia Pańskiego, która obok cerkwi Przemienienia Pańskiego, stała się jedyną czynną prawosławną świątynią Jekaterynburga. W 1756 r. miasto liczyło już ponad tysiąc domostw i zamieszkiwane było przez 5726 osób; władze kościelne i miejskie zdały sobie sprawę, że tak mała liczba miejsc kultu religijnego nie jest w stanie sprostać zapotrzebowaniu wiernych. Dla szybko rozwijającego się miasta budowa reprezentacyjnej i co ważne murowanej świątyni (dotychczasowe były zawsze drewniane) stała się sprawą prestiżową. Także wierni zaczęli domagać się wzniesienia w mieście tego typu świątyni, najlepiej o statusie soboru, który to najlepiej miałby oddawać rosnącą rolę miasta na tym obszarze Imperium Rosyjskiego. Z archiwów wydobyto projekt Johanna Millera, pochodzący z 1742 r., ale szybko zdano sobie sprawę, że nie będzie on w pełni spełniał nowych warunków stawianych przez władze miejskie i kościelne. Został on więc zmodyfikowany przez innego architekta, Afanasija Kiczigina.
23 grudnia 1757 r. synod eparchii syberyjskiej i tobolskiej zdecydował o budowie nowego obiektu sakralnego w Jekaterynburgu. 16 sierpnia 1758 r. protojerej Fieodor Koczniew poświęcił kamień węgielny pod przyszły sobór. Jego budowa miała zostać sfinansowana zarówno ze źródeł państwowych, kościelnych, jak i prywatnych ofiar – te ostatnie wyniosły łącznie 9871 rubli i 35 kopiejek. Już z samego początku pojawiły się problemy przy budowie, gdyż wykwalifikowani murarze i robotnicy z Jekaterynburga i Solikamska zażądali zbyt wysokiego wynagrodzenia jak na możliwości fundatorów. Z tej przyczyny ostatecznie sięgnięto po specjalistów z Jarosławia, pod kierownictwem I. Dubowa. Jednak jak się okazało jakość wykończenia i prac jakie oni oferowali była zbyt niska, dlatego w 1759 r. zatrudniono ostatecznie miejscowych robotników, na czele których stali pochodzący z Wierchoturia bracia Grigorij i Iwan Tatarinow. W rok później dołączyli do nich murarze solikamscy, którym przewodził Iona Kremlew. Latem na budowie pracowało ponad 250 robotników, a w miesiącach zimowych około 40.
W 1761 r., obok wznoszonego budynku przyszłego soboru, otwarty został dom opieki nad biednymi wdowami i sierotami. W tym samym roku zdecydowano u budowie w dzwonnicy kaplicy poświęconej niedawno kanonizowanemu świętemu Dymitrowi z Rostowa. Od 1763 r. rozpoczęto kolekcjonowanie nowego wyposażenia świątyni, oprócz elementów dekoracyjnych, m.in. ksiąg, szat i paramentów liturgicznych. 22 lipca 1763 r. konsekrowano pierwszą północną kaplicę soboru, poświęconą świętemu archidiakonowi i pierwszemu męczennikowi Szczepanowi, a samej uroczystości przewodniczył wspomniany już Fieodor Koczniew (z błogosławieństwem metropolity Pawła). 23 września 1764 r. Fieodor Koczniew, ponownie z błogosławieństwem metropolity Pawła, konsekrował południową kaplicę soboru, którą dedykowano św. Janowi Teologowi. W październiku tego samego roku konsekrowano kaplicę w dzwonnicy poświęconą Dymitrowi z Rostowa. W obu kaplicach umieszczono czterorzędowe ikonostasy, w każdym z nich znajdowało się ponad 29 ikon. By ukończyć budowę, lokalne władze kościelne musiały zaciągnąć pożyczki, pochodzić one miały zarówno ze źródeł zewnętrznych jak i od innych parafii i cerkwi, pożyczać musiano także materiały budowlane. 21 grudnia 1767 r. metropolita Paweł wydał dekret zapowiadający konsekrację głównej świątyni, a wiadomość ta dotarła do Jekaterynburga w dniu 31 grudnia 1767 r. Przy błogosławieństwie metropolity uroczyste poświęcenie odbyło się ponownie pod przewodnictwem Fieodora Koczniewa.
Sobór św. Katarzyny w Jekaterynburgu zbudowany został w stylu rosyjskiego baroku, w tzw. odmianie uralskiej lub według innej terminologii w odmianie syberyjskiej. Elewacje budynku początkowo pomalowano na szaro, lecz później w trakcie kolejnych restauracji świątyni kolory ścian parokrotnie ulegały zmianie. Trzypiętrowa zwarta dzwonnica miała wysokość 56,4 metrów, a umieszczono w niej 9 dzwonów, z których największy o masie 850 pudów i 8 funtów, czyli 13 926 kilogramów. Wieża służyła jako strażnica, z której obserwować można było niemal całe miasto, a także jako miejsce z którego wypatrywano pożarów. Wnętrza były przestronne, ale sobór nie posiadał żadnego systemu ogrzewania, co sprawiało, że z głównej świątyni korzystano jedynie od maja do października. W miesiącach zimowych główne nabożeństwa liturgiczne przenoszone były do pozostałych kaplic, w których temperatury nie były tak niskie jak w głównej nawie świątyni.
Sobór w wieku XIX i początkach XX wieku (1764–1917).
W latach siedemdziesiątych XIX wieku duchowieństwo soboru św. Katarzyny w Jekaterynburgu składało się z jednego protojereja, 3 kapłanów, 3 diakonów i 3 lektorów. Wtedy też przy soborze otwarto cmentarz, na którym to spoczywać mieli szczególnie zasłużeni dla miasta i Rosyjskiego Kościoła Prawosławnego obywatele. Duchowieństwo zajmowało się także oświatą, nauczało w pobliskim instytucie górniczym, a także w szkołach publicznych. 
W pierwszej połowie XIX wieku dokonano przebudowy budynku świątyni. Kierował nią architekt Michaił Małachow, którego ślub odbył się w murach soboru. Z polecenia Małachowa dodano do bryły świątyni, szczególnie lubiane przez niego, klasycystyczne portyki. W 1809 r. duchowieństwo soborowe wystąpiło z prośbą do metropolity o zgodę na zamknięcie kaplicy św. Dymitra z Rostowa – z uwagi m.in. na chłód tam panujący oraz kiepskie rozwiązania architektoniczne, które powodowały ciasnotę wiernych i kleru. Kaplica miała zostać powiększona i przebudowana w taki sposób, by w ciągu zimy nie osiągano już tam tak niskich temperatur. W 1810 r. zlikwidowano kaplicę św. Dymitra z Rostowa, a w ciągu kolejnych dwudziestu lat, w wyniku postępujących prac rekonstrukcyjnych, powiększono teren dawnej kaplicy, którą przekształcono w tzw. górną cerkiew dedykowaną Świętej Trójcy. Została ona poświęcona 12 czerwca 1834 r. przez biskupa-wikariusza Jewłampija i umieszczono w niej dwurzędowy ikonostas z 19 ikonami. W 1809 r. rekonsekrowano kaplicę św. Jana Teologa, a w 1816 – kaplicę św. Szczepana. W latach czterdziestych podjęto kolejne próby rozwiązania problemu mrozów panujących w soborze, dokonując kolejnej przebudowy wnętrz i zmiany położenia niektórych ścian i łuków – efekty tych prac były niezadowalające. Dopiero w 1896 r. kolejny remont świątyni poprawił sytuację na tyle, że użytkowanie soboru stało się możliwe w miesiącach zimowych. Po przebudowie z początku XIX wieku sobór św. Katarzyny mógł pomieścić łącznie około 8 tysięcy wiernych.
Parafia św. Katarzyny w Jekaterynburgu została oficjalnie erygowana jeszcze w 1726 r., w 1747 r. została zlikwidowana po pożarze pierwszej cerkwi, a przywrócono ją w 1763 r. W 1806 r. parafia skupiona wokół soboru liczyła 3326 wiernych. Od lat dwudziestych XIX wieku we wnętrzu soboru przechowywano relikwie św. Symeona Wierchoturskiego, które cieszyły się szczególnym kultem wśród mieszkańców Jekaterynburga i okolic. Znajdował się tu także m.in. znacznej urody kielich, wraz z pateną i asteryskiem wykonanymi z topazu. Duchowieństwo dysponowało krzyżem używanym do błogosławieństw wiernych, wysadzanym m.in. topazami i ametystami. Ewangeliarze ozdobione były jaspisem, łączna liczba ewangeliarzy ozdobionych kamieniami szlachetnymi wynosiła 13. Także darochranitelnica udekorowana była wieloma kamieniami szlachetnymi. Relikwiarz kryjący fragmenty szczątków św. Symeona Wierchoturskiego wykonany był ze srebra. Od 1869 r. w soborze zawieszony był także sztandar jednego z uralskich batalionów, ofiarowanego przez imperatora Aleksandra II 1 stycznia 1861 r. z okazji jego stulecia. 13 listopada 1849 r. Fiodor Aleksiejewicz Michajłow (późniejszy inicjator powstania jekaterynburskiej cerkwi Wszystkich Świętych) ufundował nowe złote dekoracje wnętrz soborowych, a także malowideł, obrazów oraz strojów liturgicznych. W 1879 r. Aleksandr Wołkow także przekazał środki na nowe dekoracje, a zewnętrzne ściany soboru ozdobione zostały kolumnami i portalami, co sprawiło, że uzyskał on swój ostateczny wygląd. Zbiory świątyni zaprezentowano w 1887 r. w czasie Wystawy Uralsko-Syberyjskiej odbywającej się w Jekaterynburgu.
W początkach XX wieku parafia obejmowała swoim zasięgiem centralne i wschodnie tereny Jekaterynburga. W 1900 r. liczba parafian soboru wynosiła 4576 osób. Byli to głównie kupcy, bogaci mieszczanie, oficerowie oraz pracownicy administracji publicznej. Od 1887 r. duchowieństwo soboru kierowało szkołą parafialną męską (naukę podjęło 60 uczniów), od 1894 – żeńską (naukę podjęło 65 uczennic), a od 1898 – szkołą mieszaną (św. Eliasza). W 1898 r. otwarto kolejną szkołę żeńską (św. Symeona), a 4 lata wcześniej powołano specjalne parafialne kuratorium, które miało wspierać i rozwijać edukację w mieście. Na jego czele stanął protojerej Michaił Niekrasow, a w 1908 r. pod opieką tego kuratorium znajdowało się łącznie 174 uczniów i uczennic. Czynna była biblioteka, która według kwerendy przeprowadzonej w 1920 r. liczyła 1237 woluminów. Z powodzeniem funkcjonował także chór, składający się z 9 dorosłych mężczyzn i 15 chłopców. Pod sobór podlegało kilka innych cerkwi na terenie miasta, m.in. cerkiew Wszystkich Świętych (do 1904 r.).
Świątynia po wszystkich przebudowach jakie przeszła w XIX wieku miała 55,5 metrów długości i 40,5 metrów szerokości. Była ona ponad dwukrotnie większa od innych najważniejszych soborów miasta. Na jednej z jej wież znajdował się zegar, według którego mieszkańcy miasta regulowali swoje zegarki. Na jego terenie grzebano wybitnych obywateli miasta, odbywały się tu miejskie uroczystości, a oddziały wojskowe i górnicy składali swe przysięgi. Sobór św. Katarzyny w Jekaterynburgu do 1917 r. był jednym z najważniejszych symboli miasta i jego największą świątynią, a jego wieża trzecią co do wielkości budowlą (po Wielkim Złatouście i wieży soboru Objawienia Pańskiego).
Czasy sowieckie i zniszczenie soboru (1917–1930).
Wielkie zmiany dla soboru nadeszły wraz z upadkiem Imperium Rosyjskiego. W wyniku Rewolucji lutowej w chaosie pogrążył się nie tylko kraj, ale także eparchia jekaterynburska. Jej ordynariusz, biskup Serafin publicznie poparł dynastię Romanowów i wkrótce znalazł się w otwartym konflikcie, nie tylko z Rządem Tymczasowym, ale także z duchowieństwem własnej diecezji. Spór ten doprowadził do usunięcia Serafina z urzędu biskupiego. Po osadzeniu w areszcie patriarchy Tichona w maju 1922 r. rozpoczął się rozłam w Rosyjskim Kościele Prawosławnym, który wkrótce miał dotknąć także ziem uralskich. 20 sierpnia 1922 r. w soborze św. Katarzyny odbył się zjazd przedstawicieli duchowieństwa prawosławnego, którzy reprezentowali zarówno miejskie jak i wiejskie parafie eparchii. Delegaci wypowiedzieli posłuszeństwo patriarsze i przeszli na stronę tzw. odnowicielstwa (renowacjonistów), ruchu Żywej Cerkwi. Konflikt w łonie rosyjskiego prawosławia sprawił, że wkrótce świątynie eparchii podzielone zostały pomiędzy zwolenników patriarchy Tichona, odnowicielstwa oraz ruchu grigoriewców.
Po zakończeniu rosyjskiej wojny domowej i ugruntowaniu się władzy bolszewickiej w mieście, władze rozpoczęły różnego rodzaju akcje nieustannych represji skierowanych przeciwko prawosławnemu duchowieństwu i szczególnie zaangażowanym w życie religijne wiernych. W 1920 r. po nacjonalizacji majątków kościelnych, zainicjowano politykę tworzenia rad parafialnych nowego typu, które miały zarządzać świątyniami (i w ten sposób ograniczyć wpływy duchownych na różne decyzje związane z administrowaniem mieniem parafii) – tego rodzaju proces został przeprowadzony także w soborze Jekatierińskim. Jeszcze w 1919 r. zlikwidowano wszystkie szkoły i inne placówki edukacyjne prowadzone przez duchowieństwo. W tym samym roku, w ramach akcji otwarcia relikwii otwarto i sfotografowano relikwie przechowywano w soborze, ale nie doszło jeszcze do ich rekwizycji. W 1922 r. przeprowadzono proces konfiskaty majątku Rosyjskiego Kościoła Prawosławnego. W jekaterynburskim soborze św. Katarzyny, który uchodził za jeden z najbogatszych w mieście, przejęto łącznie 170 kilogramów srebra i kamieni szlachetnych. Ograbiono ikony i dekoracje, odebrano naczynia liturgiczne i inne cenniejsze przedmioty przechowywane w świątyni. Po przeprowadzonej akcji przez jakiś z powodu braku odpowiedniego wyposażenia w murach soboru nie mogły odbywać się żadne nabożeństwa. 
W 1924 r. przy poparciu władz sowieckich i służb bezpieczeństwa sobór przeszedł w ręce Odnowicielstwa. Utworzona zostaje parafia na której czele stanął protojerej I. Ufimcew, który skupił wokół siebie grupę około 50 osób. Pozostali wierni, będący w zdecydowanej większości, bo liczący prawie 500 osób oprotestowali tę decyzję władz i eksmitowali Ufimcewa i jego zwolenników z murów świątyni. Stan napięcia przerodził się w otwarty konflikt, podczas którego niezadowoleni wierni blokowali dostęp nie tylko do soboru, ale także pobliskie ulice. Zajścia wokół soboru Jekatierińskiego trwały ponad tydzień. Ostatecznie interweniowała milicja, która przywróciła porządek zgodny z linią polityczną partii bolszewickiej. Władze określiły te wydarzenia jako „działalność kontrrewolucyjną i antysowiecką”, a następnie rozpoczęły represje wobec uczestników zajść. Sam sobór został na jakiś czas zamknięty i był strzeżony przez służby porządkowe. Mimo protestu przeszło 840 osób (wielu z nich było później represjonowanych), sobór św. Katarzyny został ostatecznie przekazany Odnowicielstwu w 1925 r. i stał się siedzibą biskupów tego odłamu prawosławia. Mimo państwowego wsparcia dla ruchu Żywej Cerkwi sobór został obłożony wysokimi podatkami, które uniemożliwiały nie tylko przeprowadzanie remontów zabytkowego obiektu, ale także zakupu nowych sprzętów liturgicznych czy prowadzenie stałego chóru.
2 października 1929 r. z nakazu władz bolszewickich, lokalna prasa swierdłowska rozpoczęła nagonkę na duchowieństwo soboru, a także podała w wątpliwość sens istnienia świątyni w centrum miasta. W ten sposób rozpoczęła się oficjalna kampania domagająca się „w imieniu ludu robotniczo-chłopskiego” zburzenia świątyni jako symbolu opresji i klerykalizmu. 25 października 1925 r. skonfiskowano przechowywane w soborze relikwie św. Symeona Wierchoturskiego i przekazano je do Swierdłowskiego Obwodowego Muzeum Krajoznawczego. W styczniu 1930 r. rozpoczęto kolejną nagonkę skierowaną przeciwko soborowi św. Katarzyny – tym razem celem ataku stały się dzwony. Zostały one zarekwirowane i miały zostać przetopione by wspomóc politykę forsownej industrializacji prowadzonej w kraju. Jeszcze w lutym władze inspirowały protesty robotników miejskich, którzy zaczęli „domagać się” zamknięcia soboru, a następnie jego wysadzenia i przeznaczenia uzyskanego w ten sposób materiału do celów budowy socjalizmu. 15 lutego 1930 r. Swierdłowska Rada Miejska zdecydowała o zamknięciu soboru i likwidacji parafii – stwierdzono także, że była to wola ponad 37 tysięcy robotników, którzy „żądali” zamknięcia i zniszczenia świątyni. Podobny los spotkał sobór Objawienia Pańskiego, który także został przez władze zamknięty i wysadzony. Decyzja władz sprawiła, że wierni w liczbie około 200 osób (różnych odłamów) mieli przenieść się do cerkwi Wszystkich Świętych. 3 marca 1930 r. z soboru usunięto znaczną część, niezrabowanych dotychczas, sprzętów i ksiąg liturgicznych oraz wyposażenia i przetransportowano je do wspomnianej wyżej cerkwi. 5 kwietnia 1930 r. komisja do spraw rozbiórki obiektów kultu zadecydowała, że zniszczenie soboru ma zakończyć się w przeciągu najbliższych 3 dni. Sobór św. Katarzyny w Jekaterynburgu przestał istnieć 8 kwietnia 1930 r.
Stan obecny.
Kaplica św. Katarzyny.
Po wysadzeniu soboru na jego miejscu powstał plac Pracy, pośrodku którego umieszczoną socrealistyczną fontannę o nazwie "Kamienny Kwiat". Wokół niej powstała przestrzeń z terenami zielonymi. 18 sierpnia 1991 r. na miejscu w którym niegdyś znajdował się ołtarz główny soboru Jekatierińskiego postawiono drewniany krzyż, mający przypominać o dawnym przeznaczeniu tego terenu. W 1998 r. z okazji 275 rocznicy założenia Jekaterynburga w miejscu tym zbudowaną małą kaplicę poświęconą św. Katarzynie. Nieśmiałe pomysły sugerujące możliwość odbudowy całego soboru były wówczas odrzucane. Przeciwko takiej możliwości mieli się wypowiedzieć zarówno gubernator obwodu swierdłowskiego, Eduard Rossiel, jak i przedstawiciele władz miasta z merem, Arkadijem Czernieckim na czele.
Propozycja odbudowy soboru.
18 marca 2010 r. ordynariusz jekaterynburski, arcybiskup Wincenty ogłosił, że strona kościelna w porozumieniu z władzami obwodowymi rozważa możliwość odbudowy soboru św. Katarzyny. Władze eparchii stwierdziły, że wzniesienie kaplicy św. Katarzyny pod koniec lat dziewięćdziesiątych XX wieku było pierwszym krokiem w kierunku odbudowy całej bryły dawnego obiektu sakralnego. Poprzez obecność prawosławnej świątyni teren ten był przez ponad dwa stulecia uświęconą ziemią i ważnym punktem na religijnej mapie miasta, dlatego powinna ona zostać odrestaurowana. Do odbudowy soboru strona kościelna przekonała władze państwowe, reprezentowane przez gubernatora obwodu swierdłowskiego, Aleksandra Miszarina. Już wówczas planowano by kamień węgielny został wmurowany w połowie kwietnia tego samego roku, w czasie wizyty w mieście patriarchy Moskwy i całej Rusi Cyryla I. Arcybiskup Wincenty osobiście przedstawił gubernatorowi Miszarinowi pomysł odbudowy soboru. Plotki głosiły, że gubernator Miszarin chciał odcisnąć swoje piętno na mieście i regionie, gdyż jak się wyrażano: „Gubernator Rossiel zbudował Cerkiew na Krwi, mer Czerniecki Wielki Złatoust, a Miszarin odbuduje sobór św. Katarzyny”. Inne nieprzychylne gubernatorowi źródła twierdziły, że chce on po prostu zbudować większą świątynię niż jego poprzednik.
Jeszcze tego samego dnia (18 marca 2010 r.) lokalne media podały, że ze swojego stanowiska ustąpił główny architekt obwodu swierdłowskiego Grigorij Mazajew. Oficjalną przyczyną rezygnacji miały być powody zdrowotne, ale dziennikarze sugerowali, że Mazajew sprzeciwił się pomysłowi odbudowy soboru Jekaterierińskiego i w ramach protestu podał się do dymisji. 19 marca 2010 r. odbyło się oficjalne posiedzenie miejskiej komisji ds. planowania i zagospodarowania przestrzennego, podczas którego Mazajew zdementował te plotki i poparł ideę rekonstrukcji soboru. Tego samego dnia gubernator Miszarin zapowiedział, że w związku z nadchodzącą wizytą patriarchy Cyryla (rozpoczynającą się 16 kwietnia 2010 r.) władze rozpoczną serię spotkań i publicznych wysłuchań dotyczących sprawy soboru Jekatierińskiego. Pierwszy projekt przedstawiony 19 marca nie przesądzał jeszcze czy zostanie on odbudowany w formie oryginalnej (pochodzącej z XVIII wieku) czy w wersji po przekształceniach do jakich doszło w XIX wieku. Wstępne plany jakie wówczas przedstawiono zakładały także budowę pod soborem podziemnego garażu (dla 110 pojazdów), który rozwiązałby problemy z miejscami postojowymi w tym rejonie miasta. W bryłę świątyni wkomponowana miała zostać już istniejąca kaplica św. Katarzyny, a całość otoczona miała zostać parkanem. 
Konflikt.
Projekt odbudowy soboru św. Katarzyny w Jekaterynburgu wywołał szeroką dyskusję nie tylko wśród architektów, historyków, przedstawicieli nauki, kultury i sztuki, ale także wśród zwykłych mieszkańców miasta i regionu. Przeciwnicy twierdzili, że teren ten jest rzadką oazą zieleni w centrum miasta, a fontanna wrosła przez dziesięciolecia w krajobraz dzielnicy. Podnoszono także argument, że lepiej budować kina lub teatry, które są „lepsze dla społeczeństwa od świątyń”. Entuzjazmu wobec odbudowy nie wykazał także mer miasta, Arkadij Czerniecki. Zdaniem przeciwników rekonstrukcja nie ma sensu, gdyż tkanka miejska na tym obszarze uległa już takim przeobrażeniom, że sobór nie będzie się w nią zupełnie wpisywał, a istniejąca tam już mała architektura czyni to doskonale. Eliminacja terenów zielonych będzie natomiast prawdziwą tragedią dla okolicznych mieszkańców, którzy stracą jedne z niewielu miejsc do spacerów i rekreacji. Wskazywano także na potencjalne problemy komunikacyjne. Budowa może zamknąć ten fragment centrum miasta na lata, a leży ono przy ważnych arteriach i ma szczególne znaczenie transportowe. Problemem będą także wielkie uroczystości religijne, w czasie których okoliczne ulice będą musiały być zamykane, co powodować będzie korki i paraliż transportowy. Zwracano też uwagę na fakt, że w swej obecnej formie plac Pracy i jego okolice są terenem o wartości kulturowej i jako takie podlegają ochronie, wszelka ingerencja będzie wymagać zgody Ministerstwa Kultury Rosji i rządu federalnego. Sobór będzie tylko repliką, nigdy oryginałem, jako taki nie będzie też posiadać większej wartości kulturalno-historycznej. Przeciwnicy odbudowy twierdzili ponadto, że czasy się zmieniły i nowoczesne społeczeństwo wyznające wartości liberalno-demokratyczne nie potrzebuje wracać do przeszłości i do dawnych ideałów związanych z wiarą prawosławną – sobór nie jest więc nikomu do niczego potrzebny. Pojawiły się też głosy, że w centrum uralskiej metropolii istnieje już wystarczająca liczba obiektów kultu, a nowe powinny powstawać na jego obrzeżach i w młodych dzielnicach, czyli tam gdzie są najbardziej potrzebne. Wielu znanych obywateli miasta, związanych z różnego typu dziedzinami życia (od naukowców przez piosenkarzy do pisarzy) otwarcie sprzeciwiło się idei. Pojawiły się też znacznie bardziej zdecydowane reakcje. Leonid Wołkow, członek jekaterynburskiej rady miejskiej, nazwał propozycję odbudowy „splunięciem w twarz miasta i jego mieszkańców”, którzy jego zdaniem powinni zaangażować się w ratunek fontanny i skwerów znajdujących się wokół niej. Biskupa i gubernatora określił on mianem średniowiecznych tyranów. 
Obrońcy rekonstrukcji podkreślali natomiast, że odbudowa soboru będzie naprawieniem barbarzyńskiego aktu dokonanego przez bolszewików. Jest to więc sprawa „historycznej sprawiedliwości”. Odbudowa przywróci tym samym centrum jego historyczny wygląd i stanie się atrakcją turystyczną dla miasta. Argumentowano, że na tym terenie tym grzebani byli wybitni obywatele Jekaterynburga i nie powinno to być miejsce rozrywki i rekreacji. Obrońcy odbudowy przekonywali też, że współczesne pokolenie jest to winne swoim przodkom, bowiem dla nich sobór był ważnym miejscem i jednym z symboli uralskiej metropolii. Świątynia powstała razem z miastem, razem z nim rosła i przez wieki odzwierciedlała jego dumną historię i trwałość. Gubernator Miszarin broniąc pomysłu stwierdził, że Jekaterynburg rozpoczął swoją historię od tamy i świątyni św. Katarzyny, ta pierwsza istnieje, a fakt że drugi symbol miasta został zniszczony jest wielką stratą dla dziedzictwa historycznego. Jednocześnie zapewnił, że żadne decyzje nie powinny być podejmowane w pośpiechu i bez szerokich konsultacji. Strona kościelna wyraziła przekonanie, że fontanna i tereny zielone mimo wszystko nie przedstawiają tak wielkiej historycznej i kulturalnej wartości jak zniszczony sobór, i zawsze mogą zostać przeniesione w inne miejsce. Stwierdzono też, że Jekaterynburg zawdzięcza swą nazwę św. Katarzynie Aleksandryjskiej, a brak jest w tej uralskiej metropolii świątyni jej wezwania. Pomysł odbudowy, podobnie jak w przypadku strony przeciwnej, poparło wielu znanych ludzi nauki, kultury, architektów, dziennikarzy oraz działaczy społecznych i politycznych.
Protesty i manifestacje.
Różne organy władz miejskich zajmujących się planowaniem i zagospodarowaniem przestrzennym nie były w stanie dojść do porozumienia i wydać jednoznacznej opinii za lub przeciw odtworzeniu soboru. Podziały wśród mieszkańców był tak znaczne, że nawet lokalny oddział Komunistycznej Partii Federacji Rosyjskiej nie umiał zająć jednoznacznego stanowiska w tej sprawie. Część przeciwników odbudowy soboru zdążyła złożyć do prokuratury generalnej Federacji Rosyjskiej podejrzenie o popełnieniu przestępstwa jakiego dopuścić by się miały władze obwodowe i kościelne. Uważali oni m.in., że nie tylko brak konsultacji społecznych jest złamaniem przepisów, ale także że budowa tak wysokiego obiektu w tym miejscu miasta i tak blisko okolicznych zabudowań będzie niezgodna z rosyjskim prawem budowlanym. W międzyczasie wspomniany już Leonid Wołkow zapowiedział zwołanie manifestacji wszystkich przeciwników odbudowy. Zaplanowano ją na 10 kwietnia 2010 r., w tygodniu po zakończeniu obchodów prawosławnej Wielkanocy, a odbyć się miała na spornym placu Pracy. Jak podkreślali organizatorzy ich protest nie miał mieć wydźwięku antyreligijnego, a głównym powodem ich oburzenia jest podejmowanie tak ważnych decyzji bez konsultacji z mieszkańcami. Ich zdaniem sprawa ta powinna zostać rozstrzygnięta w ogólnomiejskim referendum. Spodziewali się jednocześnie przybycia około 4 tysięcy ludzi. Zapowiedziano też, że w czasie pikiety będą zbierane podpisy pod oficjalnym protestem. Według sond internetowych, w tym na oficjalnym portalu administracji miasta, zdecydowana większość obywateli Jekaterynburga była przeciwna budowie soboru Jekaterińskiego. Władze miasta zapowiedziały natomiast przeprowadzenie konsultacji społecznych. Arcybiskup Wincenty stwierdził natomiast, że histeria jaka rozgorzała w mieście jest zdecydowanie przesadzona. Jego zdaniem tak zmasowana opozycja wobec odbudowy jest przejawem antyreligijnej działalności pewnych grup, które są wrogie wierze prawosławnej i chcą zmusić go do ustąpienia ze stanowiska. Biskup wyraził także smutek z faktu, że niektórzy mieszkańcy nie rozumieją historycznej i duchowej wartości jaką sobór był dla ich przodków i jak ważne jest naprawienie krzywdy jaką wyrządzili bolszewicy wszystkim mieszkańcom Jekaterynburga. Zwrócił uwagę, że ktokolwiek walczył z Kościołem i wiarą, zawsze źle kończył i że kara Boska sięgała nawet siódmego pokolenia. Jednoznacznie stwierdził, że nie można wygrać walki z Bogiem. Podkreślił także, że odbudowa soboru św. Katarzyny powinna być dla Jekaterynburga tym czym dla Moskwy była odbudowa soboru Chrystusa Zbawiciela. W dzień protestów eparchia zapowiedziała modlitwy w świątyniach miasta w intencji pozytywnego zakończenia sporu i odbudowy soboru. Możliwość mediacji między stronami zaoferował prezydenckim wysłannik do Uralskiego Okręgu Federalnego.
Manifestacja jaka zebrała się 10 kwietnia 2010 r. na placu Pracy w Jekaterynburgu (w pobliżu pomnika Tatiszczewa i de Gennina) zgromadziła ponad 6 tysięcy przeciwników odbudowy soboru. Protestujący w rozmowach w mediami zwracali uwagę, że do tej pory wiele prawosławnych cerkwi i soborów w mieście i okolicach, których budowy lub remonty rozpoczęto, nie może się przez lata doczekać zakończenia prac i ciągle brakuje dla nich środków finansowych. Uczestnicy pikiety podkreślali, że ich protest nie ma charakteru ideologicznego, nie jest to walka z religią, lecz rodzaj pragmatyzmu. Ich zdaniem Jekaterynburg nie potrzebuje nowych miejsc kultu religijnego, lecz raczej szkół, przedszkoli i innych obiektów użyteczności publicznej. Zgromadzeniu towarzyszyły koncerty lokalnych zespołów muzycznych, a całości nadano kolorową oprawę. Komentarze arcybiskupa sprzed kilku dni, które tylko zaogniły i tak napiętą już sytuację, odebrano jako groźby i zapowiedziano złożenie zawiadomienia o podejrzeniu popełnienia przestępstwa. Kontrowersje wzbudziło także zamieszczenie w prasie kościelnej listy nazwisk osób publicznych, którzy sprzeciwili się idei odbudowy soboru. Listę opatrzono hasłem „historia zapamięta te nazwiska”. W demonstracji wzięli udział nie tylko zwykli mieszkańcy miasta, ale także wspomniani już przedstawiciele świata kultury i nauki. Zebrano łącznie 3591 podpisów pod wnioskiem o rozpisanie referendum w sprawie odbudowy soboru. Służby porządkowe i miejskie, a także strona kościelna podały natomiast, że liczba 6 tysięcy uczestników została zdecydowanie zawyżona przez organizatorów. Zdaniem niektórych zwolenników rekonstrukcji soboru hasła wznoszone w czasie manifestacji miały charakter antyprawosławny, wzywający do przemocy i jako taki mający formę karalnego ekstremizmu. Stanowiło to według nich pogwałcenie artykułu 282 rosyjskiego kodeksu karnego. Zapowiedzieli zwrócenie się do prezydenta Dmitrija Miedwiediewa z wnioskiem o zbadanie sprawy i ewentualne ukaranie sprawców. Protest zbiegł się z osiemdziesiątą rocznicą wysadzenia soboru św. Katarzyny.
Wyciszenie sporu.
W kwietniu 2010 r. mer miasta, Arkadij Czerniecki, pierwszy raz oficjalnie wypowiedział się na temat odbudowy soboru św. Katarzyny. Stwierdził, że sam pomysł nie stoi w sprzeczności z literą prawa, ale ewentualna odbudowa będzie wymagała zmiany planu zagospodarowania przestrzennego tego rejonu miasta, gdyż nie przewiduje on na razie możliwości wzniesienia tak wysokiej budowli. Arcybiskup Wincenty ponownie broniąc pomysłu oznajmił, że uralska metropolia potrzebuje większej ilości prawosławnych świątyń. Obecnie (tj. w 2010 r.) jest ich czynnych w mieście zaledwie 20, a zdaniem władz kościelnych i patriarchy Cyryla jedna świątynia powinna przypadać na 10 tysięcy mieszkańców (Jekaterynburg zamieszkuje około 1,3 miliona osób). Jeszcze raz podkreślił, że nie rozumie zamieszania jakie wybuchło w sprawie planów odbudowy, zwłaszcza że już 5 lat wcześniej pojawiły się takie pomysły i nie spotkały się z żadną reakcją, wprost przeciwnie – z pozytywnym odbiorem specjalistów. W maju 2010 r. władze obwodu swierdłowskiego ogłosiły, że istnieją dwa projekty restauracji świątyni, jeden mniej a drugi bardziej ambitny. Zapowiedziano, że głosy opinii publicznej zostaną wzięte pod uwagę przy podejmowaniu ostatecznej decyzji. Jeszcze w kwietniu Leonid Wołkow ujawnił dokumenty, z których wynikało, że obwód swierdłowski jest gotowy przeznaczyć na odbudowę soboru 325 350 000 rubli.
14 maja 2010 r. ulicami Jekaterynburga przeszła procesja wiernych pod przewodnictwem arcybiskupa Wincentego, która zatrzymała się przy najważniejszych świątyniach prawosławnych znajdujących się w centrum miasta. Wzięło w niej udział około 10 tysięcy wiernych, którzy m.in. wyrazili swe poparcie dla pomysłu odbudowy soboru Jekaterierińskiego. Wkrótce ideę rekonstrukcji poparli także Kozacy uralscy, którzy wydali na ten temat specjalne oświadczenie. 17 maja 2010 r. zwolennicy odbudowy zaprezentowali alternatywny projekt restauracji soboru. Przewidywał on przesunięcie spornej fontanny w stronę zachodnią, w kierunku pomnika Tatiszczewa i de Gennina. Dodatkowo projekt ten nie tylko nie zakładał redukcji terenów zielonych, ale ich zwiększenie. 20 maja 2010 r. obwodowy oddział rządzącej partii Jedna Rosja ogłosił swe poparcie dla idei odbudowy soboru Jekatierińskiego. W czerwcu 2010 r. arcybiskup Wincenty oznajmił, że eparchia nie wystąpiła jeszcze z oficjalnym wnioskiem o restaurację świątyni i jak na razie takiego wniosku składać nie będzie. Lokalne media uznały, że oznacza to rezygnację z planów odbudowy. Mimo to działacze organizacji prawosławnych podali do publicznej wiadomości, że referendum w sprawie odbudowy soboru, z uwagi na wysoki koszt takiego przedsięwzięcia (ok. 30 milionów rubli), nie jest potrzebne. Jednocześnie poparli oni ideę kompromisowego projektu, który przewidywałby zarówno odbudowę soboru jak i zachowanie dotychczasowej małej architektury tego miejsca. Z tą opinią nie zgodzili się ich oponenci, reprezentowani przez Wołkowa. Dla nich najlepszym wyjściem z całej sytuacji jest pozostawienie spornego miejsca bez żadnych zmian.
11 sierpnia w kaplicy św. Katarzyny odprawiono Boską Liturgię m.in. w intencji odbudowy soboru. Było to nie tylko pierwsze tego typu nabożeństwo odbywające się w kaplicy, ale także pierwsza od osiemdziesięciu lat liturgia odprawiona na terenie dawnego soboru. Jesienią 2010 r. zawiązane zostało Towarzystwo św. Katarzyny, mające na celu oprócz wspierania idei odbudowy soboru, także zacieśnianie współpracy z innymi rosyjskimi miastami, którymi patronuje św. Katarzyna. W listopadzie grupa dziennikarzy (towarzyszyła im żona gubernatora, Inna) z obwodu swierdłowskiego odbyła pielgrzymkę na Górę św. Katarzyny, gdzie odwiedziła klasztor jej poświęcony. Zapowiedziano też peregrynację relikwii św. Katarzyny Aleksandryjskiej do Jekaterynburga. Lokalne media podały również, że zwolennicy odbudowy rozpoczną wielostopniowy proces mający doprowadzić do restauracji świątyni. Najprawdopodobniej jednak nie będzie on prowadzony w pośpiechu, a rozwiązanie wszystkich kwestii formalno-prawnych potrwa co najmniej kilka lat. Sprawa konfliktu miała też zostać przedstawiona rosyjskiemu premierowi Władimirowi Putinowi w czasie jego listopadowej wizyty w regionie.
W 2011 r. zaszły zmiany na najwyższych szczeblach eparchii jekaterynburskiej. Jej nowym ordynariuszem (w randze metropolity) został arcybiskup Cyryl. Na spotkaniu z gubernatorem swierdłowskim w październiku 2011 r. wyrazić miał przekonanie, że sobór nie musi zostać odbudowany na spornym placu Pracy, lecz może zostać przeniesiony w inne miejsce, które nie będzie prowadzić do konfliktu wśród mieszkańców miasta. Według informacji z czerwca 2012 r. sprawa odbudowy soboru św. Katarzyny została na razie zamknięta.

</doc>
<doc id="2807106" url="https://pl.wikipedia.org/wiki?curid=2807106" title="Plac Pracy w Jekaterynburgu">
Plac Pracy w Jekaterynburgu

Plac Pracy w Jekaterynburgu (ros. Площадь Труда) – jeden z placów położonych w rosyjskim mieście Jekaterynburg.
Informacje ogólne.
Plac Pracy w Jekaterynburgu położony jest w ścisłym centrum miasta, administracyjnie znajduje się on na terenie rejonu leninowskiego. W jego pobliżu znajdują się jedne z najważniejszych arterii miasta: ulica Maksima Gorkiego, ulica Aleksandra Puszkina i Prospekt Włodzimierza Lenina. Najbliższa stacja jekaterynburskiego metra to położona w odległości około 450 metrów od placu to Stacja Plac 1905 Roku.
Historia.
Teren dzisiejszego placu Pracy jest jednym z najstarszych miejsc w Jekaterynburgu. Już na początku 1723 roku rozpoczęto wznosić na terenie obecnego placu drewnianą cerkiew dedykowaną świętej Katarzynie Aleksandryjskiej. Budynek został ukończony w 1726 roku, a w 1747 roku spłonął. W latach 1758-1768 na miejscu spalonej cerkwi wzniesiono sobór św. Katarzyny, który miał stać się jednym z najważniejszych symboli Jekaterynburga w okresie Imperium Rosyjskiego. Nazwa placu wokół soboru ulegała parokrotnie zmianie, jednak zawsze związana była z budynkiem świątyni stojącym w jego centrum. Był on znany jako plac Cerkiewny (Церковная), Soborowy (Соборная) i wreszcie Jekatieriński (Екатерининская). Najważniejsze budynki wzniesione w XIX wieku przy placu to przede wszystkim Dom Sewastianowa (wzniesiony w latach 1863-1866) i budynek dawnej apteki autorstwa Michaiła Małachowa (1820 rok).
Obecny kształt zaczął uzyskiwać po 1917 roku. Po przewrocie bolszewickim i ugruntowaniu się władzy sowieckiej nastąpiły zmiany w otoczeniu i architekturze tego miejsca. Doszło też do ostatecznej zmiany nazwy placu. W latach 1925-1928 przy placu powstały m.in. budynek rady miejskiej i konstruktywistyczna siedziba poczty głównej. Wokół placu swe siedziby miały znaleźć biura i agencje związane z nowym porządkiem, stąd stojący po jego środku wielki sobór Jekatieriński nie mógł być zbyt długo tolerowany. W 1930 roku decyzją swierdłowskiej rady miejskiej świątynia została zamknięta, a następnie w dniach 5-8 kwietnia tego samego roku wysadzona w powietrze. Pozyskany z niej materiał budowlany miał posłużyć przy wznoszeniu innych obiektów związanych z socjalizmem. W latach trzydziestych XX wieku plac uzyskuje obecny wygląd, a swą siedzibę znajdują przy nim budynki regionalnych komitetów Wszechzwiązkowej Partii Komunistycznej (bolszewików) i Komsomołu.
W 1962 roku na środku placu, pomiędzy terenami zielonymi i spacerowymi, wzniesiona została fontanna "Kamienny Kwiat". Wykonano ją w stylu epoki, z różowego marmuru, z elementami metalowymi pomalowanymi na kolor tzw. jekaterynburskiego malachitu. Zmiany w wyglądzie i architekturze placu zaszły już po rozpadzie Związku Radzieckiego. 18 sierpnia 1991 roku umieszczono na nim drewniany krzyż, a stało się to w miejscu gdzie niegdyś znajdował się główny ołtarz soboru św. Katarzyny. Miał on przypominać mieszkańcom o historii tego terenu. W 1998 roku obchodzono 275 rocznicę założenia Jekaterynburga. Na miejscu krzyża powstała wtedy kaplica św. Katarzyny. 14 sierpnia 1999 roku w bliskiej odległości od placu odsłonięto pomnik Tatiszczewa i de Gennina.
Plac Pracy obecnie.
Projekt odbudowy soboru św. Katarzyny.
18 marca 2010 roku arcybiskup jekaterynburski Wincenty ogłosił, że w porozumieniu z władzami obwodu swierdłowskiego, rozważana jest odbudowa soboru św. Katarzyny. Pomysł ten poparł gubernator swierdłowski Aleksander Miszarin. Jednak w samym mieście, zarówno wśród jego mieszkańców jak i elit, idea ta wywołała wiele sporów i kontrowersji. Szybko zmobilizowali się przeciwnicy odbudowy soboru, którzy zaczęli domagać się zachowania placu Pracy w jego obecnej formie. Twierdzili, że jest to swego rodzaju oaza spokoju i zieleni w tej części miasta, a fontanna się tam znajdująca jest już jednym z symboli miasta, ważnym dla jego mieszkańców. Wskazywano także na problemy komunikacyjne i transportowe jakie mogą wyniknąć z zabudowania tego obszaru.
10 kwietnia 2010 roku na jekaterynburskim placu Pracy odbyła się wielka manifestacja przeciwników odbudowy soboru Jekaterińskiego. Według szacunków organizatorów zgromadziła ona ponad 6 tysięcy uczestników. Zbiegła się ona z osiemdziesiątą rocznicą zniszczenia świątyni przez bolszewików. Niejako w odpowiedzi, 14 maja 2010 roku, przez teren placu przeszła procesja wiernych pod przewodnictwem arcybiskupa Wincentego, która zatrzymała się przy kaplicy św. Katarzyny. Wzięło w niej udział około 10 tysięcy wiernych. Kolejne miesiące sporu nie przyniosły rozwiązania problemu. Według doniesień lokalnych mediów z czerwca 2012 roku kwestia rekonstrukcji soboru nie będzie na razie podejmowana, zarówno przez władze kościelne jak i świeckie.
Miejsce manifestacji.
Plac Pracy stał się popularnym miejscem różnego rodzaju pikiet, manifestacji i protestów - organizowanych przez różne grupy społeczne i polityczne. 28 sierpnia 2012 roku administracja miejska nie wydała zgody na antyrządową demonstrację, w której wziąć mieli udział m.in. rosyjscy opozycjoniści, Siergiej Udalcow i Ilja Ponomariow. 12 września 2012 roku przedstawiciele władz obwodowych i miejskich zapowiedzieli, że trwają prace mające na celu zakazanie organizacji wszelkich manifestacji na placu Pracy. Krytycy tego pomysłu twierdzą, że działanie te mają być wstępem do zakazania protestów w centrum Jekaterynburga. Władze mają rzekomo na celu wypchnięcie potencjalnych manifestacji na tereny peryferyjne, gdzie siła protestów będzie znacznie mniejsza, a ich głos mniej słyszalny. Administracja miejska i obwodowa zaprzeczyły tym oskarżeniom.
Ostatnia większa manifestacja na placu odbyła się 17 września 2012. Protestujący wznosili hasła antyrządowe i antyputinowskie, domagając się demokratyzacji kraju i uczciwych wyborów. W proteście wzięło udział pomiędzy 500 a 1000 ludzi. Zdaniem lokalnych mediów, w związku z doniesieniami o zamknięciu placu dla pikiet i manifestacji, mógł to być ostatni legalny protest zorganizowany na jekaterynburskim placu Pracy.

</doc>
<doc id="2807107" url="https://pl.wikipedia.org/wiki?curid=2807107" title="Bandziory">
Bandziory

Bandziory (ang. "Shottas") – amerykańsko-jamajski film kryminalny z 2002 roku w reżyserii Cessa Silvera.
Opis fabuły.
Jamajka. Biggs (Ky-Mani Marley) i Wayne (Spragga Benz), narkotykowi dilerzy, trudnią się kradzieżami i rozbojami. Wyjeżdżają do Miami, gdzie kontynuują swój proceder i zdobywają coraz większe wpływy. Zostają deportowani, ale udaje im się wrócić do USA. Zadzierają z nowym królem półświatka.
Obsada.
i inni

</doc>
<doc id="2807109" url="https://pl.wikipedia.org/wiki?curid=2807109" title="Quetzaltenango (departament)">
Quetzaltenango (departament)

Quetzaltenango – jeden z 22 departamentów Gwatemali, położony w południowo-zachodniej części kraju. Stolicą departamentu jest miasto Quetzaltenango. Departament graniczy na zachodzie z departamentem San Marcos, na południu z departamentami Retalhuleu i Suchitepéquez, na wschodzie graniczy z departamentem Sololá i Totonicapán i na północy wąskim pasem z departamentem Huehuetenango.
Jest średnim pod względem wielkości, lecz jednym z czołowych pod względem liczebności mieszkańców departamentem Gwatemali. Najważniejszymi miastami w departamencie oprócz stołecznego są Cantel, Coatepeque, Totonicapán i Momostenango. Departament na północy ma typowo górski charakter ukształtowania powierzchni a średnie wyniesienie nad poziom morza wynosi 2333 m. Klimat jest umiarkowany do chłodnego, z dużymi amplitudami dobowymi. 
Podział departamentu.
W skład departamentu wchodzą 24 gminy (municipios).

</doc>
<doc id="2807111" url="https://pl.wikipedia.org/wiki?curid=2807111" title="Lnica polna">
Lnica polna

Lnica polna ("Linaria arvensis" (L.) Desf.) – gatunek rośliny z rodziny babkowatych.
Występowanie.
Występuje w południowej i środkowej Europie oraz północnej Afryce. W Polsce w zachodniej części, antropofit.
Biologia i ekologia.
Roślina jednoroczna. W Polsce kwitnie od lipca do września. Rośnie na polach, na glebach piaszczystych. 
Zagrożenia i ochrona.
Roślina umieszczona na polskiej czerwonej liście w kategorii EN (zagrożony).

</doc>
<doc id="2807113" url="https://pl.wikipedia.org/wiki?curid=2807113" title="Georg Keßler">
Georg Keßler

 
Georg Keßler (ur. 23 września 1932 w Saarbrücken) – niemiecki trener piłkarski.
Kariera.
Keßler jest synem Holenderki i Niemca. Karierę rozpoczynał w 1966 roku jako selekcjoner reprezentacji Holandii. Po raz pierwszy poprowadził ją 23 marca 1966 roku w przegranym 2:4 towarzyskim meczu z RFN. Drużynę Holandii prowadził łącznie w 28 spotkaniach, z czego w 10 wygranych, 5 zremisowanych oraz 13 przegranych. 
Następnie Keßler trenował holenderską Sparta Rotterdam, a w 1971 roku został szkoleniowcem belgijskiego Anderlechtu. W 1972 roku zdobył z nim mistrzostwo Belgii oraz Puchar Belgii. W tym samym roku przeszedł do holenderskiego PEC Zwolle, który to prowadził przez dwa lata.
W 1974 roku Keßler został trenerem niemieckiej Herthy BSC. W Bundeslidze zadebiutował 24 sierpnia 1974 roku w zremisowanym 3:3 meczu z Fortuną Düsseldorf. W 1975 roku wywalczył z Herthą wicemistrzostwo RFN. W 1977 roku dotarł z nią natomiast do finału Pucharu RFN. W tym samym roku odszedł z Herthy.
Kolejnym klubem Keßlera był austriacki FC Wacker Innsbruck, z którym w 1978 roku zdobył Puchar Austrii. Następnie, w latach 1978-1982 prowadził holenderski AZ Alkmaar. W 1981 roku zdobył z klubem mistrzostwo Holandii oraz Puchar Holandii, a także dotarł z nim do finału Pucharu UEFA.
Potem trenował belgijski Club Brugge oraz grecki Olympiakos SFP, a w 1986 roku trafił do niemieckiego 1. FC Köln. W tym samym roku dotarł z nim do finału Pucharu UEFA. Potem Keßler prowadził belgijskie drużyny Royal Antwerp FC oraz Standard Liège, holenderską Fortunę Sittard, a także ponownie Royal Antwerp, który był jego ostatnim klubem w karierze.

</doc>
<doc id="2807114" url="https://pl.wikipedia.org/wiki?curid=2807114" title="Georg Kessler">
Georg Kessler



</doc>
<doc id="2807115" url="https://pl.wikipedia.org/wiki?curid=2807115" title="Lądowisko Piła">
Lądowisko Piła

Lądowisko Piła (kod ICAO: EPPI) – lądowisko w Pile, położone w północno-zachodniej części miasta, w województwie wielkopolskim. Lądowisko należy do Aeroklubu Ziemi Pilskiej.
Lądowisko powstało w 2012 na terenie byłego lotniska wojskowego, figuruje w ewidencji lądowisk Urzędu Lotnictwa Cywilnego. 
Dysponuje jedną asfaltobetonową drogą startową o długości 2400 m.
Historia.
Lotnisko powstało w 1913 roku przy założonym wówczas oddziale fabryki samolotów Albatros Flugzeugwerke. Znacznie rozbudowano je pod koniec lat 30. XX wieku i w czasie II wojny światowej. W tym czasie w dawnej fabryce Albatros znajdowały się zakłady remontowe samolotów Hansen, w których naprawiano m.in. odrzutowce. Istniał tu wówczas obóz przejściowy dla jeńców cywilnych, a następnie obóz pracy. Po wojnie infrastrukturę lotniczą kompleksu dostosowano do obsługi samolotów odrzutowych. Od 1952 do 1998 roku stacjonował na nim 6 Pułk Lotnictwa Myśliwsko-Bombowego. Infrastruktura techniczna lotniska wybudowana została w latach 80. ubiegłego wieku. W styczniu 2012 roku część byłego kompleksu wojskowego została zarejestrowana przez Aeroklub Ziemi Pilskiej jako lądowisko wielofunkcyjne użytku publicznego. Od tego czasu na mocy decyzji Prezesa Urzędu Lotnictwa Cywilnego, Aeroklub Ziemi Pilskiej jako założyciel lądowiska jest także podmiotem zarządzającym w kwestiach operacyjno-lotniczych.
Informacje techniczne.
Lotnisko posiada cztery drogi startowe oraz liczne drogi kołowania. Główna droga startowa, betonowa, ma wymiary 2400 x 60 metrów i wybudowana jest na kierunku 03/21. Dwie krótkie trawiaste drogi startowe o wymiarach 700 x 100 m i 450 x 150 m leżą po obu stronach betonowej drogi startowej i dodatkowa trawiasta droga startowa na kierunku 09/27 ma wymiary 750 x 150 m. Lotnisko ma nietypowy układ północ-południe, kiedy to większość lotnisk w Polsce ma układy typu zachód-wschód. Centralna płaszczyzna postoju samolotów (CPPS) usytuowana jest prostopadle do pasa startowego i posiada 26 miejsc postojowych dla samolotów bojowych Su-22. W swojej infrastrukturze technicznej lotnisko posiada: park samochodowy, budynki koszarowe i magazynowe, dwie składnice materiałów pędnych i smarów (MPS), dwa hangary oraz 40 schronohangarów (14 w strefie północno-wschodniej i 26 w strefie południowo-zachodniej). Większość infrastruktury lotniskowej pochodzi z lat 80. XX wieku, jednak część budynków skrywa nadal tajemnice z czasów II wojny światowej. Od 2004 padają propozycje wykorzystania lotniska do regionalnego ruchu pasażerskiego.
Około 18 lipca 2006 roku odbyło się spotkanie inwestorów w sprawie pilskiego lotniska. Na spotkaniu byli przedstawiciele kilku spółek, między innymi Philips Lighting Poland. Padła propozycja reaktywacji lotniska i stworzenia dużej bazy cargo.
Katastrofy i wypadki lotnicze.
Jak ustaliła Państwowa Komisja Badania Wypadków Lotniczych: „przyczyną wypadku była spóźniona reakcja instruktora na błąd ucznia-pilota, co doprowadziło do dynamicznego wprowadzenia samolotu w korkociąg w czasie lotu na małej wysokości i zderzenie z ziemią” (źródło: Komunikat PKBWL nr 59 s. 2, pkt 3)
Ponadto w raporcie z badania PKBWL stwierdziła: „Oględziny wraku wykazały, że wszystkie układy sterowania samolotem w momencie wypadku były sprawne a silnik pracował. Dwie z trzech kompozytowych łopat śmigła uległy złamaniu (jedna u nasady druga w połowie długości) ale
charakter ich uszkodzeń wskazuje, że silnik pracował na małych obrotach. Nie stwierdzono
jakichkolwiek niesprawności samolotu mogących być przyczyną wypadku” (źródło: Raport, s. 15–16)
Pilot kończący szkolenie zginął, drugi pilot (instruktor) przeżył.
(Wymienione dokumenty źródłowe można przeczytać w archiwum PKBWL Zdarzenie 308/06 PKBWL) 
https://web.archive.org/web/20130515062655/http://www.transport.gov.pl/2-48230714887c1-30518-p_1.htm

</doc>
<doc id="2807120" url="https://pl.wikipedia.org/wiki?curid=2807120" title="Hikari furu">
Hikari furu

 – dwunasty singel zespołu Kalafina, wydany 24 października 2012 roku. Tytułowy utwór został wykorzystany jako piosenka przewodnia filmu anime "Puella Magi Madoka Magica: Eien no monogatari". Singel osiągnął 4. pozycję w rankingu Oricon i pozostał na nim przez 16 tygodni, sprzedano egzemplarzy.
Lista utworów.
Wszystkie utwory zostały skomponowane i napisane przez Yuki Kajiura.

</doc>
<doc id="2807122" url="https://pl.wikipedia.org/wiki?curid=2807122" title="Nexus 10">
Nexus 10

Nexus 10 – tablet firmy Google oparty na systemie Android, wyprodukowany przez Samsunga. Jest drugim tabletem z serii Nexus. Został zaprezentowany 29 października 2012 roku.
Opis urządzenia.
System operacyjny.
Nexus 10 wyposażony był w najnowszą wersję systemu Android 4.2, której premiera miała miejsce właśnie na tym urządzeniu. Tablet używa interfejsu podobnego do tego ze smartfonów, jednak został on tutaj przystosowany do większego ekranu. Najnowszą dostępną wersją systemu jest Android 5.1.0
Cena.
Tablet kosztuje od 399$ za wersję 16 GB i 499$ za 32 GB.
Problemy.
Użytkownicy zgłaszają problemy z regulacją jasności ekranu, zrywanie połączeń przez Bluetooth, częste restarty, bardzo szybkie rozładowywanie baterii, długi czas ładowania, niedopracowane widgety i aplikację aparatu.

</doc>
<doc id="2807123" url="https://pl.wikipedia.org/wiki?curid=2807123" title="Mystidens">
Mystidens



</doc>
<doc id="2807124" url="https://pl.wikipedia.org/wiki?curid=2807124" title="Hemigaleops">
Hemigaleops



</doc>
<doc id="2807125" url="https://pl.wikipedia.org/wiki?curid=2807125" title="Józef Starkel">
Józef Starkel

Józef Cyryl Starkel (ur. 10 marca 1807 w Gorlicach, zm. 15 września 1875 w Tarnowie) – polski lekarz, działacz społeczny, oświatowy i gospodarczy.
Życiorys.
Dzieciństwo i młodość.
Był synem lekarza nadwornego rodziny Stadnickich. Jego matka, Teresa "de domo" Stirba de Stirbitz, pochodziła ze spolszczonej staroszlacheckiej rodziny czeskiej; jej brat – Franciszek Stürba de Stürbitz – był nowosądeckim lekarzem, badaczem wód mineralnych Krynicy-Zdroju.
Józef Starkel skończył szkołę św. Anny we Lwowie, gimnazjum w Nowym Sączu i kurs filozofii w gimnazjum w Przemyślu; za wyniki w nauce otrzymał stypendium akademickie. W latach 1824–1830 studiował w Wiedniu, gdzie skończył medycynę, a poza tym kursy języka francuskiego, angielskiego i włoskiego (zakończone egzaminami publicznymi) oraz kurs agronomii. W okresie 1830–1831 przebywał w Padwie; otrzymał stopień doktora w dziedzinie medycyny i chirurgii oraz magistra w dziedzinie położnictwa.
Pierwszy okres tarnowski (1832–1946).
W roku 1832 rozpoczął lekarską praktykę prywatną w Przemyślu, a następnie był lekarzem powiatowym w Mościskach (1832–1834), lekarzem nadwornym w dobrach ks. Henryka Lubomirskiego w Przeworsku (1835–1841) i lekarzem miejskim w Tarnowie (1841–1847); zastępował też lekarza obwodowego (obwód tarnowski), gdy pełniący tę funkcję Edward Kellerman wyjeżdżał do Wiednia. Był członkiem zarządu gminy Tarnów. Należał do grupy założycieli tarnowskiego Towarzystwa Strzeleckiego i jego wiceprezesem. W roku 1846 świadczył pomoc lekarską ofiarom rzezi galicyjskiej i publicznie zarzucił staroście tarnowskiemu (Joseph Breinel v. Wallernstern) inspirowanie tych zdarzeń, co było przyczyną jego przeniesienia do Rzeszowa.
Okres rzeszowski (1847–1854).
W Rzeszowie zajmował stanowisko zastępcy lekarza obwodowego, należał też do obwodowej Rady Narodowej (utworzonej w czasie Wiosny Ludów). Zdobył uznanie w czasie walki z epidemiami tyfusu i cholery oraz księgosuszu (wśród zwierząt); publikował artykuły na temat profilaktyki chorób zakaźnych i krytykował gospodarczą i rolniczą politykę rządu.
Drugi okres tarnowski (1855–1875).
Powrót do Tarnowa stał się możliwy dzięki burmistrzowi Tarnowa, Antoniemu Seemanowi, i biskupowi tarnowskiemu, Alojzemu Pukalskiemu. W roku 1855 Józef Starkel odzyskał stanowisko lekarza miejskiego, a wkrótce potem – naczelnego lekarza miejskiego, lekarza więziennego i lekarza sądowego. W czasie powstania styczniowego działał w obwodowej organizacji narodowej; znalazł się na urzędowej liście osób „podejrzanych politycznie”. Pomagał rannym dowożonym zza kordonu; skłonił Władysława Sanguszkę do udostępnienia części pałacu w Gumniskach na potrzeby prowizorycznego szpitala. Przetłumaczył z niemieckiego i wydał publikację ułatwiającą pracę chirurgów. Apelował też o reorganizację systemu opieki lekarskiej na wsi (koordynację działań lekarzy, towarzystw rolniczych i plebanów); zalecał wprowadzenie regularnych szczepień dzieci przeciw ospie; zorganizował miejską komisję zdrowia (jedną z pierwszych w Galicji), zajmującą się stanem sanitarnym miejsc publicznych (odpowiednik dzisiejszych Inspekcji Sanitarnych). Założył „Czytelnię dla Rzemieślników”, dla której zgromadził kilkaset tomów i zabezpieczył finansowanie. Był jednym z twórców pierwszej szkoły żeńskiej w Tarnowie, przedszkola (ogródek Fröbela), szkoły więziennej, ochronki dla dzieci osieroconych, bezdomnych i biednych. Ochronką opiekował się do końca życia, zapewniając jej finansowanie. Był członkiem lwowskiego Towarzystwa Pedagogicznego, Stowarzyszenia Wincentego à Paulo (świadczącego pomoc chorym i biednym, zob. Wincenty à Paulo i Antoine-Frédéric Ozanam), Towarzystwa Dobroczynności (finansowanego przez Lubomirskich) i starszym w Bractwie Niepokalanego Poczęcia Maryi Panny. Tworzył lub współtworzył:
Nagrody i wyróżnienia.
Otrzymał nagrodę pieniężną za walkę z epidemiami (z listem pochwalnym z kancelarii cesarskiej). Został powołany na członka korespondenta:
Przyznano mu tytuł honorowego obywatela Tarnowa.
Upamiętnienie.
W roku 1996 w Wydziale Zdrowia Urzędu Wojewódzkiego w Tarnowie utworzono Komisję ds. nadawania patronów szpitalom tarnowskim. Komisja uchwaliła nadanie Szpitalowi Wojewódzkiemu imienia Józefa Starkela, jednak wojewoda tarnowski nie zatwierdził tej decyzji. W roku 2001 Polskie Towarzystwo Lekarskie i Społeczny Komitet Opieki nad Cmentarzem Starym w Tarnowie odnowiły jego grobowiec.
Życie prywatne.
Był żonaty dwukrotnie. Z pierwszą żoną, Felicją z Sas Jaworskich, miał ośmioro dzieci, wśród nich: Juliusza (później – pisarza i publicystę), Władysława (później – praktykant gospodarski, uczestnik powstania styczniowego i jeniec w Penzie), Alberta, Emanuela (później – uczestnik bitwy pod Miechowem, absolwent UJ, chirurg w Tarnowie), Cyrylę Annę, Romualda, (później – pedagog i publicysta, ps. "Sulisław"). Z drugą żoną, Cecylią "de domo" Kramkowską (lub Krankowską), nie miał dzieci.
Zmarł 15 września 1875 r. w Tarnowie, wkrótce po ustąpieniu ze stanowiska naczelnego lekarza miejskiego, które było związane z psychicznym załamaniem po śmierci syna i potencjalnego następcy – Emanuela (zmarł na tyfus w 1874 r.). Został pochowany na cmentarzu w Zabłociu (później – Stary Cmentarz w Tarnowie).

</doc>
<doc id="2807126" url="https://pl.wikipedia.org/wiki?curid=2807126" title="Lądowisko Kikity">
Lądowisko Kikity

Lądowisko Kikity (kod ICAO: EPKI) – lądowisko w Kikitach, położone w gminie Jeziorany, w województwie warmińsko-mazurskim, ok. 9 km na wschód od Jezioran. Lądowisko należy do Kikity Sp. z o.o..
Lądowisko dysponuje trawiastą drogą startową o długości 854 m i od 2012 roku figuruje w ewidencji lądowisk Urzędu Lotnictwa Cywilnego.

</doc>
<doc id="2807127" url="https://pl.wikipedia.org/wiki?curid=2807127" title="EPKI">
EPKI



</doc>
<doc id="2807129" url="https://pl.wikipedia.org/wiki?curid=2807129" title="Nol de Ruiter">
Nol de Ruiter

Nol de Ruiter (ur. 6 kwietnia 1940 w Utrechcie) – holenderski piłkarz i trener piłkarski.
Kariera piłkarska.
W trakcie kariery de Ruiter grał w zespołach DOS Utrecht, Velox oraz USV Elinkwijk.
Kariera trenerska.
De Ruiter karierę rozpoczynał jako asystent trenera NEC Nijmegen. Następnie, już samodzielnie prowadził zespoły FC Den Bosch, SC Cambuur, FC Wageningen oraz FC Utrecht, którym w 1985 roku zdobył Puchar Holandii. Potem trenował reprezentację Holandii B, a w 1990 roku został selekcjonerem pierwszej reprezentacji Holandii. Poprowadził ją w dwóch spotkaniach: 21 lutego 1990 roku w zremisowanym 0:0 towarzyskim meczu z Włochami oraz 28 marca 1990 roku w przegranym 1:2 towarzyskim meczu ze Związkiem Radzieckim.
Następnie de Ruiter prowadził ADO Den Haag, reprezentację Egiptu oraz dwukrotnie FC Utrecht, który był jego ostatnim klubem w karierze.

</doc>
<doc id="2807130" url="https://pl.wikipedia.org/wiki?curid=2807130" title="Abbadydzi">
Abbadydzi



</doc>
<doc id="2807131" url="https://pl.wikipedia.org/wiki?curid=2807131" title="Park Lisiniec">
Park Lisiniec

Park Lisiniec (także "Park Lisiniecki") – park miejski w Częstochowie, znajdujący się w dzielnicy Lisiniec. Park powstał w latach 70. XX wieku i zajmuje powierzchnię 41,23 ha.
Opis.
Na terenie parku znajdują się trzy zbiorniki wodne o łącznej powierzchni 11 ha, powstałe wskutek zalania glinianek, użytkowanych przez miejscową ludność do lat 70. Zwyczajowo noszą one nazwy "Adriatyk", "Bałtyk" i "Pacyfik". Na terenie parku znajduje się kąpielisko z przystanią Wodnego Ochotniczego Pogotowia Ratunkowego, kort tenisowy oraz park linowy.
Właściciel parku – miasto Częstochowa, planował wybudowanie na tym terenie miejskiego centrum rekreacji i wypoczynku, którego głównym elementem miał być aquapark.
W 2013 r. rozpoczęto rewitalizację parku. Uporządkowano zieleń, wybudowano ścieżki spacerowe i ustawiono ławki. Od 2015 r. funkcjonuje wypożyczalnia sprzętu pływającego MOSiR. Urządzono plażę nad zbiornikiem Adriatyk, powstał skate park i plac zabaw dla dzieci.
W latach 2018–2019 w ramach budowy strefy wypoczynku Adriatyk powiększono plażę utworzoną z piasku przywiezionego z Łeby, zbudowano pomosty wodne, kładkę na kanałem łączącym zbiornik Adriatyk ze zbiornikiem Bałtyk, wieżę ratowniczą, ścieżki rowerowe oraz pawilon plażowy z tarasem widokowym, barem i restauracją.
Na terenie kompleksu posadzono nowe krzewy oraz ponad sto drzew, wśród których dominuje japońska wiśnia piłkowana „Kikushidare-zakura”.

</doc>
<doc id="2807139" url="https://pl.wikipedia.org/wiki?curid=2807139" title="Asocjacja Interwencji Sercowo-Naczyniowych">
Asocjacja Interwencji Sercowo-Naczyniowych



</doc>
<doc id="2807141" url="https://pl.wikipedia.org/wiki?curid=2807141" title="Aleksander Morański">
Aleksander Morański

Aleksander Morański (ur. 1898 w Gródku Jagiellońskim, zm. 1974 w Krakowie) – polski malarz.
Życiorys.
Był jednym z młodszych ochotników, którzy zgłosili się do Legionów Polskich. We wrześniu 1916 został zaszeregowany do 8 kompanii II baonu 3 Pułku Piechoty, a następnie do 1 kompanii 1 baonu 2 Pułku Piechoty. Po powstaniu Polskiego Korpusu Posiłkowego służył w nim do II połowy 1917, kiedy to został skierowany na urlop.Służył na froncie wołyńskim i besarabskim. W 1916 był ranny w nogę pod Maniewiczami na Wołyniu. Po odmowie wstąpienia do armii austriackiej został aresztowany we Lwowie i internowany, skąd zbiegł i ukrywał się w Przemyślu. Od 30 października 1918 do połowy 1920 roku służył jako ochotnik w wojsku polskim kolejno w obronie Przemyśla, obronie Lwowa i na wojnie polsko-bolszewickiej. Ukończył I Gimnazjum matematyczno-przyrodnicze im. Mikołaja Kopernika we Lwowie, maturę zdał w Krakowie w 1939 r. 1 września 1939 powołany do wojska walczył do 18.września na froncie południowym jako starszy strzelec z cenzusem. Od 19 września do 25 sierpnia 1940 był internowany w obozie wojskowym w Rumunii, gdzie wykonał dużą serię rysunków. Od 1 września 1940 do 19 stycznia 1945 służył w szeregach Armii Krajowej na stanowisku dowódcy drużyny. W 1943 ukończył podchorążówkę AK i uzyskał stopień kaprala z cenzusem. Studia na krakowskiej Akademii Sztuk Pięknych ukończył w 1946. Studia z zakresu historii sztuki na Uniwersytecie Jagiellońskim ukończył w 1955 r. Niewiele wiadomo o udziale artysty w życiu artystycznym. W listopadzie 1934 pokazywał kilka obrazów na wystawie zbiorowej w Krakowskim Domu Plastyków. Później wystawiał swoje prace w krakowskim Pałacu Sztuki. 
Aleksander Morański tworzył w technice olejnej oraz akwareli. Był przede wszystkim wybitnym portrecistą. Jego dorobek obejmuje także malarstwo krajobrazowe (Tatry) i widoki Krakowa (malowane głównie w technice akwareli). W 2021 r. reprezentatywny zespół dzieł Aleksandra Morańskiego został przekazany przez córkę artysty do zbiorów Muzeum Narodowego Krakowie. 
Odznaczenia: Krzyż Niepodległości (1937), Krzyż Legionów (1926), Gwiazda Przemyśla (1920), Odznaka pamiątkowa „Orlęta”, Medal Pamiątkowy za Wojnę 1918–1921.

</doc>
<doc id="2807145" url="https://pl.wikipedia.org/wiki?curid=2807145" title="Juan Martin Del Potro">
Juan Martin Del Potro



</doc>
<doc id="2807147" url="https://pl.wikipedia.org/wiki?curid=2807147" title="Zosterornis">
Zosterornis

Zosterornis – rodzaj ptaka z rodziny szlarników (Zosteropidae).
Występowanie.
Rodzaj obejmuje gatunki występujące endemicznie na Filipinach.
Morfologia.
Długość ciała 13–15 cm, masa ciała 17–32 g.
Systematyka.
Etymologia.
Rodzaj "Zosterops" , szlarnik; greckie "ornis", "ornithos" „ptak”.
Podział systematyczny.
Takson wyodrębniony ostatnio z "Stachyris". Do rodzaju należą następujące gatunki:

</doc>
<doc id="2807148" url="https://pl.wikipedia.org/wiki?curid=2807148" title="Jermentau">
Jermentau



</doc>
<doc id="2807150" url="https://pl.wikipedia.org/wiki?curid=2807150" title="Jermientau">
Jermientau



</doc>
<doc id="2807153" url="https://pl.wikipedia.org/wiki?curid=2807153" title="Nensha">
Nensha

Nensha (chiń. 念写, pinyin "niànxiě") znana też jako myślografia (ang. "thoughtography") lub nengrafia (ang. "nengraphy") – fikcyjna umiejętność do „wypalenia” za pomocą psychiki obrazów z własnych lub nawet cudzych myśli na jakiejś płaszczyźnie.
Myślografia stała się popularna dzięki psychiatrze, doktorowi Jule'owi Eisenbudowi, który napisał książkę o gońcu hotelowym z Chicago, Tedzie Seriosie, który twierdził, że potrafi sprawić, iż jakiś obraz ukaże się na polaroidzie, tylko o nim myśląc.

</doc>
<doc id="2807158" url="https://pl.wikipedia.org/wiki?curid=2807158" title="Omar Naim">
Omar Naim

Omar Naim (ur. 27 września 1977 w Ammanie) – libański reżyser i scenarzysta filmowy, urodzony w Jordanii.

</doc>
<doc id="2807162" url="https://pl.wikipedia.org/wiki?curid=2807162" title="Skoki narciarskie na Mistrzostwach Świata w Narciarstwie Klasycznym 2013">
Skoki narciarskie na Mistrzostwach Świata w Narciarstwie Klasycznym 2013

Skoki narciarskie na Mistrzostwach Świata w Narciarstwie Klasycznym 2013 – zawody w skokach narciarskich, które zostały rozegrane między 21 lutego a 2 marca 2013 w Predazzo w ramach mistrzostw świata w narciarstwie klasycznym w Val di Fiemme.
Wszystkie konkursy zostały przeprowadzone na skoczniach znajdujących się w kompleksie Trampolino Dal Ben. Po raz drugi w historii, po 2011 roku, podczas jednej edycji mistrzostw odbyło się pięć konkursów w skokach narciarskich. Rozegrano trzy konkursy indywidualne (zawody kobiet i mężczyzn na obiekcie HS 106 oraz mężczyzn na HS 134) oraz dwa drużynowe (zawody mężczyzn na skoczni HS 134 i konkurs mieszany na HS 106). Konkurs mieszany, w którym w każdej z drużyn wystartowało po dwóch mężczyzn i dwie kobiety, był pierwszymi tego typu zawodami o mistrzostwo świata w skokach narciarskich.
Tytułów mistrzowskich bronili zwycięzcy konkursów w Oslo: Thomas Morgenstern (konkurs indywidualny mężczyzn na skoczni normalnej), Gregor Schlierenzauer (konkurs indywidualny mężczyzn na skoczni dużej), Daniela Iraschko (konkurs indywidualny kobiet na skoczni normalnej) oraz reprezentacja Austrii (konkurs drużynowy mężczyzn na skoczni dużej).
W konkursie indywidualnym kobiet na skoczni normalnej złoty medal wywalczyła Sarah Hendrickson, srebrny medal zdobyła Sara Takanashi, a brązowy – Jacqueline Seifriedsberger.
W pierwszym konkursie mężczyzn mistrzem świata został Anders Bardal, tytuł wicemistrza zdobył Gregor Schlierenzauer, a na najniższym stopniu podium stanął Peter Prevc.
W pierwszym w historii konkursie mieszanym o mistrzostwo świata zwycięstwo odniosła drużyna Japonii, w skład której weszli: Yūki Itō, Daiki Itō, Sara Takanashi i Taku Takeuchi. Srebrny medal zdobył zespół austriacki (Chiara Hölzl, Thomas Morgenstern, Jacqueline Seifriedsberger, Gregor Schlierenzauer), a brązowy – reprezentacja Niemiec (Ulrike Gräßler, Richard Freitag, Carina Vogt, Severin Freund).
W zawodach indywidualnych mężczyzn na obiekcie dużym mistrzem świata został Kamil Stoch, który wyprzedził Petera Prevca i Andersa Jacobsena.
W ostatniej konkurencji mistrzostw świata w skokach – zawodach drużynowych mężczyzn na skoczni HS 134 tytuł mistrzowski obronił zespół austriacki, który zaprezentował się w składzie: Wolfgang Loitzl, Manuel Fettner, Thomas Morgenstern i Gregor Schlierenzauer. Srebrny medal wywalczyli skoczkowie niemieccy (Andreas Wank, Severin Freund, Michael Neumayer, Richard Freitag), a brązowy – reprezentanci Polski (Maciej Kot, Piotr Żyła, Dawid Kubacki, Kamil Stoch).
Skoczkowie narciarscy walczyli o medale mistrzostw świata po raz trzydziesty szósty, natomiast skoczkinie po raz trzeci.
Przed mistrzostwami.
Rys historyczny.
Przed 2013 rokiem czterokrotnie rozgrywano we Włoszech konkursy o mistrzostwo świata w skokach narciarskich. Po raz pierwszy miało to miejsce w 1927 w Cortinie d’Ampezzo. Zwyciężył wówczas reprezentant Szwecji, Tore Edman. Również w Cortinie rozegrano nieoficjalne mistrzostwa w 1941 roku, w których najlepszy okazał się Paavo Vierto. W 1991 roku po raz pierwszy mistrzostwa świata w narciarstwie klasycznym rozegrano w Val di Fiemme. Zawody w skokach narciarskich wygrali wtedy: Heinz Kuttin na skoczni normalnej, Franci Petek na skoczni dużej oraz reprezentacja Austrii w konkursie drużynowym na obiekcie normalnym. W 2003 roku prawo organizacji mistrzostw ponownie przyznano Val di Fiemme. Mistrzem świata w konkursach indywidualnych na obu skoczniach został wówczas Adam Małysz, a w konkursie drużynowym zwyciężyli skoczkowie fińscy.
Przygotowania i sponsorzy.
Przed mistrzostwami świata w 2013 roku nie była wymagana przebudowa istniejących w Predazzo skoczni narciarskich ze względu na ich dobry stan. Rozbudowane zostały natomiast pomieszczenia znajdujące się pod skocznią oraz trybuny, zmodernizowane zostały wieże sędziowskie oraz polepszone zostały systemy sztucznego schładzania torów najazdowych i naśnieżana.
W grudniu 2012 obiekty i okoliczną infrastrukturę oddano do użytku jako przygotowane do mistrzostw świata. Oficjalnego otwarcia dokonali: prezydent prowincji Trydent, Lorenzo Dellai oraz burmistrz Predazzo, Maria Bosin.
W październiku 2012 roku ogłoszono, że głównym sponsorem mistrzostw świata w narciarstwie klasycznym w 2013 roku, a także dwóch kolejnych edycji mistrzostw, będzie niemieckie przedsiębiorstwo – Viessmann.
Wprowadzenie konkursu mieszanego.
W październiku 2011 roku organizatorzy Mistrzostw Świata w Narciarstwie Klasycznym 2013 w porozumieniu z Walterem Hoferem, postanowili włączyć do kalendarza mistrzostw drużynowy konkurs mieszany w skokach narciarskich. Nigdy wcześniej konkurs tego typu nie był rozgrywany podczas mistrzostw świata.
Obrońcy tytułów.
Poprzednia edycja mistrzostw świata w narciarstwie klasycznym przeprowadzona została w 2011 roku w Oslo. Podczas tych mistrzostw rozegrano pięć konkurencji w skokach narciarskich – trzy indywidualne i dwie drużynowe. W konkursie skoków kobiet na skoczni normalnej zwyciężyła Daniela Iraschko, srebrny medal zdobyła Elena Runggaldier, a brązowy Coline Mattel. W konkursie indywidualnym mężczyzn na skoczni normalnej najlepszy był Thomas Morgenstern, drugie miejsce zajął Andreas Kofler, a trzecie Adam Małysz. Na obiekcie dużym mistrzem świata został Gregor Schlierenzauer, który bezpośrednio wyprzedził Thomasa Morgensterna i Simona Ammanna. W obu konkursach drużynowych złote medale zdobyli reprezentanci Austrii, startujący w składzie: Gregor Schlierenzauer, Martin Koch, Andreas Kofler i Thomas Morgenstern. Dwa tytuły wicemistrzowskie w drużynie zdobyli Norwegowie, którzy na skoczni normalnej wystąpili w składzie: Anders Jacobsen, Bjørn Einar Romøren, Anders Bardal i Tom Hilde, a na skoczni dużej zamiast Romørena wystąpił Johan Remen Evensen. Brązowy medal na skoczni normalnej zdobyła drużyna niemiecka w składzie: Martin Schmitt, Michael Neumayer, Michael Uhrmann i Severin Freund, a w zawodach na skoczni dużej na najniższym stopniu podium stanęli reprezentanci Słowenii – Peter Prevc, Jurij Tepeš, Jernej Damjan i Robert Kranjec.
Sytuacja w Pucharze Świata.
Przed rozpoczęciem mistrzostw świata rozegrano 21 konkursów indywidualnych oraz pięć konkursów drużynowych (w tym jeden mieszany) zaliczanych do klasyfikacji Pucharu Świata mężczyzn. Najwięcej zwycięstw w zawodach indywidualnych odniósł Gregor Schlierenzauer, który triumfował ośmiokrotnie. Trzy konkursy wygrał Anders Jacobsen, po dwa razy zwyciężyli: Severin Freund, Andreas Kofler i Jan Matura, natomiast po jednej wygranej na swoim koncie mieli: Anders Bardal, Robert Kranjec, Jaka Hvala oraz Richard Freitag. W klasyfikacji generalnej pierwsze miejsce zajmował Schlierenzauer z przewagą 538 punktów nad drugim Bardalem i 588 punktów nad trzecim Jacobsenem.
Niespełna trzy tygodnie przed rozpoczęciem mistrzostw świata, Gregor Schlierenzauer poprawił rekord Matti Nykänena w ilości wygranych konkursów Pucharu Świata. W zawodach w Harrachovie Austriak odniósł 47. i 48. zwycięstwo w karierze.
Dwa zwycięstwa w konkursach drużynowych mężczyzn odnieśli reprezentanci Słowenii, a po jednym wygranym konkursie na swoim koncie mieli Niemcy i Norwegowie. W klasyfikacji Pucharu Narodów na pierwszym miejscu plasowała się Austria, na drugim Norwegia ze stratą 257 punktów, a na trzecim Niemcy.
W ostatnich zawodach mężczyzn przed mistrzostwami świata, na mamuciej skoczni w Oberstdorfie zwyciężyli: Richard Freitag w konkursie indywidualnym oraz reprezentacja Norwegii w konkursie drużynowym. Jednocześnie Norwegia okazała się najlepszym zespołem w cyklu FIS Team Tour 2013.
W Pucharze Świata kobiet najwięcej zwycięstw w sezonie odniosła Sara Takanashi, która ośmiokrotnie stawała na najwyższym stopniu podium. Po dwa zwycięstwa miały na koncie Sarah Hendrickson i Coline Mattel, a po jednym – Daniela Iraschko, Anette Sagen i Jacqueline Seifriedsberger. Cztery ostatnie konkursy PŚ przed rozpoczęciem mistrzostw wygrała Takanashi. Japonka prowadziła w klasyfikacji generalnej z przewagą 290 punktów nad drugą Hendrickson oraz z przewagą 404 punktów nad trzecią Mattel. Do końca sezonu pozostały dwa konkursy PŚ kobiet, co oznaczało, że tuż przed mistrzostwami Takanashi zapewniła sobie zwycięstwo w klasyfikacji generalnej Pucharu Świata.
W listopadzie 2012 po raz pierwszy w historii rozegrano mieszany konkurs drużynowy, zaliczany do klasyfikacji Pucharu Świata. W zawodach najlepszy okazał się zespół norweski (Maren Lundby, Tom Hilde, Anette Sagen, Anders Bardal), drugie miejsce zajęła drużyna japońska, a trzecie – włoska.
Faworyci.
Z powodu kontuzji ze startu w mistrzostwach świata zrezygnowała złota medalistka z Oslo i jedna z faworytek – Daniela Iraschko. Jako pretendentki do zwycięstwa w konkursie indywidualnym kobiet wymieniane były przede wszystkim Sara Takanashi oraz Sarah Hendrickson, a także Coline Mattel, Evelyn Insam, Jacqueline Seifriedsberger, Anette Sagen i Katja Požun.
Wśród faworytów do zwycięstwa w konkursie indywidualnym mężczyzn na skoczni normalnej wymieniane były przede wszystkim nazwiska Gregora Schlierenzauera i Andersa Bardala, a także: Richarda Freitaga, Severina Freunda, Michaela Neumayera i Manuela Fettnera. Ponadto, za sprawą dobrych skoków podczas serii treningowych, w gronie faworytów do medalu wymieniany był najstarszy uczestnik konkursów, trzykrotny medalista mistrzostw świata z 2003 roku – Noriaki Kasai.
Do zdobycia medalu w drużynowym konkursie mieszanym typowane były przede wszystkim zespoły: Austrii, Słowenii, Japonii, Niemiec i Norwegii.
Przed zawodami indywidualnymi mężczyzn na obiekcie dużym, do zwycięstwa w tych zawodach, ze względu na pozycję zajmowaną w Pucharze Świata, pretendowali przede wszystkim: Gregor Schlierenzauer, Anders Bardal, Severin Freund, Richard Freitag, Peter Prevc, Anders Jacobsen i Kamil Stoch. Ponadto, przed konkursem przewidywano, że dobry występ mogą zaliczyć również: Wolfgang Loitzl, Taku Takeuchi, Thomas Morgenstern oraz Noriaki Kasai.
Do zdobycia złotego medalu w konkursie drużynowym mężczyzn typowane były ekipy: Austrii, Norwegii, Japonii i Niemiec. Ponadto, wśród kandydatów do medalu wymieniane były drużyny Polski i Słowenii.
Harmonogram zawodów.
W poniższej tabeli przedstawiono harmonogram skoków narciarskich w ramach Mistrzostw Świata 2013 z uwzględnieniem wszystkich serii treningowych, próbnych, kwalifikacyjnych i konkursowych oraz odpraw technicznych.
Legenda:
Skocznie.
Trzy konkursy mistrzostw świata (indywidualny kobiet, indywidualny mężczyzn oraz drużynowy mieszany) zostały przeprowadzone na skoczni normalnej, a dwa pozostałe (indywidualny mężczyzn i drużynowy mężczyzn) na skoczni dużej.
Jury.
Z ramienia Międzynarodowej Federacji Narciarskiej dyrektorami zawodów byli: Chika Yoshida (dyrektorka zawodów PŚ kobiet) oraz Walter Hofer (dyrektor zawodów PŚ mężczyzn). Podobnie jak w zawodach Pucharu Świata, asystentką Yoshidy była Agnieszka Baczkowska, a asystentem Hofera – Miran Tepeš. Ponadto dyrektorem zawodów z ramienia organizatorów mistrzostw był Włoch Sandro Sambugaro. Delegatem technicznym podczas wszystkich zawodów był Szwajcar Fredi Zarucchi, a asystował mu Czech Ivo Greger. Kontrolą sprzętu zajmował się natomiast Jouko Törmänen.
Noty za styl w każdej serii kwalifikacyjnej i konkursowej wystawiało po pięciu sędziów. Skład sędziowski poszczególnych konkursów wraz z zajmowanymi przez arbitrów stanowiskami na wieży przedstawiono w poniższej tabeli.
Przebieg zawodów.
Oficjalne serie treningowe kobiet.
19 lutego odbyły się trzy serie oficjalnego treningu pań. W pierwszym najwyższą notę uzyskała Carina Vogt, która osiągnęła 99,5 m. Kolejne były: Coline Mattel (97 m) i Elena Runggaldier (98,5 m). W drugim treningu najwyżej uplasowała się Ulrike Gräßler, która o pół metra przekroczyła granicę 100 m. Druga była ponownie Mattel, która wylądowała na 93. metrze, a trzecia Jessica Jerome, która oddała skok na odległość 93,5 m.
W trzeciej serii najlepsza okazała się Sarah Hendrickson, która oddała próbę na odległość 101 m i wyprzedziła Sarę Takanashi (98 m) i Jessicę Jerome (96,5 m). W treningach nie startowało kilka zawodniczek, w tym z końca listy startowej.
Dzień później w pierwszej serii treningowej najlepszą notę uzyskała Carina Vogt, która osiągnęła 98 m. Drugie miejsce w tabeli zajęła Sara Hendrickson, która wylądowała pół metra krócej, a trzecia była Chiara Hölzl, z odległością 96 m.
W drugim najlepiej skoczyła Takanashi, której do osiągnięcia granicy stu metrów zabrakło pół metra. Drugą pozycję zajęła Jacqueline Seifriedsberger i trzecia była Jessica Jerome – obie wylądowały na 98. metrze.
Oficjalne serie treningowe mężczyzn na skoczni normalnej.
W treningach, które odbyły się 20 lutego nie startowało większość skoczków z Austrii, Niemiec i Słowenii. W pierwszym najlepszy był Anders Bardal, który oddał skok na 106,5 m. Drugi był Aleksandr Sardyko, który wylądował o półtora metra bliżej, a trzeci Roman Koudelka, którego próbę zmierzono na 101 m.
W drugiej serii najlepszy był Dawid Kubacki, który jako jedyny przekroczył granicę 100 metrów – o 5,5 m. Na kolejnych dwóch miejscach uplasowali się Japończycy: Taku Takeuchi i Reruhi Shimizu – obaj osiągnęli po 99,5 m.
W trzecim treningu najwyższą notę uzyskał Anders Bardal, który osiągnął 100,5 m. Za nim uplasował się, z identyczną odległością, Anders Jacobsen, a trzeci był Shimizu.
21 lutego w treningach brała udział większa liczba zawodników. W pierwszej serii najlepszą notę uzyskał Tom Hilde, który oddał skok na odległość 101,5 m. Drugie miejsce zajął Piotr Żyła, po skoku na 99 m, a trzeci był Anders Bardal, z próbą na 99,5 m. W drugim treningu najwyższą notę uzyskał Gregor Schlierenzauer – Austriak osiągnął 101 m. Metr krócej skoczył Manuel Fettner, a dwa metry krócej Andreas Stjernen – obydwaj uplasowali się "ex aequo" na drugiej lokacie. Na górze tabeli trzeciej serii również znalazł się Schlierenzauer – oddał skok na 101,5 m. Pół metra mniej skoczył Fettner, który uplasował się na drugiej pozycji. Na trzecim miejscu sklasyfikowano Richarda Freitaga, z próbą na 100 m.
Konkurs indywidualny kobiet.
Seria próbna przed konkursem indywidualnym kobiet odbyła się 21 lutego o godzinie 15:00. Najwyższą notę uzyskała Jacqueline Seifriedsberger, która wylądowała na 101. metrze zeskoku. Druga była Sarah Hendrickson, która osiągnęła pół metra mniej, a trzecia Sara Takanashi, po skoku na 96 m.
Pierwsza seria konkursowa rozpoczęła się o 16:00. Niebo było zachmurzone, temperatura powietrza wynosiła ok. –1 °C, a śniegu –4 °C, zaś wiatr wiał ze średnią siłą 0,74 m/s. Zawody rozpoczęto z 21. belki startowej, a skok jako pierwsza oddała Chinka Li Xueyao, która osiągnęła 70 m. Na prowadzeniu zmieniały ją kolejno: Czeszka Vladěna Pustková (79 m), Niemka Katharina Keil (85 m) i Chinka Chang Xinyue (89,5 m). Następnie liderką została po skoku na 95,5 m Austriaczka Chiara Hölzl, która jednak podparła swoją próbę. Pozycję straciła po tym, kiedy Irina Awwakumowa osiągnęła 94 m. Wkrótce jednak Rosjankę wyprzedziła reprezentantka Finlandii Julia Kykkänen – skoczyła ona 92,5 m, jednakże miała mniej sprzyjający wiatr i lepsze noty za styl od Awwakumowej. Tymczasem na trzeciej pozycji po swoim skoku na 93 m plasowała się Svenja Würth z Niemiec.
Rozpoczęły się opady śniegu, a po skokach 27 zawodniczek jury podjęło decyzję o podwyższeniu rozbiegu o dwie pozycje – od tego momentu od noty za skok odejmowano skoczkiniom po 6,2 pkt. Startująca z numerem 32 Line Jahr nie ustała swojego skoku na 90 m – po lądowaniu zbytnio rozszerzyła krok i upadła do przodu – spowodowało to zakończenie przez nią konkursu na 37. lokacie.
Po Jahr startowała reprezentantka gospodarzy, Evelyn Insam. Osiągnęła 96 m i została nową liderką, wyprzedzając Kykkänen o 2,9 pkt. Skacząca po niej Amerykanka Jessica Jerome uzyskała jeszcze wyższą notę, po próbie wylądowanej na 100. metrze. Po krótszych skokach Špeli Rogelj (91 m) i Lindsey Van (89 m) na prowadzeniu zmieniła ją Carina Vogt. Niemka osiągnęła 99,5 m. Skoki Katji Požun na 91 m i Anette Sagen na 97 m nie zmieniły układu pierwszej trójki.
Startująca jako czterdziesta Seifriedsberger z Austrii wylądowała na 104. metrze i objęła prowadzenie z przewagą 3,1 pkt nad Vogt. Kolejna, Francuzka Coline Mattel skoczyła dwa metry krócej i plasowała się na drugiej pozycji. Przedostatnia na liście startowej Sarah Hendrickson ze Stanów Zjednoczonych osiągnęła 106 metrów i została nową liderką, mając o 8,7 pkt więcej niż dotychczasowa. Uzyskała cztery noty sędziowskie 19,0 pkt i jedną 19,5 pkt (żadna inna skoczkini w tej serii nie uzyskała choć jednej noty dziewiętnastopunktowej). Jako ostatnia w pierwszej serii skok oddała liderka Pucharu Świata, Sara Takanashi. Wylądowała półtora metra krócej niż Hendrickson i po pierwszej serii zajmowała drugie miejsce, ze stratą 3,3 pkt.
Finałową kolejkę, w trakcie której wystąpiły lekkie opady śniegu, rozpoczęto także z 21 belki startowej. Jako pierwsza skok oddała Włoszka Manuela Malsiner, która wylądowała na 87. metrze. Kolejnymi liderkami zostawały: Michaela Doleželová z Czech (87,5 m), Maren Lundby z Norwegii (92,5 m), Maja Vtič ze Słowenii (94,5 m), Lindsey Van z USA (93,5 m), Spela Rogelj ze Słowenii (93,5 m). Rogelj utrzymała prowadzenie po kolejnych trzech próbach, a następnie objęła je Włoszka Runggaldier, po skoku na odległość 93 m. Na drugą pozycję wysunęła się wkrótce Atsuko Tanaka, skacząc na 93 m. Następnie reprezentantkę gospodarzy na pozycji dla liderki zmieniła Ulrike Gräßler, oddając próbę na odległość 95 m. Wkrótce wyprzedziła ją jednak Hölzl, po skoku krótszym o pół metra od odległości Niemki.
Sklasyfikowana na dziesiątej pozycji Awwakumowa osiągnęła 91 m i spadła w tabeli. Finka Kykkänen wylądowała na 90. metrze i była klasyfikowana na drugiej pozycji. Następnie skakała Anette Sagen, która wylądowała na 94. metrze i 50. centymetrze zeskoku, co dało jej pozycję liderki z przewagą 9 pkt. Skok Evelyn Insam na 92,5 m spowodował jej wypadnięcie z pierwszej „dziesiątki” konkursu. Szósta po pierwszej serii Jerome skoczyła na 98 m i objęła prowadzenie, wyprzedzając Sagen o 11,6 pkt. Skacząca następnie Vogt wylądowała na 96. metrze i plasowała się po swojej próbie na pierwszej pozycji. Skacząca następnie Francuzka Mattel osiągnęła pół metra mniej, po swojej próbie obejmując prowadzenie.
Na rozbiegu pojawiły się zawodniczki sklasyfikowane w najlepszej trójce po pierwszej kolejce. Jako pierwsza spośród nich skok oddała Jacqueline Seifriedsberger. Próba na 98,5 m zapewniła jej utrzymanie pozycji i medal. Sara Takanashi skoczyła na 103 m, co oznaczało, że zdobędzie co najmniej srebrny medal. Na taką samą odległość skoczyła Sarah Hendrickson. Amerykanka miała odjęte więcej punktów za korzystny wiatr, jednak lepszy styl i przewaga z pierwszej serii pozwoliły jej zostać mistrzynią świata.
Kwalifikacje do konkursu mężczyzn na skoczni normalnej.
22 lutego odbyła się seria kwalifikacyjna do konkursu mężczyzn na skoczni normalnej. Najwyższą notę uzyskał w niej norweski skoczek Tom Hilde, który oddał skok na 103 m. Na dwóch kolejnych miejscach uplasowali się: Japończyk Taku Takeuchi i Norweg Andreas Stjernen – obydwaj osiągnęli po 102,5 m. Wśród pięćdziesięciu skoczków, którzy awansowali do konkursu głównego znalazły się pełne ekipy: Austrii (pięciu skoczków), Norwegii, Niemiec, Słowenii, Polski, Japonii, Czech i Finlandii (po czterech skoczków), Estonii, Francji i Szwajcarii (dwóch zawodników) oraz Bułgarii i Grecji (po jednym skoczku), a także po trzech Włochów i Rosjan, dwóch Kazachów i jeden Amerykanin. Awansu nie wywalczyli natomiast: po dwóch Kazachów, Szwedów, Słowaków i Ukraińców oraz Rumun, Koreańczyk, Rosjanin, Włoch, Węgier i Łotysz.
W trakcie kwalifikacji skoczkowie oddawali swoje próby z belki jedenastej (z wyjątkiem prekwalifikowanych zawodników, którzy skakali z belki dziesiątej).
Konkurs indywidualny mężczyzn na skoczni normalnej.
W serii próbnej przed konkursem indywidualnym najlepszy był Kamil Stoch, który wylądował na 103. metrze. Drugie miejsce zajął Manuel Fettner (99,5 m), a trzeci był Anders Bardal (96,5 m).
Pierwsza seria konkursowa rozpoczęła się z belki dziesiątej. Średnia wartość wiatru wynosiła 0,92 m/s, wiało pod narty skoczków. Niebo było zachmurzone, padał śnieg. Temperatura powietrza w trakcie serii wahała się między –3,4 °C a –4,3 °C, zaś śniegu wynosiła –5 °C.
Jako pierwszy swój skok oddał Kazach Aleksiej Korolow, który osiągnął 85,5 m. Następnie prowadzenie objął jego rodak, Radik Żaparow, po skoku o cztery metry dłuższym. Kolejnym liderem został startujący jako trzeci Anders Johnson, skacząc na 93,5 m. Prowadzenie utrzymał aż do próby dziesiątego na liście startowej Kaarela Nurmsalu z Estonii, a tymczasem na drugiej pozycji zmieniali się: Anssi Koivuranta (90 m) i Ronan Lamy Chappuis (91 m). Natomiast wspomniany Estończyk osiągnął 95 m i wyprzedził Johnsona o 8,6 pkt. Wkrótce jednak wyższą notę uzyskał reprezentant gospodarzy, Andrea Morassi, którego próbę zmierzono na 96,5 m. Taką samą odległość uzyskał następnie Vincent Descombes Sevoie, jednakże uplasował się po swoim skoku na drugiej lokacie. Francuza na drugiej pozycji zmienił Daiki Itō, po skoku na odległość 96 m.
Później nastąpiła przerwa w konkursie spowodowana problemami z bocznym wiatrem – po jej zakończeniu zdecydowano się na podniesienie belki do dwunastej pozycji. Skoczkowie mieli problem z uzyskiwaniem tak dalekich odległości jak w poprzedniej części konkursu. Porównywalne próby oddali jednak Manuel Fettner (96 m) i Piotr Żyła (pół metra mniej), którzy po swoich skokach plasowali się na szóstej lokacie. Andreas Wank oddał skok na 99,5 m i był sklasyfikowany na trzecim miejscu. Morassiego na prowadzeniu zmienił startujący z 32. numerem Andreas Stjernen, który lądował na 98. metrze zeskoku. Skaczący po nim Thomas Morgenstern jako pierwszy osiągnął 100 m i został nowym liderem konkursu. Następnie prowadzenie objął Takeuchi, który wylądował dwa metry dalej. Na trzecie miejsce wysunął się wkrótce Maciej Kot, którego próba była o pół metra krótsza od tej Japończyka. Skoki kilku następnych zawodników były krótsze.
Tom Hilde skoczył na odległość 99,5 m i zajmował drugie miejsce. Następnie nowym liderem konkursu został Peter Prevc, który osiągnął 102,5 m. Na trzeciej lokacie po swoim skoku plasował się Jan Matura, który uzyskał identyczną odległość. Richard Freitag na prośbę trenera startował z jedenastej belki – uzyskał 103,5 m i objął prowadzenie. Długość najazdu, z której korzystał Niemiec została utrzymana przez jury dla ostatniej szóstki skaczącej w pierwszej serii. Robert Kranjec po swoim skoku na 100 m plasował się na dziesiątej lokacie. Kamil Stoch wylądował na 102. metrze i został liderem. Jeden metr mniej osiągnął Severin Freund, który zajmował czwarte miejsce. Trzeci od końca na liście startowej Anders Jacobsen oddał skok na 96,5 m, po którym plasował się na siedemnastym miejscu. Anders Bardal wyrównał najdłuższą dotychczas odległość Freitaga (103,5 m) i został nowym liderem, zdobywając cztery noty 19-punktowe i jedną 19,5. Schlierenzauer oddał swój skok z obniżonego na prośbę Alexandra Pointnera do dziewiątej belki. Odległość zamykającej pierwszą serię próby wyniosła 98 m i dawała liderowi klasyfikacji generalnej PŚ trzecie miejsce na półmetku konkursu, za Bardalem i Stochem.
Drugą kolejkę skoków zdecydowano rozpocząć z piętnastej belki, ze względu na kierunek wiatru, który odtąd zaczął wiać od tyłu i gęste opady śniegu. Każdy z pierwszych czterech zawodników obejmował prowadzenie po swoim skoku: Roman Koudelka, skacząc na 91,5 m, Lukáš Hlava, lądując dwa metry dalej, Matjaž Pungertar po skoku na 94,5 m i Manuel Fettner z odległością 97 m. Startujący następnie Piotr Żyła plasował się na drugiej pozycji po swoim skoku na 95 m. Wkrótce nowym liderem został Wolfgang Loitzl, osiągając pół metra więcej od Fettnera. Następnie prowadzenie objął Descombes Sevoie, po skoku na 98 m, a później Andreas Wank, lecąc półtora metra dalej. Kolejni skoczkowie plasowali się za Niemcem, wśród nich Michael Neumayer, Daiki Itō, Andrea Morassi, Robert Kranjec, Simon Ammann, Andreas Stjernen i Maciej Kot – żaden z nich nie osiągnął stu metrów.
Jako pierwszy granicę stu metrów osiągnął Morgenstern. Obrońca tytułu przekroczył ją o pół metra i wyprzedził Wanka o 4,7 pkt. Startujący następnie Tom Hilde skoczył na odległość 97 m i plasował się na trzecim miejscu. Jan Matura po swoim skoku na 96 m był piąty (oprócz Morgensterna wyprzedzali go: Wank, Hilde i Kot), zaś Takeuchi po oddaniu próby na odległość 98 m był wiceliderem. Złotego medalistę z Oslo wyprzedził natomiast Severin Freund, osiągając 99 m. Niemca natomiast pokonał wkrótce reprezentant Słowenii, Peter Prevc, skacząc na 98,5 m. Richard Freitag po oddaniu skoku na odległość 97,5 m był klasyfikowany na czwartym miejscu.
Swoje próby oddała następnie najlepsza „trójka” pierwszej serii. Schlierenzauer wylądował na takiej samej odległości co Freitag, jednak na prośbę trenera belka została dla niego obniżona o dwie pozycje. Dzięki uzyskanej w ten sposób rekompensacie punktowej objął prowadzenie, będąc o 3,9 pkt lepszym od Prevca. Belka dla Kamila Stocha powróciła na swoją ustaloną przez jury, piętnastą pozycję. Polak osiągnął pół metra mniej, miał problemy przy lądowaniu – wszystkie trzy liczące się do wyniku noty za styl wynosiły po 17 pkt. Po swoim skoku spadł na siódme miejsce. Lider po pierwszej serii, Anders Bardal skoczył na odległość 100 m, a jego finalna nota była o 4,2 pkt wyższa od noty Schlierenzauera. Norweg po skoku ocenionym przez sędziów, tak samo jak w pierwszej serii, na 57 pkt, zdobył złoty medal.
Konkurs drużyn mieszanych.
24 lutego odbył się konkurs drużyn mieszanych na skoczni normalnej. W serii próbnej przed zawodami na pierwszym miejscu uplasował się Taku Takeuchi, skacząc na 101 m. Japończyk wyprzedził Gregora Schlierenzauera, który osiągnął pół metra mniej i Severina Freunda, który oddał skok na odległość 99,5 m. Wśród kobiet najlepsza okazała się Sara Takanashi, która skoczyła 99 m, wyprzedzając Amerykanki Sarah Hendrickson (z wynikiem 97 m) i Jessicę Jerome (95,5 m).
Pierwsza grupa oddała skoki z belki 29. Jako pierwsza wynik uzyskała Rosjanka Anastasija Gładyszewa, osiągając 88,5 m. Wyprzedziła ją Francuzka Léa Lemare, po oddaniu skoku na 93,5 m. Następnie prowadzenie objęły Włochy po próbie Eleny Runggaldier na odległość 94 m. Jako kolejna skoczyła Czeszka Michaela Doleželová. Jej skok zmierzono na 87,5 m, a reprezentacja Czech klasyfikowana była na ostatnim miejscu w tabeli. Piąta na liście startowej była Amerykanka Jessica Jerome – skoczyła ona na odległość 98 m, dając prowadzenie kadrze swojego kraju. Yūki Itō osiągnęła 90 m, a Japonia po jej skoku wyprzedziła tylko Rosję i Czechy. Reprezentacja Niemiec po skoku Ulrike Gräßler na 96,5 m uplasowała się na miejscu drugim, za Amerykanami. Urša Bogataj ze Słowenii osiągnęła 95,5 m, a jej reprezentacja zajmowała miejsce czwarte. Maren Lundby wylądowała na 91. metrze, co dało Norwegom szóstą pozycję. Jedno miejsce niżej zajmowali kończący pierwszą grupę Austriacy, po skoku Chiary Hölzl na 92,5 m. Prowadziły Stany Zjednoczone, wyprzedzając o 7,2 pkt Niemcy i o 8,4 pkt Włochy.
Drugą grupę rozpoczął, z siedemnastej belki, Dienis Korniłow, osiągając 95 m. Następnie, mimo o cztery metry krótszego skoku Ronana Lamy Chappuis, Francja wyprzedziła reprezentację Rosji. Andrea Morassi zapewnił Włochom wyprzedzenie obu drużyn po skoku na 92 m. Jakub Janda wylądował 2,5 metra dalej, jednak jego drużyna w dalszym ciągu plasowała się na ostatnim miejscu. Amerykanin Peter Frenette oddał próbę na odległość 89,5 m – przewaga z pierwszej grupy pozwoliła jednak USA na objęcie prowadzenia. Wkrótce Daiki Itō jako pierwszy skoczek w konkursie osiągnął sto metrów, a Japonia uzyskała notę o 7,3 pkt lepszą od USA. Niemiec Richard Freitag poleciał o 2,5 metra dalej i to jego kraj został nowym liderem. Nie wyprzedzili ich Słoweńcy (Jaka Hvala – 95,5 m), Norwegowie (Tom Hilde – 102 m) i Austriacy (Thomas Morgenstern – 95,5 m. Liderem po drugiej grupie zawodników były Niemcy, wyprzedzając Norwegię i Japonię.
Skoczkinie z trzeciej grupy oddawały swoje próby z 27. belki. Rozpoczynająca tę część rywalizacji Irina Awwakumowa skoczyła na odległość 89,5 m. Coline Mattel skoczyła cztery metry dalej, a Francja wyprzedziła Rosję o 16,9 pkt. Niżej klasyfikowani byli Włosi (Evelyn Insam – 89,5 m) i Czesi (Vladěna Pustková – 77,5 m). Amerykanka Sarah Hendrickson, złota medalistka konkursu indywidualnego, osiągnęła 99 m i zapewniła prowadzenie swojemu krajowi. Takanashi jako pierwsza kobieta w konkursie przekroczyła, o półtora metra, granicę 100 m i wyprowadziła reprezentację Japonii na pierwszą pozycję. Niemka Carina Vogt skoczyła na odległość 95,5 m, co wystarczyło by wyprzedzić Japonię o dwa punkty. Reprezentantka Słowenii Špela Rogelj lądowała siedem metrów bliżej, a jej kraj wyprzedził w tabeli tylko Rosję i Czechy. Norwegia po skoku Anette Sagen na 92,5 m była klasyfikowana na czwartej pozycji, jednak wkrótce zmieniła ją na tej lokacie reprezentacja Austrii. Jacqueline Seifriedsberger osiągnęła bowiem 97,5 m. Po trzeciej grupie prowadziły Niemcy, przed Japonią i Stanami Zjednoczonymi.
Belka w czwartej grupie powróciła do pozycji nr 17. Jako pierwszy skok oddał Dmitrij Wasiljew, a jego odległość wynosiła 91 m. Vincent Descombes Sevoie wylądował osiem metrów dalej, więc Francja utrzymała przewagę nad Rosją. Za Francuzami uplasowali się także skaczący następnie Włosi (Sebastian Colloredo – 95 m) i Czesi (Jan Matura – 97,5 m). Wyprzedziły ich dopiero Stany Zjednoczone, po skoku Andersa Johnsona na 90 m. Takeuchi osiągnął 100,5 m, co zapewniło Japonii pozycję lidera do końca grupy. Niemcy były sklasyfikowane na drugim miejscu po próbie Severina Freunda na odległość 96,5 m. Słoweńcy po skoku Petera Prevca zajmowali piątą pozycję. Norwedzy byli trzeci, kiedy skok na 100,5 m oddał Anders Bardal. Następnie na trzeciej pozycji zmienili ich Austriacy po tym, jak Gregor Schlierenzauer lądował na 100. metrze. Po zakończeniu pierwszej serii prowadzili Japończycy, przed Niemcami i Austrią. Do finałowej rundy nie awansowała Rosja i Czechy.
Rywalizację w drugiej serii rozpoczęli Francuzi – Lemare osiągnęła 94 m. Włoszka Runggaldier lądowała o 4,5 m, jednak jej kraj nie został liderem konkursu. Prowadzenie objęły natomiast Stany Zjednoczone po skoku Jerome na taką samą odległość. Następnie liderami zostawały: Japonia (Yūki Itō – 91,5 m) i Niemcy (Gräßler – 97 m). Słowenia była ostatnia wśród zakwalifikowanych do drugiej serii drużyn po skoku Bogataj na 97,5 m. Następne dwie drużyny wymieniły się na trzeciej pozycji: Norwegia (Lundby – 93 m) i Austria (Hölzl – 98,5 m).
W drugiej grupie jako pierwszy skakał Francuz Lamy Chappuis, który wylądował na 94. metrze zeskoku. Francji nie wyprzedzili Włosi ani Amerykanie – Morassi i Frenette osiągali kolejno: 92,5 m i 86,5 m. Prowadzenie objęła następnie drużyna Japonii, wyprzedzając Francuzów o 44,5 pkt dzięki próbie Daikiego Itō, który powtórzył odległość z pierwszej rundy – 100 m. Swojej ostatniej lokaty nie zmienili Słoweńcy po skoku Hvali na 92 m. Wyżej uplasowali się Niemcy, jednak stracili prowadzenie, które posiadali po poprzednich grupach – po skoku Freitaga na 97 m byli sklasyfikowani na drugiej pozycji. Norwegowie po skoku Hilde na odległość 98,5 m byli trzeci. Na czwarte miejsce jednak zepchnęli ich Austriacy, bowiem Morgenstern lądując na setnym metrze zapewnił swojej drużynie drugie miejsce, za reprezentacją Japonii.
Reprezentująca Francję Mattel skoczyła na 95 m. Włochom po skoku Insam na 93,5 m nie udało się wyprzedzić Francji. Prowadzenie objęła następnie drużyna amerykańska, dzięki najdłuższemu dotychczas w konkursie skokowi Hendrickson na 104,5 m. Wkrótce jednak USA straciło pozycję lidera na rzecz Japonii – Takanashi wylądowała dwa metry dalej. Słoweńcy nadal plasowali się w końcu stawki – Rogelj oddała próbę na odległość 93,5 m. Na drugą pozycję wysunęli się Niemcy, kiedy Vogt skoczyła na 98 m. Na trzeciej pozycji sklasyfikowani byli Norwegowie po tym, jak Sagen osiągnęła 96,5 m. Kończąca grupę Seifriedsberger osiągnęła 99,5 m i zapewniła Niemcom drugie miejsce przed skokami ostatniej ósemki zawodników.
Ostatnia grupa skakała w kolejności odwrotnej do zajmowanych miejsc. Kolejno prowadzenie obejmowali: Słoweńcy (Prevc – 98 m), Włosi (Colloredo – 97,5 m) i Francuzi (Descombes Sevoie – 100 m). Skok Johnsona na 91,5 m wystarczył w tamtej chwili na drugie miejsce dla Stanów. Była to jedyna zmiana pozycji w ostatniej grupie, bowiem następne drużyny utrzymały swoje miejsca. Dla Norwegii skok oddał Bardal, a jego odległość wyniosła 101 m, dla Niemiec – Freund, który osiągnął 99,5 m i zapewnił swojej drużynie medal. Następnie na setnym metrze wylądował Schlierenzauer i wyprowadził swoją drużynę na prowadzenie, jednak skok Takeuchiego na 101,5 m spowodował, że to Japończycy zdobyli złoty medal, z przewagą 24,3 pkt nad Austriakami.
Oficjalne treningi przed konkursem mężczyzn na skoczni dużej.
Do treningów przed konkursem mężczyzn na dużym obiekcie zgłoszono 75 zawodników. 25 lutego odbyły się trzy z nich. W pierwszym wzięło udział 61 zawodników, a czołowa trójka składała się wyłącznie z Austriaków: Manuela Fettnera (125,5 m), Thomasa Morgensterna (122,5 m) i Gregora Schlierenzauera (120,5 m). W drugim (również 61 startujących) najwyższą notę uzyskał Morgenstern, lądując na 133. metrze., wyprzedzając Kamila Stocha (128,5 m) i Andreasa Wanka (128 m). W trzeciej serii, w której skakało 55 sportowców, najlepszy rezultat uzyskał Stoch, który jako jedyny, o pół metra, przekroczył granicę 130 metrów. Za nim uplasowali się Schlierenzauer i Petr Prevc. Kolejnego dnia również odbyły się trzy serie treningowe. W pierwszej najlepszym z 67 zawodników był Anders Bardal, który oddał skok na 126 m i wyprzedził Japończyków: Noriakiego Kasaiego (125 m) i Taku Takeuchiego (124 m). W drugim skakało 66 zawodników, a najwyżej sklasyfikowano Simona Ammana, który skoczył 131 m. Za nim uplasowali się Richard Freitag (128,5 m) i Severin Freund (129,5 m). W trzecim czołowe trzy miejsca obsadzone były następująco: Anders Jacobsen (130 m), Richard Freitag (132 m) i Simon Ammann (131 m).
Kwalifikacje do konkursu mężczyzn na skoczni dużej.
W odbywających się 27 lutego kwalifikacjach do konkursu indywidualnego na skoczni dużej pierwsze miejsce zajął Wolfgang Loitzl, który skoczył na odległość 125 m i wyprzedził Michaela Neumayera (124,5 m) i Thomasa Morgensterna (123,5 m). Wystartowało w nich 53 zawodników (nie licząc grupy prekwalifikowanej). Najlepszy rezultat wśród zawodników nie muszących się kwalifikować osiągnął Peter Prevc, lądując na 126. metrze. Do konkursu awansowali w komplecie: wszyscy Austriacy (pięciu), Norwegowie, Niemcy, Słoweńcy, Polacy, Japończycy, Czesi i Rosjanie (po czterech), Estończycy i Amerykanie (po dwóch) oraz jedyny Bułgar. Ponadto w premiowanej awansie strefie uplasowało się trzech Włochów, Szwajcarów i Finów (na czterech zgłoszonych), jeden z czterech Kazachów i jeden z dwóch Szwedów oraz Francuzów. Eliminacji nie przeszedł żaden z dwóch Ukraińców ani dwóch reprezentantów Słowacji.
Konkurs indywidualny mężczyzn na skoczni dużej.
W serii próbnej przed zawodami pierwsze miejsce zajął Vincent Descombes Sevoie, który skoczył 133 m, drugie Kamil Stoch, osiągając 127,5 m, a trzeci był Stefan Kraft z próbą na 125 m.
Pierwszą serię konkursową rozpoczęto z dziewiętnastej belki startowej. Niebo było zachmurzone, temperatura śniegu wynosiła ok. –5 °C, a powietrza wahała się pomiędzy 6 °C na początku do 4,8 °C na końcu. Pierwszy skok oddał Szwajcar Marco Grigoli i osiągnął 110 m. Później prowadzenie obejmowali: Anders Johnson (111 m) i Roberto Dellasega (115,5 m). Pierwszy skok powyżej punktu konstrukcyjnego oddał Kaarel Nurmsalu – lądując na 121. metrze zapewnił sobie pozycję lidera przez kilkanaście następnych prób. Wiatr z tyłu skoczni wzmagał się, a rozbieg wydłużono, podnosząc belkę startową o dwie pozycje. Na drugim miejscu po swoim skoku na 119 m plasował się startujący z czternastym numerem Yūta Watase, który zepchnął z tej pozycji Dellasegę. Kolejni zawodnicy plasowali się za Estończykiem, a wiceliderami zostawali: Vincent Descombes Sevoie (122 m) i Roman Koudelka (120,5 m). Nurmsalu został wyprzedzony dopiero przez 20. na liście startowej Daikiego Itō, który skoczył 127,5 m. Dawid Kubacki był klasyfikowany na drugim miejscu po skoku o metr krótszym. W czołówce po swoich próbach plasowali się Noriaki Kasai (125 m) czy Manuel Fettner (126,5 m).
Następnie prowadzenie objął Andreas Wank, który skoczył na odległość 127,5 m. Obrońca tytułu ze skoczni normalnej, Thomas Morgenstern wylądował na 126. metrze. Miał on problemy na odjeździe, co spowodowało niskie noty za styl i w rezultacie, w tamtym momencie, miejsce pod koniec pierwszej dziesiątki. Czwarte miejsce po swoim skoku zajmował Taku Takeuchi (126 m). Liderem został wkrótce reprezentant Austrii, Wolfgang Loitzl, osiągając 128,5 m z notami za lądowanie o wartości 19 i 19,5 pkt. Startujący po nim Jaka Hvala, po oddaniu próby na 122 m zajmował miejsce pod koniec drugiej dziesiątki. Michael Neumayer miał kłopoty po lądowaniu przy skoku na 130,5 m – pierwszym powyżej 130 m w konkursie. Piąci byli kolejno po swoich skokach na 127,5 m Tom Hilde i Simon Ammann.
130,5 m osiągnął Peter Prevc i został nowym liderem. Jan Matura skacząc o trzy metry krócej plasował się za Hildem. Richard Freitag skoczył na odległość 129 m i zajmował trzecie miejsce, natomiast Robert Kranjec podobnie jak jego rodak Hvala zajmował odległe miejsce, które na koniec kolejki dało mu pozycję w trzeciej dziesiątce. Kamil Stoch oddał najdalszy skok pierwszej serii – osiągnął 131,5 m, za który dostał trzy noty za styl o wartości 19,5 pkt, jedną 19 pkt i jedną maksymalną, 20-punktową. Pozwoliło mu to na wyprzedzenie Prevca o 5,1 pkt.
Severin Freund był jedenasty, skacząc na 126,5 m. Anders Jacobsen wylądował swoją próbę na 129. metrze i zajmował trzecie miejsce, tracąc do Stocha 6,5 pkt. Zdobywca tytułu mistrzowskiego z normalnego obiektu, Anders Bardal plasował się na miejscu ósmym po skoku na 127,5 m. Ostatni na liście startowej był lider Pucharu Świata, Gregor Schlierenzauer. Reprezentant Austrii osiągnął 125 m, co dawało mu szesnastą pozycję. Po pierwszej serii prowadził Stoch, wyprzedzając Prevca i Jacobsena.
Drugą serię rozpoczęto z 21. belki startowej. Rywalizację rozpoczął Descombes Sevoie, uzyskując 126,5 m. Następnie wyprzedził go Hlava, lądując półtora metra bliżej, ale uzyskując wyższe noty od sędziów. Kolejni skoczkowie: Tepes (124,5 m), Hvala (125 m) i Koudelka (121,5 m) plasowali się za Czechem. Prowadzenie objął następnie Robert Kranjec, po skoku na 126,5 m. Na pozycji lidera utrzymał się po próbach Krafta (124,5 m) i Kasaiego (pół metra dalej), po czym stracił je na rzecz Morgensterna – ten osiągnął 125,5 m z dziewiętnastej belki. Skok Piotra Żyły był o metr dłuższy, a Polak został wiceliderem. Próba Nurmsalu była znacznie krótsza (122,5 m) i Estończyk znajdował się w końcu stawki. Następnie swoje skoki oddali dwaj Polacy – Kubacki na odległość 126 m, co dało mu trzecią pozycję, a Maciej Kot na 122,5 m co spowodowało jego spadek na jedną z końcowych lokat.
Plasujący się na siedemnastym miejscu po pierwszej kolejce Stjernen uzyskał 127 m i został wiceliderem. Wkrótce prowadzenie objął Schlierenzauer, po skoku na 128,5 m oddanym z obniżonego rozbiegu (z 19. belki). Takeuchi skoczył 126 m i zajmował trzecie miejsce, a następnie na drugim znalazł się Manuel Fettner (125,5 m z 19. belki), tracąc 6,5 pkt do lidera. Wiceliderem został następnie Severin Freund, osiągając 129,5 m. Schlierenzauera o 2,2 pkt po próbie wylądowanej na 132. metrze wyprzedził Jan Matura, który po pierwszej serii zajmował dwunastą pozycję. Kolejny skoczek, Tom Hilde skoczył na 129 m, co dawało mu czwartą pozycję.
Swoje skoki rozpoczęło oddawać ostatnich dziesięciu zawodników, a liderem pozostawał Jan Matura. Za Czechem uplasował się Ammann, który był drugi po skoku na 132,5 m. Następni trzej zawodnicy wymieniali się na piątej lokacie: Neumayer (po skoku na 124 m z 18. belki), Bardal (po skoku na 129 m), Itō (po skoku na 127 m z 19. belki). Następnie swoją próbę dodał Wank – uzyskując 129,5 m znalazł się na siódmym miejscu. Freitag skoczył z 19. belki startowej na odległość 128,5 m, co dało mu drugie miejsce, ze stratą jednego punktu do Matury – zapewnił sobie tym samym miejsce w czołowej szóstce zawodów.
Wolfgang Loitzl osiągnął 132,5 m ze standardowej, 21. belki i tak samo jak w pierwszej serii nie dostał żadnej noty sędziowskiej poniżej „19”. Pozwoliło mu to na znalezienie się przed Czechem z notą o 3,5 pkt większą od niego. Następnie skoki oddała pierwsza trójka po inauguracyjnej serii – podobnie jak część konkurentów, ci zawodnicy skakali z rozbiegu skróconego o dwie pozycje belki. Anders Jacobsen uzyskał 131 m i został liderem, tym samym plasując się na medalowej pozycji. Wyprzedził go następnie o 0,6 pkt Peter Prevc, który lądował pół metra bliżej. Ostatnim zawodnikiem był Kamil Stoch. Polak bronił prowadzenia z pierwszej serii. Wylądował na 130. metrze, przy bardziej niekorzystnym wietrze niż Prevc. Tak samo jak Loitzl, nie otrzymał żadnej noty poniżej dziewiętnastu punktów. Po podliczeniu wszystkich czynników wyprzedził Słoweńca o 6,1 pkt i zdobył tytuł mistrzowski.
Konkurs drużynowy mężczyzn na dużej skoczni.
Seria próbna przed konkursem drużynowym została odwołana ze względu na mocne powiewy wiatru, jednak konkurs rozpoczął się zgodnie z planem. Zawody rozpoczęto z 21. belki startowej.
Pierwszy skok oddał Sabyrżan Momynow dla Kazachstanu, lądując na 96. metrze. Następnie o 29,2 pkt wyprzedziła ich reprezentacja Finlandii, po skoku Samiego Heiskanena na odległość 109,5 m. Roberto Dellasega osiągnął 117 m i drużyna gospodarzy objęła prowadzenie. Za Włochami plasowali się skaczący następnie Szwajcarzy (Simon Ammann – 118,5 m), jednak wyprzedzili ich Rosjanie, po skoku Aleksieja Romaszowa na 122 m. Czech Roman Koudelka skoczył na 118 m i jego reprezentacja plasowała się za Szwajcarami. Następnie liderem została Japonia po tym, jak Reruhi Shimizu osiągnął 124,5 m. Półtora metra mniej uzyskał Maciej Kot, a Polacy zajmowali po tym skoku miejsce drugie. Robert Kranjec skoczył jeszcze o metr krócej, co wystarczyło w tamtym momencie na trzecią pozycję dla Słowenii. Kolejnym liderem została reprezentacja Niemiec, po próbie Andreasa Wanka na odległość 135,5 m. Za nimi plasowała się drużyna Norwegii (Andreas Stjernen – 125,5 m). Wolfgang Loitzl skoczył na 130,5 m przy mocnym wietrze w plecy i uzyskując wysokie noty za styl – dzięki temu wynikowi Austria była liderem po pierwszej grupie, wyprzedzając Niemcy i Norwegię.
Rywalizację w drugiej grupie rozpoczął Aleksiej Korolow, skacząc na 109,5 m. Następnie prowadzenie obejmowali: Finowie (Ville Larinto – 108 m) i Włosi (Andrea Morassi – 124 m). Pomiędzy tymi dwoma drużynami klasyfikowane były kolejne zespoły, a przed skokiem Japończyków tabela wyglądała następująco: za Włochami plasowali się Rosjanie (Dienis Korniłow – 119,5 m), dalej Czesi (Lukáš Hlava – 120,5 m), Słoweńcy (Jurij Tepeš – 115 m) i Szwajcarzy (Killian Peier – 110 m) oraz Finowi i Kazachowie. Następni czterej zawodnicy osiągali odległość 122 metrów. Byli to: Noriaki Kasai, który dał prowadzenie Japończykom), Piotr Żyła (po tym skoku Polska była druga), Severin Freund (Niemcy zostali liderami), Tom Hilde (Norwedzy byli drudzy). Następnie Manuel Fettner skoczył o 3,5 metra dalej, co pozwoliło Austrii na utrzymanie prowadzenia po tej grupie.
W trzeciej grupie rozbieg został wydłużony o jedną pozycję belki startowej. Liderami na początku tej grupy zostawali kolejno: Kazachowie (Radik Żaparow – 113 m), Finowie (Lauri Asikainen – 112,5 m) i Włosi (Davide Bresadola – 109,5 m). Szwajcarzy po próbie Marco Grigoliego na 114 m plasowali się za gospodarzami. Następnie, po skoku Ilji Roslakowa na 116,5 m prowadzenie objęli Rosjanie. Za nimi klasyfikowani byli reprezentanci Czech (Jakub Janda skoczył dwa metry dalej). Słoweńcy po skoku Jaki Hvali na 117,5 m plasowali się o 3,3 pkt za Włochami, na pozycji zagrożonej brakiem awansu do drugiej serii konkursowej. Japończycy dzięki skokowi Daiki Itō na 128 m wyprzedzili Rosjan o 37 pkt. Dawid Kubacki skoczył na odległość 126 m, a Polacy byli drudzy. Michael Neumayer oddał swój skok z rozbiegu skróconego na prośbę trenera o jedna pozycję. Osiągnął 123,5 m, a Niemcy ponownie zostały liderem. Norweg Anders Bardal skakał z domyślnej, 22. belki, jednak wskutek błędu sędziów jego nota została policzona w taki sposób, jakby skakał z dwudziestej. Uzyskał on 128,5 m. Jako ostatni w tej grupie skok oddał Thomas Morgenstern – 121 m z dwudziestej belki wystarczyło na drugie miejsce dla Austriaków.
Czwartą grupę rozpoczął Konstantin Sokolenko przekraczając granicę setnego metra zaledwie o 50 cm. Mimo tego, że Kazachowie jako jedyni oddali cztery skoki plasowali się na siódmym miejscu. Prowadzenie objęli następnie Finowie (po skoku Anssi Koivuranty na 112,5 m) i Włosi (Sebastian Colloredo osiągnął 122,5 m). Skoczkowie reprezentujący Szwajcarię (Gregor Deschwanden) i Rosję (Dmitrij Wasiljew) osiągnęli krótsze odległości niż Colloredo (odpowiednio: 118 m i 119,5 m) i plasowali się za Włochami.
Tym samym gospodarze zapewnili sobie miejsce w czołowej ósemce, wyprzedzając Rosję o zaledwie 0,1 pkt. Następnie liderami zostali: Czesi (po próbie Jana Matury na 124,5 m), Japończycy (Taku Takeuchi skoczył na 128 m) oraz Polacy – indywidualny mistrz świata Kamil Stoch osiągnął 134 m, największą odległość pierwszej serii. Słoweniec Peter Prevc uzyskał 127 m, dzięki czemu Słowenia była trzecia (po poprzedniej grupie znajdowała się na lokacie nie premiowanej awansem do finałowej serii). Richard Freitag osiągnął z dwudziestej belki 130 m, a Niemcy wyszły na prowadzenie. Wkrótce jednak wyprzedziła ich Norwegia, po skoku Andersa Jacobsena na odległość 125,5 m oddanym z dziewiętnastej belki. Gregor Schlierenzauer skakał z takiego samego rozbiegu jak Norweg i wylądował metr krócej.
Po pierwszej serii według nieoficjalnych wyników prowadziła Norwegia, wyprzedzając o 2,7 pkt Austrię, a o 3,7 pkt Niemcy. Te wyniki były jednak błędne i w rzeczywistości najwyższą notę miała Austria, wyprzedzając o jeden punkt Niemcy i o cztery punkty Norwegię. Do drugiej serii nie awansowały reprezentacje Rosji, Szwajcarii, Finlandii i Kazachstanu.
Rywalizację w drugiej serii rozpoczęto z 21. belki startowej. Dellasega uzyskał 120 m. Liderami zostawały kolejne drużyny: Czech (Koudelka – 124,5 m), Japonii (Shimizu – 118,5 m) i Polski (Kot – 128,5 m). Skoczkowie z trzech następnych zespołów startowali z 19. belki. Prowadzenie obejmowali kolejno: Niemcy (Wank – 126,5 m), Norwegowie (Stjernen – 125 m) i Austriacy (Loitzl – 128 m). Na koniec grupy swoją próbę oddał Robert Kranjec, który powinien zrobić to po Macieju Kocie. Słoweniec osiągnął 126 m co dało jego krajowi szóstą pozycję.
W drugiej grupie belkę obniżono o jedną pozycję. Na pozycji lidera zamieniały się kolejno reprezentacje: Włoch (Morassi – 121 m), Czech (Hlava – 125 m), Japonii (Kasai – 131 m) i Polski (Żyła – 126 m). Słowenia po próbie Tepeša na 126,5 m (11,5 metra więcej niż w jego pierwszym skoku) była trzecia. Freund osiągnął 125 m co wystarczyło Niemcom na utrzymanie przewagi nad Polską. Hilde skoczył na 118 m z 19. belki, co dawało Norwegom trzecią pozycję. Na koniec grupy swój skok oddał Fettner, lądując na 128. metrze. Podczas odjazdu wypięła mu się prawa narta, jednak Austriak utrzymał równowagę i nie przewrócił się przed „linią upadku”. Austria pozostała liderem.
Dla trzeciej grupy zawodników belkę podwyższono o dwie pozycje. Włosi po skoku Bresadoli na 107 m byli drudzy – wyprzedzali ich reprezentanci Austrii, mimo że mieli tylko sześć oddanych skoków. Aktualnych mistrzów świata wyprzedzili jednak o 32 pkt Czesi, po próbie Jandy, w której wylądował na 114. metrze. Wkrótce jednak, po skoku Itō na 130,5 m prowadzenie objęła Japonia, mając o ponad pięćdziesiąt „oczek” więcej od Czechów. Polak Kubacki uzyskał 128 m, dzięki czemu jego drużyna utrzymała przewagę nad Japończykami. Hvala lądował sześć metrów bliżej, co wystarczyło Słowenii na trzecią lokatę w tamtej chwili. Belka dla ostatnich trzech zawodników w grupie, na prośbę ich trenerów została obniżona do dziewiętnastej pozycji. Na prowadzenie weszli Niemcy (Neumayer osiągnął 126 m). Wkrótce jednak wyprzedzili ich o 0,3 pkt Norwegowie, po skoku Bardala na odległość 129 m, a następnie Austriacy – Morgenstern wylądował jeszcze o pół metra dalej, a na odjeździe miał problem z kolanem i nie był w stanie samodzielnie opuścić wybiegu.
W ostatniej grupie skoczkowie rywalizowali z dziewiętnastej belki, a ich kolejność była uzależniona od pozycji zajmowanej w klasyfikacji konkursu. Włosi, Czesi, Słoweńcy i Japończycy utrzymali swoje pozycje, a ich reprezentanci osiągali odległość odpowiednio: 120 m (Colloredo), 128,5 m (Matura), 130 m (Prevc) i 127 m (Takeuchi). Kamil Stoch oddał swój skok z belki obniżonej o dwie pozycje i wylądował na 130. metrze, a Polska objęła prowadzenie. Richard Freitag skakał z rozbiegu dłuższego o jedną pozycję belki i wylądował pół metra bliżej, co wystarczyło na wyprzedzenie Polski o 0,8 pkt. Z tej samej belki swój skok oddał Anders Bardal, lądując dwa metry dalej niż Freitag. Dzięki temu Norwegia objęła prowadzenie, jednak w rzeczywistości mieli mniej punktów niż Polacy i Niemcy. Gregor Schlierenzauer skoczył na 129 m, z osiemnastej belki i zapewnił złoty medal Austrii. Po zakończeniu zawodów Niemcy złożyli protest i sędziowie zweryfikowali wyniki, odkrywając błąd związany ze skokiem Andersa Bardala w pierwszej serii. W poprawionych wynikach Norwegia spadła na czwarte miejsce, a Niemcy i Polska awansowały o jedną lokatę.
Medaliści.
Klasyfikacja medalowa.
Poniżej znajduje się klasyfikacja medalowa po przeprowadzeniu wszystkich pięciu konkurencji w skokach narciarskich. Klasyfikacja dotyczy tylko medali zdobytych w skokach narciarskich podczas Mistrzostw Świata 2013.
Wyniki.
Mężczyźni.
Kwalifikacje do konkursu indywidualnego na skoczni HS106 (22.02.2013).
Legenda:
Konkurs indywidualny na skoczni HS106 (23.02.2013).
Legenda:
Kwalifikacje do konkursu indywidualnego na skoczni HS134 (27.02.2013).
Legenda:
Konkurs indywidualny na skoczni HS134 (28.02.2013).
Legenda:
Konkurs drużynowy na skoczni HS134 (02.03.2013).
Legenda:
Kobiety.
Konkurs indywidualny na skoczni HS106 (22.02.2013).
Legenda:
Konkurs mieszany.
Konkurs mieszany na skoczni HS106 (24.02.2013).
Legenda:
Składy reprezentacji.
W poniższej tabeli znajdują się składy wszystkich męskich i kobiecych reprezentacji, które wystartowały w zawodach podczas mistrzostw świata w Val di Fiemme. W tabeli zamieszczono także porównanie miejsc zajętych w poszczególnych konkursach mistrzostw świata w latach 2011 i 2013.
Spośród zawodników uczestniczących w Mistrzostwach Świata 2013, do startu w żadnym z konkursów nie zostali powołani skoczkowie: Andreas Kofler, Antonín Hájek, Čestmír Kožíšek, Andreas Wellinger, Rune Velta, Stefan Hula, Krzysztof Miętus, Aleksandr Sardyko, Pascal Kälin i Diego Dellasega, a także dwie skoczkinie: Ayumi Watase i Alissa Johnson.
Legenda:
Upadki.
W trakcie konkursu indywidualnego kobiet na skoczni normalnej doszło do dwóch upadków. Swojego skoku na 90 metrów nie ustała Line Jahr, a po skoku na 84 metry upadła Léa Lemare.
W zawodach indywidualnych mężczyzn na skoczni dużej swojej pierwszej próby nie ustał Thomas Morgenstern. Upadł jednak już poza linią upadku, w związku z czym nie zostały mu obniżone noty za styl. W wyniku upadku Morgenstern doznał kontuzji kolana, która wykluczyła go z części sezonu po mistrzostwach świata.
Podczas konkursu drużynowego mężczyzn upadku w strefie lądowania uniknął Manuel Fettner. Tuż po wylądowaniu Austriakowi odpięła się prawa narta, jednak zdołał utrzymać równowagę i dojechać na jednej narcie za linię upadku. Dzięki temu nie otrzymał obniżonych not sędziowskich. Po swojej próbie Fettner otrzymał gratulacje od Alexandra Pointnera oraz znajdujących się wokół niego zawodników, trenerów i działaczy. Upadek Austriaka mógłby bowiem skutkować spadkiem w klasyfikacji i pozbawieniem drużyny austriackiej szans medalowych.

</doc>
<doc id="2807163" url="https://pl.wikipedia.org/wiki?curid=2807163" title="Noemacheilus">
Noemacheilus



</doc>
<doc id="2807164" url="https://pl.wikipedia.org/wiki?curid=2807164" title="Modigliania">
Modigliania



</doc>
<doc id="2807165" url="https://pl.wikipedia.org/wiki?curid=2807165" title="Dasycrotapha">
Dasycrotapha

Dasycrotapha – rodzaj ptaka z rodziny szlarników (Zosteropidae).
Występowanie.
Rodzaj obejmuje gatunki występujące na Filipinach.
Morfologia.
Długość ciała 10–13 cm, masa ciała 7,5–10 g.
Systematyka.
Etymologia.
"Dasycrotapha": "dasus" – włochaty; κροταφος "krotaphos" – brew, skronie.
Podział systematyczny.
Do rodzaju należą następujące gatunki:

</doc>
<doc id="2807173" url="https://pl.wikipedia.org/wiki?curid=2807173" title="Sterrhoptilus">
Sterrhoptilus

Sterrhoptilus – rodzaj ptaka z rodziny szlarników (Zosteropidae).
Występowanie.
Rodzaj obejmuje gatunki występujące endemicznie na Filipinach.
Morfologia.
Długość ciała 13–15 cm, masa ciała 13–19 g.
Systematyka.
Etymologia.
Greckie "sterrhos" – sztywny; "ptilon" – pióro.
Podział systematyczny.
Do rodzaju należą następujące gatunki:

</doc>
<doc id="2807178" url="https://pl.wikipedia.org/wiki?curid=2807178" title="The Logical Song">
The Logical Song

The Logical Song – piosenka brytyjskiej progresywnej grupy rockowej Supertramp, która pochodzi z albumu "Breakfast in America" wydanego w 1979 roku. Jest to największy przebój grupy zarówno w Wielkiej Brytanii, jak i Stanach Zjednoczonych, jest to również jeden z najbardziej rozpoznawalnych przebojów radiowych zespołu.
Utwór wyróżniono w 1979 roku Ivor Novello Award w kategorii „najlepszy utwór pod względem muzycznym i tekstowym”. Amerykańskie czasopismo „Rolling Stone” określiło tę piosenkę „małym arcydziełem”, chwaląc „gorący saksofon” i „cierpki humor” Hodgsona.
Muzyka i tekst.
„The Logical Song” jest w większej części kompozycją Hodgsona. Rick Davies napisał harmonie wokalne w drugim refrenie. W utworze słychać instrumenty klawiszowe, kastaniety i sekcję instrumentalną z silnymi wpływami brytyjskiego zespołu the Beatles. Podczas nagrania piosenki użyto popularnych w owym czasie efektów dźwiękowych, m.in. dźwięku z elektronicznej gry firmy Mattel.
W warstwie tekstowej, utwór jest potępieniem systemu edukacji.

</doc>
<doc id="2807181" url="https://pl.wikipedia.org/wiki?curid=2807181" title="Wzmacniacz tranzystorowy">
Wzmacniacz tranzystorowy

Wzmacniacz tranzystorowy – wzmacniacz, w którym elementy czynne to tranzystory. Wzmacniacze tranzystorowe są od lat 60. XX w. wykorzystywane w różnych obwodach wzmacniaczy, np. różnicowego, operacyjnego, selektywnego, szerokopasmowego, elektroakustycznego, mocy.
Wzmacniacze tranzystorowe są szeroko stosowane w układach scalonych.
Wyróżnia się następujące, podstawowe obwody wzmacniacza tranzystorowego wykorzystujące tranzystor bipolarny:
W przypadku wykorzystania tranzystora polowego są to odpowiednio:

</doc>
<doc id="2807183" url="https://pl.wikipedia.org/wiki?curid=2807183" title="Gromada Bukowina">
Gromada Bukowina

także:

</doc>
<doc id="2807185" url="https://pl.wikipedia.org/wiki?curid=2807185" title="Christy Udoh">
Christy Udoh

Christy Udoh (ur. 30 września 1991 w Azusie) – nigeryjska lekkoatletka, sprinterka, medalistka mistrzostw Afryki, olimpijka.
W 2012 weszła w skład nigeryjskiej sztafety 4 × 100 metrów, która zdobyła złoto podczas mistrzostw Afryki w Porto-Novo. W tym samym roku startowała na igrzyskach olimpijskich w Londynie, na których przyczyniła się do awansu nigeryjskiej sztafety 4 × 100 metrów do finału, a indywidualnie odpadła w eliminacjach biegu na 200 metrów. Jest medalistką mistrzostw kraju.
Stawała na podium mistrzostw NCAA.

</doc>
<doc id="2807189" url="https://pl.wikipedia.org/wiki?curid=2807189" title="Natalia Awałow">
Natalia Awałow



</doc>
<doc id="2807195" url="https://pl.wikipedia.org/wiki?curid=2807195" title="Świdnik (gromada w powiecie limanowskim)">
Świdnik (gromada w powiecie limanowskim)

Świdnik (do 28 II 1956 "Stronie") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Świdnik z siedzibą GRN w Świdniku utworzono 29 lutego 1956 roku w powiecie limanowskim w woj. krakowskim w związku z przeniesieniem siedziby GRN gromady Stronie ze Stronia do Świdnika i przemianowaniem jednostki na "gromada Świdnik". Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Łukowica (wsie Świdnik i Owieczka) i Przyszowa (wieś Stronie).

</doc>
<doc id="2807198" url="https://pl.wikipedia.org/wiki?curid=2807198" title="Henry Brask Andersen">
Henry Brask Andersen

Henry Anders Peter Brask Andersen (ur. 23 czerwca 1896 w Kopenhadze – zm. 26 listopada 1970 w Gentofte) – duński kolarz torowy, złoty medalista mistrzostw świata.
Kariera.
Największy sukces w karierze Henry Brask Andersen osiągnął w 1921 roku, kiedy zdobył złoty medal sprincie indywidualnym amatorów podczas mistrzostw świata w Kopenhadze. W zawodach tych bezpośrednio wyprzedził dwóch swoich rodaków: Erika Kjeldsena oraz Johana Normana Hansena. Był to jedyny medal wywalczony przez Andersena na międzynarodowej imprezie tej rangi. Na rozgrywanych rok wcześniej igrzyskach olimpijskich w Antwerpii wystartował w sprincie indywidualnym oraz wyścigu tandemów, jednak w obu przypadkach rywalizację zakończył już w eliminacjach. Ponadto wielokrotnie zdobywał medale torowych mistrzostw Dani, w tym 12 złotych.

</doc>
<doc id="2807199" url="https://pl.wikipedia.org/wiki?curid=2807199" title="Rezerwat przyrody Wielkie Torfowisko Batorowskie">
Rezerwat przyrody Wielkie Torfowisko Batorowskie



</doc>
<doc id="2807203" url="https://pl.wikipedia.org/wiki?curid=2807203" title="Erik Kjeldsen">
Erik Kjeldsen

Jens Erik Kjeldsen (ur. 20 października 1890 w Kopenhadze – zm. 22 lutego 1976 w Gentofte) – duński kolarz torowy, srebrny medalista mistrzostw świata.
Kariera.
Największy sukces w karierze Erik Kjeldsen osiągnął w 1921 roku, kiedy zdobył srebrny medal sprincie indywidualnym amatorów podczas mistrzostw świata w Kopenhadze. W zawodach tych wyprzedził go jedynie jego rodak Henry Brask Andersen, a trzecie miejsce zajął kolejny Duńczyk - Johan Norman Hansen. Był to jedyny medal wywalczony przez Kjeldsena na międzynarodowej imprezie tej rangi. Na rozgrywanych trzy lata później igrzyskach olimpijskich w Paryżu wspólnie z kolegami z reprezentacji zajął szóste miejsce w drużynowym wyścigu na dochodzenie. W 1913 roku wystąpił na mistrzostwach krajów nordyckich, zwyciężając w wyścigu na 1 km oraz zdobywając brązowy medal na dystansie 10 km. Na mistrzostwach krajów nordyckich w 1915 roku zwyciężył w tej drugiej konkurencji. Ponadto kilkakrotnie zdobywał medale torowych mistrzostw Dani, w tym cztery złote.

</doc>
<doc id="2807204" url="https://pl.wikipedia.org/wiki?curid=2807204" title="Charlie Chaplin Cavalcade">
Charlie Chaplin Cavalcade

Charlie Chaplin Cavalcade (ang. "Charlie Chaplin Cavalcade") – amerykański film komediowy z 1938 roku z udziałem słynnego komika Charlie Chaplina.

</doc>
<doc id="2807205" url="https://pl.wikipedia.org/wiki?curid=2807205" title="Rezerwat przyrody Niknąca Łąka">
Rezerwat przyrody Niknąca Łąka



</doc>
<doc id="2807208" url="https://pl.wikipedia.org/wiki?curid=2807208" title="Johan Norman Hansen">
Johan Norman Hansen

Johan Norman Hansen (ur. 27 grudnia 1890 - zm. w XX wieku) – duński kolarz torowy, brązowy medalista mistrzostw świata.
Kariera.
Największy sukces w karierze Johan Norman Hansen osiągnął w 1921 roku, kiedy zdobył brązowy medal sprincie indywidualnym amatorów podczas mistrzostw świata w Kopenhadze. W zawodach tych wyprzedzili go jedynie dwaj rodacy: Henry Brask Andersen oraz Erik Kjeldsen. Był to jedyny medal wywalczony przez Hansena na międzynarodowej imprezie tej rangi. Kilkakrotnie stawał na podium zawodów sprinterskich w Kopenhadze, ale nigdy nie zwyciężył. W 1919 roku zdobył tytuł mistrza kraju w wyścigu na 1 milę duńską. Nigdy nie wystąpił na igrzyskach olimpijskich. 

</doc>
<doc id="2807209" url="https://pl.wikipedia.org/wiki?curid=2807209" title="Regina George">
Regina George

Regina George (ur. 17 lutego 1991 w Chicago) – nigeryjska lekkoatletka urodzona w Stanach Zjednoczonych, sprinterka, medalistka mistrzostw Afryki i mistrzostw świata juniorów, olimpijka. 
Do 15 czerwca 2012 roku reprezentowała USA.
W 2010 zdobyła złoty medal w sztafecie 4 × 400 metrów podczas mistrzostw świata juniorów w Moncton. Rok później wywalczyła dwa srebra na halowych mistrzostwach NCAA. W 2012, już jako reprezentantka Nigerii, zdobyła srebrny medal w biegu na 400 metrów podczas mistrzostw Afryki w Porto-Novo. Startowała na igrzyskach olimpijskich w Londynie, na których dotarła do półfinału biegu na 400 metrów. Brązowa medalistka IAAF World Relays 2014. W tym samym roku weszła w skład nigeryjskiej sztafety 4 × 400 metrów, która zdobyła srebro na igrzyskach Wspólnoty Narodów w Glasgow oraz złoto na afrykańskim czempionacie w Marrakeszu. Jest medalistką mistrzostw kraju i mistrzostw NCAA.

</doc>
<doc id="2807212" url="https://pl.wikipedia.org/wiki?curid=2807212" title="Lądowisko Czaplinek-Broczyno">
Lądowisko Czaplinek-Broczyno

Lądowisko Czaplinek-Broczyno – lądowisko w Broczynie, 7 kilometrów na południowy wschód od Czaplinka, w województwie zachodniopomorskim. Lądowisko należy do Stowarzyszenia Lotniczego w Czaplinku.
Lądowisko powstało w 2009 na terenie byłego wojskowego lotniska Czaplinek-Broczyno, wybudowanego w latach 50. XX wieku dla 6 Pułku Lotnictwa Myśliwsko-Szturmowego z Piły
Dysponuje jedną betonową drogą startową z nawierzchnią asfaltową o długości 2300 m.
W 2022 na lądowisku Czaplinek-Broczyno odbyła się Pol’and’Rock Festival.

</doc>
<doc id="2807214" url="https://pl.wikipedia.org/wiki?curid=2807214" title="Posłowie na Sejm Republiki Litewskiej 2012–2016">
Posłowie na Sejm Republiki Litewskiej 2012–2016

Posłowie na Sejm Republiki Litewskiej 2012–2016 zostali wybrani w wyborach parlamentarnych, które odbyły się w dwóch turach: 14 i 28 października 2012. W ich wyniku obsadzono łącznie 139 ze 141 mandatów w Sejmie Republiki Litewskiej. Dwa mandaty pozostały nieobsadzone, co skutkowało koniecznością rozpisania wyborów uzupełniających, które odbyły się 3 i 17 marca 2013.
Pierwsze posiedzenie nowego Sejmu tej kadencji odbyło się 16 listopada 2012, a czteroletnia kadencja zakończyła się 14 listopada 2016. Przewodniczącym parlamentu był Vydas Gedvilas, a 3 października 2013 zastąpiła go Loreta Graužinienė. Pod koniec kadencji dwa mandaty poselskie pozostały nieobsadzone.

</doc>
<doc id="2807218" url="https://pl.wikipedia.org/wiki?curid=2807218" title="Gerald Halpin">
Gerald Halpin

Gerald Alexander Halpin (ur. 30 grudnia 1899 w Rookwood – zm. 9 czerwca 1944 w Glebe) – australijski kolarz torowy, brązowy medalista mistrzostw świata.
Kariera.
Pierwszy sukces w karierze Gerald Halpin osiągnął w 1920 roku, kiedy zdobył brązowy medal w sprincie indywidualnym amatorów podczas mistrzostw świata w Antwerpii. W zawodach tych wyprzedzili go jedynie Holender Maurice Peeters Brytyjczyk Thomas Johnson. Był to jedyny medal wywalczony przez Halpina na międzynarodowej imprezie tej rangi. W tym samym roku Australijczyk wystartował również na igrzyskach olimpijskich w Antwerpii, gdzie rywalizację w sprincie indywidualnym zakończył już w eliminacjach.

</doc>
<doc id="2807222" url="https://pl.wikipedia.org/wiki?curid=2807222" title="Chick lit">
Chick lit

Chick lit – odmiana literatury popularnej przeznaczonej dla kobiet i tworzona przeważnie przez kobiety. Jej nazwa pochodzi od angielskiego słowa "chick", czyli „laseczka” i skrótu "lit" oznaczającego „literaturę”. Odmiana ta narodziła się w drugiej połowie lat 90. XX wieku w Wielkiej Brytanii, a następnie przeniknęła do USA. 
Powieści tego typu opowiadają najczęściej o kobietach w wieku ok. 30 lat i ich poszukiwaniach idealnego partnera oraz zmaganiach z problemami rodzinnymi czy zawodowymi. Zazwyczaj główne bohaterki czują się niepełnowartościowe; w powieściach zawarty jest w takim wypadku wątek podejmowanych przez główną bohaterkę prób samodoskonalenia (np. poprzez poprawę swojego wyglądu za pomocą diet czy ćwiczeń fizycznych i rozwoju osobowości dzięki poradnikom psychologicznym), stopniowego zyskiwania przez nią samoakceptacji oraz zdobycia upragnionego partnera, który docenia bohaterkę taką jaką ona jest. Do bohaterów powieści "chick lit" należy też grupa przyjaciół protagonistki, wspierających ją w jej zmaganiach; zazwyczaj bohaterka przyjaźni się z kobietami (zazwyczaj heteroseksualnymi, rzadko pojawia się motyw przyjaciółki-lesbijki), często do grona jej przyjaciół należy homoseksualny mężczyzna. 
Pisane są zazwyczaj w narracji pierwszoosobowej (czasami mogą się składać lub zawierać maile, listy, pamiętniki itp.), co pozwala czytelniczkom identyfikować się z bohaterką, poznawać jej opinie i uczucia. Całość pisana jest w lekkim, pogodnym, humorystycznym tonie. 
Okładki książek "chick lit" są często stypizowane – pastelowe tło, na którym widać uproszczony rysunek kobiety lub kobiecych akcesoriów (torebka, przyrządy do makijażu, buty damskie itp.).
Do najważniejszych utworów gatunku należy "Dziennik Bridget Jones" Helen Fielding z 1996 roku. Inne to m.in. "Diabeł ubiera się u Prady" i "Portier nosi garnitur od Gabbany" Lauren Weisberger, "Księżniczki z Park Avenue" Plum Sykes oraz "Lucy Sullivan wychodzi za mąż" Marian Keyes. Do polskich przedstawicielek tego gatunku należy Katarzyna Michalak

</doc>
<doc id="2807224" url="https://pl.wikipedia.org/wiki?curid=2807224" title="Chicklit">
Chicklit



</doc>
<doc id="2807228" url="https://pl.wikipedia.org/wiki?curid=2807228" title="Srebrzyk wielki">
Srebrzyk wielki



</doc>
<doc id="2807229" url="https://pl.wikipedia.org/wiki?curid=2807229" title="Argentynka">
Argentynka



</doc>
<doc id="2807233" url="https://pl.wikipedia.org/wiki?curid=2807233" title="Aksaj">
Aksaj



</doc>
<doc id="2807234" url="https://pl.wikipedia.org/wiki?curid=2807234" title="Chick-lit">
Chick-lit



</doc>
<doc id="2807235" url="https://pl.wikipedia.org/wiki?curid=2807235" title="Srebrzyk smukły">
Srebrzyk smukły



</doc>
<doc id="2807238" url="https://pl.wikipedia.org/wiki?curid=2807238" title="William Bailey">
William Bailey

William James "„Bill”" Bailey (ur. 6 kwietnia 1888 w Londynie, zm. 12 lutego 1971 w Chiswick) – brytyjski kolarz torowy, pięciokrotny medalista mistrzostw świata.
Kariera.
Pierwszy sukces w karierze William Bailey osiągnął w 1909 roku, kiedy zdobył złoty medal w sprincie indywidualnym amatorów podczas mistrzostw świata w Kopenhadze. W zawodach tych bezpośrednio wyprzedził Niemca Karla Neumera oraz Francuza Maurice'a Schillesa. W tej samej konkurencji Bailey zwyciężał jeszcze trzykrotnie, na: mistrzostwach świata w Brukseli (1910), mistrzostwach w Rzymie (1911) oraz mistrzostwach w Berlinie (1913). Po przerwie spowodowanej I wojną światową powrócił do kolarstwa w 1920 roku przeszedł na zawodowstwo. Właśnie w 1920 roku Brytyjczyk zdobył swój ostatni medal - na mistrzostwach świata w Antwerpii zajął trzecie miejsce w sprincie, za Australijczykiem Robertem Spearsem i Szwajcarem Ernstem Kaufmannem. W 1908 roku William Bailey wystartował na igrzyskach olimpijskich w Londynie odpadł w eliminacjach sprintu, a rywalizacji w wyścigu na 5 km nie ukończył. Ponadto trzykrotnie zdobywał tytuł mistrza Wielkiej Brytanii w sprincie (1909, 1912 i 1913).

</doc>
<doc id="2807240" url="https://pl.wikipedia.org/wiki?curid=2807240" title="Argyropelecus hemigymnus">
Argyropelecus hemigymnus



</doc>
<doc id="2807245" url="https://pl.wikipedia.org/wiki?curid=2807245" title="Konopka (herb baronowski)">
Konopka (herb baronowski)

Konopka – polski herb szlachecki z nadania austriackiego, oraz herb baronowski, odmiana herbu Nowina, nadany wraz z tytułem w Galicji.
Opis herbu.
Herb nadano w dwóch wersjach. Opisy stworzone zgodnie z klasycznymi zasadami blazonowania:
Ritter von Konopka: "W polu błękitnym miecz srebrny z rękojeścią złotą, pod którym zawiasa kotłowa srebrna. Na tarczy dwa hełmy z klejnotami: klejnot I: noga zbrojna w bucie z długą cholewą czarnym, z ostrogą srebrną, wsparta kolanem; klejnot II: trzy pióra strusie, srebrne między błękitnymi. Labry na obu hełmach błękitne, podbite srebrem."
Freiherr von Konopka: "Tarcza dzielona w krzyż z tarczą sercową, którą stanowi herb Ritter. W polach I i IV na rzece srebrnobłękitnej okręt pod jednym żaglem prostokątnym srebrnym, od rufy idą dwie reje, na szczycie masztu bandera - chorągiewka trójkątna srebrna, na burcie brązowej okrętu płynącego w lewo chemiczny znak soli złoty; w polach II i III srebrnych, ramię w rękawie błękitnym, z dłoni naturalnej sypiące 7 kłosami zboża naturalnymi. Nad tarczą korona baronowska opleciona sznurem pereł, nad którą trzy hełmy z klejnotami. Klejnot I: noga zbrojna jak w herbie Ritter; klejnot II: pióra strusie jak w herbie Ritter; klejnot III: skrzydło orle błękitnosrebrne w pas. Trzymacze: dwa lwy brunatne, wspięte, w zewnętrznych łapach trzymające trąby srebrne okute z ustnikami z wylotami złotymi."
Najwcześniejsze wzmianki.
Szlachectwo galicyjskie z tytułem "Ritter von" (II stopień szlachectwa) otrzymali 4 czerwca 1782 bracia herbu Nowina (w dyplomie nazwa "Nowina" nigdzie nie pada), Jan i Piotr Konopka. Bracia trudnili się handlem solą w latach 1773-81. Za zasługi w handlu solą bracia otrzymali 7 listopada 1791 tytuł barona ("Freiherr") i predykat "wohlgeboren" ("wysoko urodzony") z ubogaceniem herbu.
Symbolika.
Łódź z symbolem soli jest oczywistym odwołaniem do profesji obdarowanych.
Herbowni.
Jedna rodzina herbownych:
freiherr von Konopka.

</doc>
<doc id="2807246" url="https://pl.wikipedia.org/wiki?curid=2807246" title="Huragan Sandy">
Huragan Sandy

Huragan Sandy, nazywany także "Frankenstorm" – osiemnasty nazwany sztorm tropikalny i dziesiąty huragan w sezonie huraganowym na Atlantyku w 2012 roku.
Lokalizacja.
Przemieszczał się wzdłuż wschodniego wybrzeża Stanów Zjednoczonych. Spowodował znaczne zniszczenia na Karaibach, gdzie w wyniku huraganu 2 kategorii zginęły 43 osoby. Na jego trasie znalazł się Nowy Jork, gdzie uderzył 29 października. Wysokość zniszczeń w USA może przekroczyć nawet 20 miliardów dolarów.
Ofiary.
Huragan doprowadził m.in. do zatonięcia 29 października u wybrzeży Karoliny Północnej żaglowca „Bounty” (repliki okrętu historycznego), na którym zginęło dwóch ludzi.

</doc>
<doc id="2807248" url="https://pl.wikipedia.org/wiki?curid=2807248" title="Mszana Dolna (gromada)">
Mszana Dolna (gromada)

Mszana Dolna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mszana Dolna z siedzibą GRN w mieście Mszana Dolna (nie wchodzącym w skład gromady) utworzono 31 grudnia 1961 w powiecie limanowskim w woj. krakowskim z obszarów zniesionych gromad Kasina Wielka i Kasinka Mała; równocześnie do nowo utworzonej gromady Mszana Dolna przyłączono wieś Glisne z gromady Raba Niżna oraz wieś Łostówka z gromady Mszana Górna.
1 stycznia 1969 do gromady Mszana Dolna przyłączono obszar zniesionej gromady Raba Niżna.
W kwietniu 1969 dla gromady ustalono 27 członków gromadzkiej rady narodowej. 1 stycznia 1970 gromada składała się ze wsi: Glisne, Kasina Wielka, Kasinka Mała, Łostówka, Olszówka i Raba Niżna.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Mszana Dolna.

</doc>
<doc id="2807249" url="https://pl.wikipedia.org/wiki?curid=2807249" title="Zbiór graniczny">
Zbiór graniczny

Zbiorem granicznym formula_1 funkcji formula_2 w punkcie formula_3 gdzie formula_4 jest obszarem w płaszczyźnie zespolonej formula_5 a formula_6 jest domknięciem tego obszaru, jest zbiór punktów granicznych ciągów formula_7 gdzie formula_8:
Zbiór graniczny można także zdefiniować następująco
gdzie formula_11 oraz formula_12.
Jeśli zbiór graniczny składa się z jednego punktu, nazywa się zbiorem granicznym osobliwym.

</doc>
<doc id="2807254" url="https://pl.wikipedia.org/wiki?curid=2807254" title="Pi-Ramzes">
Pi-Ramzes

Pi-Ramzes, Pi-Ramesse – starożytne miasto w Egipcie, będące od czasów panowania Ramzesa II (XIII wiek p.n.e.) rezydencją królewską faraonów.
Lokalizacja.
Miasto Pi-Ramzes było zlokalizowane w północno-wschodniej części Egiptu. Lokalizacja była dogodna pod względem polityczno-ekonomicznym. Miejscowość leżała nad taniską odnogą Nilu (wschodnia część Delty Nilu), wpadającą do Morza Śródziemnego, oraz blisko szlaku handlowego, biegnącego z Syrii i Palestyny przez przesmyk Synajski do Egiptu. Współcześnie na terenie Pi-Ramses znajduje się stanowisko archeologiczne Kantir. 
Badania archeologiczne.
Zlokalizowanie Pi-Ramses sprawiało trudności archeologom. Początkowo miasto było utożsamiane z Tanis i pobliskim Awaris – portem w pobliżu Pi-Ramses. W latach dwudziestych XX wieku w okolicach współczesnego Kantira znaleziono wiele glazurowanych kafelków z wizerunkami ryb, kwiatów, gęsi i in. Na niektórych z nich znajdowały się imiona Setiego I i Ramzesa II. Poza kafelkami odkryto stele, rzeźby i części portali. W wyniku badań ustalono, że pochodziły z okresu XIX i XX dynastii (XIII–XI wiek p.n.e.). Na północ od Kantira znaleziono piedestał, na którym niegdyś umieszczony był kolos Ramzesa II w pozycji siedzącej. Prawdopodobnie statua znajdowała się przed świątynią. W połowie lat sześćdziesiątych na wykopaliskach Pi-Ramzes pracowała austriacka ekspedycja na czele z Manfredem Bietakiem.
Historia.
Miasto powstało prawdopodobnie w czasach panowania Setiego I. Znajdowała się tu – w bezpośredniej bliskości od Awaris – letnia rezydencja faraonów. Po pogrzebie ojca Ramzes II postanowił, że zostanie ona nowym centrum państwa pod nazwą Pi-Ramesse (Pi-Ramzes)-Aa-nachtu, co w tłumaczeniu oznaczało "Domena Ramzesa Wielkiego Zwycięstwami", "Dom Ramzesa" bądź "Dom Ramzesa umiłowanego przez Amona, "ka" wielkiego Re-Horachte". Nad budową Pi-Ramzes pracowali m.in. Hebrajczycy: "Budowano wówczas dla faraona miasta na składy: Pitom i Ramses" (Wj 1,11) i prawdopodobnie z tego miejsca rozpoczął się exodus biblijny. Wiadomo, że już w czwartym roku panowania Ramzes z wyprawy wojennej 1275 roku p.n.e., mającej na celu przyłączenie do Egiptu Kanaanu, części Fenicji wraz z Irkatą, Tyrem i Byblos oraz kraju Amurru, powracał triumfalnie do swojej nowej stolicy. Stąd też rok później wojska faraona wyruszyły w nieudaną wyprawę na Kadesz.
Liczba mieszkańców stolicy Ramzesa II szybko rosła. Ludność była zróżnicowana pod względem kulturowym i religijnych, o czym świadczy zapis o budowie świątyń Amona w zachodniej części Pi-Ramzes, Seta i Astarte – w dzielnicach południowych południu, Buto – na północy. Pi-Ramzes istniało w XIII–XI wieku p.n.e., później zostało opuszczone.

</doc>
<doc id="2807261" url="https://pl.wikipedia.org/wiki?curid=2807261" title="Omolara Omotso">
Omolara Omotso



</doc>
<doc id="2807265" url="https://pl.wikipedia.org/wiki?curid=2807265" title="Adam Nalewajk">
Adam Nalewajk

Adam Nalewajk (ur. 31 marca 1987 w Pułtusku) – polski strongman, mistrz świata w wyciskaniu sztangi leżąc federacji WPF z 2016 oraz Europy z 2015 roku, w 2019 ponownie zdobył Mistrzostwo Europy Federacji WPA samorządowiec. Jest także aktorem niezawodowym – debiutował w filmie Patryka Vegi "Bady Boy" w roli chuligana. Należy do grupy AtV – wygrał konkurs na twarz miesiąca. Występował w takich produkcjach jak "Barwy Szczęścia", "Raport Pileckiego", "Kottgobba 3" oraz w sztuce teatralnej "Mistrz i Małgorzata" (rola Iwana Bezdomnego) w adaptacji Jarosław Supery.
Uprawia wyciskanie sztangi na leżąco (srebrny medalista mistrzostw Europy federacji WUAP w 2012, brązowy medalista mistrzostw świata w 2012 federacji WUAP), , zwycięzca Pucharu Świata 2013 w Zalesiu federacji WUAP. Podczas studiów trenował trójbój siłowy. Wicemistrz świata z 2014 w przysiadzie ze sztangą, brązowy medalista w martwym ciągu federacji IRP, mistrz Polski w przysiadzie, martwym ciągu federacji IRP w 2014.
Ukończył LO im. P. Skargi w Pułtusku, następnie tamże politologię na Akademii Humanistycznej im. A. Gieysztora. Syn Tadeusza Nalewajka, podsekretarza stanu w Ministerstwie Rolnictwa i Rozwoju Wsi.
W 2010 uzyskał mandat radnego gminy Pułtusk z listy PSL. W wyborach samorządowych w 2014 i 2018 uzyskiwał reelekcję.

</doc>
<doc id="2807267" url="https://pl.wikipedia.org/wiki?curid=2807267" title="Alhena (zespół muzyczny)">
Alhena (zespół muzyczny)

 
Alhena – polski zespół muzyczny wykonujący muzykę z pogranicza rocka progresywnego, art rocka i metalu.
Historia.
Grupa powstała w styczniu 2010 roku w Bydgoszczy. Utworzyli ją: Piotr Kowalski, Tomasz Bogulski, Piotr Grugel i Robert Puk, którzy spotkali się po odejściu z poprzednich projektów muzycznych (Xanadu, Sellisternium). W sierpniu tego samego roku do zespołu dołączyła wokalistka – Katarzyna Dziemianowicz. Następnie Tadeusz Kołecki (grający wcześniej w Variété) zastąpił Roberta Puka.
W okresie lipiec-wrzesień 2011 zespół zarejestrował swój pierwszy minialbum, zatytułowany po prostu „Alhena”. Wydawnictwo zostało bardzo pozytywnie przyjęte przez krytyków muzycznych, zarówno w mediach papierowych (np. w miesięczniku Metal Hammer), jak i internetowych portalach muzycznych, krajowych i zagranicznych.
W lutym 2012 roku zespół został zaproszony do wzięcia udziału w kompilacji "Des filles et des riffs, vol.3" organizowanej przez francuski serwis muzyczny "Des filles et des riffs". Wydawnictwo nastawione jest na promocję rockowych i metalowych zespołów muzycznych z kobiecym wokalem na całym świecie. Na poprzednich odsłonach składanki widnieli tacy wykonawcy, jak Tristania, Eths, Edenbridge, To-Mera czy Diablo Swing Orchestra. Na trzeciej odsłonie, Alhena znalazła się obok m.in. Stream of Passion, Leaves' Eyes, Nemesea, Arkona, Epica, Jinjer i wielu innych. Składanka ukazała się w czerwcu 2013 nakładem wytwórni Savage Prod, a za światową dystrybucję odpowiada znane francuskie wydawnictwo, Season of Mist.
W drugiej połowie marca 2012 zespół opuściła dotychczasowa wokalistka, Katarzyna Dziemianowicz. Oficjalnym powodem odejścia była różnica w wizji dalszej drogi muzycznej. Wkrótce jej miejsce zajęła Natalia Bassak, która kilka dni wcześniej opuściła zespół Mindwhisper. W tym składzie Alhena aktywnie promowała materiał, grając koncerty u boku m.in. takich wykonawców, jak Banau, Łąki Łan czy Closterkeller.
Dnia 15 czerwca 2012 roku zespół zagrał koncert w Studio Koncertowym Polskiego Radia PiK. Koncert był równolegle emitowany na żywo na antenie radia. Tego dnia na widowni sali koncertowej zajęto wszystkie miejsca.
We wrześniu 2012 roku grupa została zaproszona do wzięcia udział w kolejnej, również francuskiej kompilacji „World of Glass”. Składanka, podobnie jak poprzednia, jest nastawiona na promowanie zespołów z żeńskim wokalem, a jej nazwa nawiązuje do trzeciej płyty zespołu Tristania (uważanej przez wielu fanów i krytyków za najlepszy i najbardziej reprezentatywny album norweskiej formacji). Trzecia odsłona „World of Glass” ukazała się w czerwcu 2013.
Dnia 9 września 2012 roku Alhena miała wystąpić na Różopolu z okazji Pożegnania Lata, wspólnie z Kayah, Liberem i Sylwią Grzeszczak. Występ grupy nie doszedł ostatecznie do skutku, oficjalnie z przyczyn personalnych. Krótko potem Alhena ogłosiła wakat na stanowisku basisty.
Dnia 4 października 2012 Alhena została ogłoszona "Wykonawcą Dnia" serwisu muzycznego "Muzzo", należącego do portalu "Interia". Dzięki temu wyróżnieniu strona główna serwisu "Muzzo" została tego dnia poświęcona Alhenie. W serwisie "Interia" również pojawiła się informacja o działalności zespołu.
Nakładem wydawnictwa Halotan Records, dnia 20 stycznia 2013 roku ukazała się piąta z kolei edycja składanki „Sampler”. Wydawnictwo jest powiązane głównie ze sceną muzyki gotyckiej, industrialnej i dark electro. Jednak w piątej odsłonie organizatorzy postanowili wyjść poza utarte ramy i zaprezentować również gitarowe brzmienia. W rezultacie, jednym z zaproszonych wykonawców została Alhena.
W lutym 2013 do zespołu oficjalnie dołączył nowy basista, Grzegorz Ostrowski, wypełniając tym samym lukę po Tadeuszu Kołeckim.
W kwietniu 2013 roku zespół został zaproszony do wzięcia udziału w kolejnej, tym razem amerykańskiej składance „Virgines Metallium” (wcześniej „Maidens of Metal”). Inicjatorem przedsięwzięcia jest amerykańskie wydawnictwo Delinquent Records. Ukazanie się składanki było planowane na drugą połowę 2013 roku, jednak z bliżej nieznanych przyczyn data premiery była regularnie przesuwana i ostatecznie wydawnictwo ukazało się 25 lutego 2015 roku.
Dnia 6 września 2013 zespół oznajmił rozwiązanie współpracy w wokalistką, Natalią Bassak, ogłaszając jednocześnie przesłuchania dla osób chętnych na to stanowisko. Po trwających zaledwie dwa tygodnie poszukiwaniach, 19 września zespół oficjalnie ujawnił, że nową wokalistką Alheny została Marta Bejma. Zespół kontynuuje działalność, grając koncerty z takimi wykonawcami jak Tides From Nebula, Egoistic czy Closterkeller.
Dnia 9 maja 2014 Alhena zagrała koncert w Miejskim Centrum Kultury w Bydgoszczy. Koncert był rejestrowany audio-wideo celem zrealizowania albumu koncertowego na CD i DVD. Wydawnictwo było zapowiadane na drugą połowę 2015 roku, jednak z nieznanych przyczyn, nie ukazało się.
W listopadzie 2014 zespół zakończył współpracę z basistą, Grzegorzem Ostrowskim. W celu ukończenia zaplanowanych koncertów na stanowisku basisty zaangażowany zostaje gościnnie Jędrzej Kołecki z zespołu Rain of Claims (syn Tadeusza Kołeckiego, jednego z wcześniejszych basistów Alheny). W tym samym miesiącu zespół rozpoczął sesję nagraniową materiału na kolejną płytę.
Jesienią 2015 roku pozycję basisty na krótko objął podobnie Tadeusz Kołecki, jednak 3 kwietnia 2017 zespół ogłasza, że basistą Alheny zostaje Patryk Durko (występujący wcześniej z zespołem Nord). Tym samym skład zespołu ustabilizował się.
Z okazji występu na "12. Festiwalu Rocka Progresywnego im. Tomasza Beksińskiego w Toruniu", na którym Alhena gra wspólny koncert m.in. z zespołami Votum i Lebowski, zespół wydał własnym nakładem singiel zatytułowany „Like a Doll”. Wydawnictwo stanowiło zapowiedź przygotowywanej płyty długogrającej i oprócz tytułowej piosenki, znalazł się na nim również utwór „Alhena”, do którego wcześniej zrealizowano teledysk perkusyjny. Z kolei w kwietniu 2019 roku, do kompozycji tytułowej również został zrealizowany teledysk. 
We wrześniu 2019 roku Alhena ujawniła tytuł, okładkę oraz datę premiery nowej płyty (4 października 2019). Album ukazał się nakładem wydawnictwa "Around Music". 
W grudniu 2019 zespół ogłosił, że jeden ze współzałożycieli zespołu, Piotr Kowalski, zdecydował się opuścić zespół. Nie wpłynęło to na plany koncertowe Alheny, bowiem nowym członkiem Alheny został jednocześnie ogłoszony Piotr Pryka. Krótko później zespół zasilił drugi gitarzysta, Bartosz Kazimierski.
Na początku 2021 roku, wytwórnia Prog Metal Rock Promotion wydała dwypłytowy album kompilacyjny "Prog Metal Rock compilation vol.1". Celem wydawnictwa była szeroko pojęta promocja progrocka i progmetalu z całago świata. Alhena znalazła się na kompilacji razem z wykonawcami polskimi (m.in. AnVision, Art of Illusion, Bright Ophidia, Distant Dream, Division by Zero) i zagranicznymi (Avandra, Pyramid Theorem, Threshold i inni). 
We wrześniu 2021 roku zespół ogłosił zmianę na stanowisku wokalistki. Nową frontmentką Alheny została Magdalena Zach. W lutym 2022 Alhena udostępniła teledysk promujący nową odsłonę zespołu. Singiel promocyjny stanowił utwór „Nemesis” znany z płyty "Breaking the Silence... ...by Scream", jednak zarejestrowany na nowo, w nowym składzie i w nowej aranżacji. Pomimo wcześniejszych zapowiedzi nowej płyty w tym składzie, w lipcu 2022 roku zespół niespodziewanie ogłosił zmianę na stanowisku wokalistki, które objęła Dominika Kapuśniak, grając w zespole jednocześnie na skrzypcach. W związku z tą zmianą, w lutym 2023 zespół opublikował nową wersję teledysku do utworu „Nemesis”. W tym samym miesiącu nastąpiła też roszada na stanowisku basisty, nowym członkiem formacji został Maciej Tonder. W tej odsłonie Alhena ogłasza nadchodzące koncerty, m.in. razem z Collage, a także z Millenium, Riverside i Threshold.

</doc>
<doc id="2807269" url="https://pl.wikipedia.org/wiki?curid=2807269" title="Sergejus Jovaiša">
Sergejus Jovaiša

Sergejus Jovaiša (ur. 17 grudnia 1954 w Oniksztach) – litewski koszykarz, medalista mistrzostw świata, Europy i igrzysk olimpijskich, poseł na Sejm Republiki Litewskiej.
Życiorys.
Od 1972 do 1989 był zawodnikiem klubu koszykarskiego Žalgiris Kowno. Z drużyną tą wygrywał mistrzostwo ZSRR (1985, 1986, 1987) oraz srebrne medale tych rozgrywek (1980, 1983, 1984). W latach 1989–1995 grał w niemieckim zespole Brandt Hagen, następnie do 1998 był grającym trenerem drużyny ATS Cuxhaven. Przez kilkanaście lat występował w reprezentacji Związku Radzieckiego w koszykówce mężczyzn. Zdobył z nią m.in. brązowy medal igrzysk olimpijskich, złoty i srebrny medal mistrzostw świata, cztery medale mistrzostw Europy (w tym dwa złote), dwa srebrne medale na uniwersjadach. Po odzyskaniu przez Litwę niepodległości Sergejus Jovaiša został zawodnikiem reprezentacji tego kraju. Wraz z nią w 1992 zdobył brązowy medal igrzysk olimpijskich.
W 1972 zdał egzamin maturalny w szkole średniej w Oniksztach. W 1977 został absolwentem studiów inżynierskich w Instytucie Politechnicznym w Kownie, a w Litewskim Państwowym Instytucie Kultury Fizycznej ukończył studia nauczycielskie i trenerskie w zakresie koszykówki. Po zakończeniu kariery sportowej w 1998 powrócił na Litwę, do 2004 był zatrudniony w przedsiębiorstwie lotniczym Avia Baltika, do 2001 zajmował się komentowaniem zawodów sportowych w mediach publicznych. Od 2004 pracował jako trener koszykarski i działacz sportowy.
W latach 2007–2011 z ramienia Nowego Związku zasiadał w radzie rejonu oniksztyńskiego. W 2011 nie uzyskał reelekcji z ramienia lokalnego komitetu wyborczego. Później przystąpił do Związku Ojczyzny. W wyborach parlamentarnych w 2012 z listy krajowej konserwatystów został wybrany do Sejmu Republiki Litewskiej. W 2016 i 2020 z powodzeniem ubiegał się o poselską reelekcję.

</doc>
<doc id="2807270" url="https://pl.wikipedia.org/wiki?curid=2807270" title="Befsztyk">
Befsztyk



</doc>
<doc id="2807272" url="https://pl.wikipedia.org/wiki?curid=2807272" title="Liczba Cauchy’ego">
Liczba Cauchy’ego

Liczba Cauchy’ego, formula_1 – jedna z bezwymiarowych liczb podobieństwa używanych w mechanice płynów do opisu przepływów ściśliwych. Jej nazwa pochodzi od nazwska francuskiego matematyka Augustina Cauchy.
W przypadku gdy ściśliwości płynu nie można zaniedbać, aby zachować podobieństwo dynamiczne siły bezwładności oraz sprężystości muszą być rozpatrywane łącznie. Liczba Cauchy’ego jest więc definiowana jako stosunek wartości tych sił w rozpatrywanym przepływie i może być zapisana jako:
gdzie:
Relacja między Liczbą Cauchy’ego i liczbą Macha.
W przemianie izentropowej, liczba Cauchy’ego może być wyrażona w powiązaniu z liczbą macha. Izentropowy współczynnik sprężystości objętościowej formula_6 gdzie formula_7 jest wykładnikiem adiabaty, a formula_8 jest ciśnieniem płynu.
Przy założeniu że płyn jest gazem doskonałym (czyli podlega równaniu Clapeyrona) otrzymamy:
gdzie:
Podstawiając formula_13 zamiast formula_5 w równaniu na formula_15 otrzymamy:
Podsumowując, liczba Cauchy’ego równa jest kwadratowi liczby Macha podczas izentropowego przepływu (przemiana izentropowa) gazu doskonałego.

</doc>
<doc id="2807289" url="https://pl.wikipedia.org/wiki?curid=2807289" title="Škoda Holding">
Škoda Holding



</doc>
<doc id="2807298" url="https://pl.wikipedia.org/wiki?curid=2807298" title="Mark Bowden">
Mark Bowden

Mark Bowden (ur. 17 lipca 1951 w Saint Louis) – amerykański dziennikarz i pisarz. Najbardziej znany z książki "Helikopter w ogniu", na podstawie której w 2001 r. powstał film pod tym samym tytułem.
Obecnie pracuje dla miesięcznika „Vanity Fair”. W przeszłości związany był z takimi tytułami, jak: „The Philadelphia Inquirer” (początkowo na jego łamach ukazywał się cykl reportaży "Helikopter w ogniu"), „The New Yorker”, „Sports Illustrated”, czy „Rolling Stone”.
W 1999 r. był nominowany do prestiżowej amerykańskiej nagrody National Book Award (za "Helikopter w ogniu").

</doc>
<doc id="2807306" url="https://pl.wikipedia.org/wiki?curid=2807306" title="Rita Tamašunienė">
Rita Tamašunienė

Rita Tamašunienė (ur. 27 września 1973 w Mejszagole) – litewska nauczycielka i urzędniczka samorządowa narodowości polskiej, posłanka na Sejm Republiki Litewskiej, od 2019 do 2020 minister spraw wewnętrznych.
Życiorys.
W 1994 ukończyła Konserwatorium Wileńskie ze specjalnością nauczycielską. W 2002 została absolwentką Wileńskiego Uniwersytetu Pedagogicznego, a w 2006 uzyskała tytuł zawodowy magistra administracji na Uniwersytecie Michała Römera. Pracowała jako nauczycielka i wicedyrektorka szkoły podstawowej, później przeszła do pracy w administracji samorządowej. W 2007 objęła stanowisko wicedyrektora administracji rejonu wileńskiego.
Zaangażowała się w działalność Związku Polaków na Litwie i Akcji Wyborczej Polaków na Litwie. W wyborach parlamentarnych w 2012 startowała z ramienia AWPL w okręgu wyborczym Wilno-Szyrwinty. W drugiej turze została wybrana do Sejmu, pokonując Živilė Pinskuvienė z Partii Pracy. W 2016 otwierała listę wyborczą AWPL, z powodzeniem ubiegała się w tych wyborach o poselską reelekcję.
W sierpniu 2019 objęła stanowisko ministra spraw wewnętrznych w rządzie Sauliusa Skvernelisa. W wyborach w 2020 ponownie została wybrana do Sejmu. W grudniu tegoż roku zakończyła pełnienie funkcji ministra.
Odznaczona m.in. polskim Srebrnym Krzyżem Zasługi (2012).

</doc>
<doc id="2807315" url="https://pl.wikipedia.org/wiki?curid=2807315" title="IFC Czerniowce">
IFC Czerniowce

IFC Czerniowce (niem. Internationaler Fußballklub Czernowitz) – nieistniejący już obecnie rumuński klub piłkarski z siedzibą w Czerniowcach, założony wiosną 1909 przez mniejszość niemiecką.
Historia.
Chronologia nazw:
Piłkarska drużyna IFC Czernowitz (międzynarodowy klub piłkarski) została założona w Czerniowcach wiosną 1909 roku przez niemieckich piłkarzy, którzy odeszli z DFC Czerniowce.
27 maja 1910 roku połączył się z Danubią Czerniowce (założony również wiosną 1909), tworząc klub BASK Czerniowce (BASK z niem. "Bukowinaer Allgemeiner Sport Klub" - Bukowiński Ogólnosportowy Klub), którego nazwa w języku rumuńskim ("Societatea Generală de Sport Cernăuţi") została zachowana. Do BASK-u dołączyła Sarmatia Czerniowce w 1910 roku, ale w 1912 roku odeszła z nową nazwą Dorostor Sokoły, który w 1919 otrzymał nazwę Polonia Czerniowce.
W czerwcu 1928 roku BASK został rozwiązany.

</doc>
<doc id="2807316" url="https://pl.wikipedia.org/wiki?curid=2807316" title="Lad lit">
Lad lit

Lad lit – termin określający odmianę literatury popularnej, głównie brytyjskiej spopularyzowaną w latach 90. XX wieku. Powieści "lad lit" opowiadały o niepokojach, dojrzewaniu i zyskiwaniu poczucia odpowiedzialności głównego bohatera, samotnego mężczyzny w wieku około 30 lat.
Do powieści "lad lit" należą m.in. "Futbolowa gorączka" (1992) i "Wierność w stereo" (1995) Nicka Hornby’ego oraz "White City Blue" Tima Lotta.

</doc>
<doc id="2807319" url="https://pl.wikipedia.org/wiki?curid=2807319" title="Danubia Czerniowce">
Danubia Czerniowce

Danubia Czerniowce (niem. Fußballklub Danubia Czernowitz) – nieistniejący już obecnie rumuński klub piłkarski z siedzibą w Czerniowcach, założony wiosną 1909 przez mniejszość niemiecką.
Historia.
Chronologia nazw:
Piłkarska drużyna Danubia Czernowitz (międzynarodowy klub piłkarski) została założona w Czerniowcach wiosną 1909 roku przez miejscową niemiecką społeczność. Danubia z łacińskiego oznacza Dunaj.
27 maja 1910 roku połączył się z IFC Czerniowce (założony również wiosną 1909), tworząc klub BASK Czerniowce (BASK z niem. "Bukowinaer Allgemeiner Sport Klub" - Bukowiński Ogólnosportowy Klub), którego nazwa w języku rumuńskim ("Societatea Generală de Sport Cernăuţi") została zachowana. Do BASK-u dołączyła Sarmatia Czerniowce w 1910 roku, ale w 1912 roku odeszła z nową nazwą Dorostor Sokoły, który w 1919 otrzymał nazwę Polonia Czerniowce.
W czerwcu 1928 roku BASK został rozwiązany.

</doc>
<doc id="2807322" url="https://pl.wikipedia.org/wiki?curid=2807322" title="BASK Czerniowce">
BASK Czerniowce

BASK Czerniowce (niem. Bukowinaer Allgemeiner Sport Klub Czernowitz) – nieistniejący już obecnie rumuński klub piłkarski z siedzibą w Czerniowcach, założony wiosną 1910 przez mniejszość niemiecką.
Historia.
Chronologia nazw:
Piłkarska drużyna Danubia Czernowitz (międzynarodowy klub piłkarski) została założona w Czerniowcach 27 maja 1910 roku w wyniku fuzji klubów IFC Czerniowce oraz Danubia Czerniowce. BASK z niem. "Bukowinaer Allgemeiner Sport Klub" – Bukowiński Ogólnosportowy Klub, którego nazwa w języku rumuńskim ("Societatea Generală de Sport Cernăuţi") została zachowana. Do BASK-u dołączyła Sarmatia Czerniowce w 1910 roku, ale w 1912 roku odeszła z nową nazwą Dorostor Sokoły, który w 1919 otrzymał nazwę Polonia Czerniowce.
W czerwcu 1928 roku BASK został rozwiązany.

</doc>
<doc id="2807328" url="https://pl.wikipedia.org/wiki?curid=2807328" title="Puchar Europy w hokeju na lodzie kobiet 2012/2013">
Puchar Europy w hokeju na lodzie kobiet 2012/2013

9. edycja Pucharu Europy kobiet odbyła się na przełomie 2012 i 2013 roku.
Szesnaście drużyn, które wywalczyły tytuły mistrzowskie w swoich ligach krajowych zostało podzielonych na cztery grupy po cztery zespoły. Zwycięzcy grup awansują do drugiej rundy, w której rywalizować będą w dwóch grupach z czterema zespołami rozstawionymi. 
W grupie D uczestniczyła drużyna mistrza Polski, Polonii Bytom, która przegrała wszystkie spotkania i zajęła ostatnie miejsce w grupie.
I runda.
Grupa A.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa B.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa C.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa D.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
II runda.
Grupa E.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Grupa F.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Superfinał - grupa G.
Superfinał został rozegrany w dniach 22-24 lutego 2013 w Oulu w Finlandii.
W turnieju finałowym przyznano nagrody indywidualne:

</doc>
<doc id="2807329" url="https://pl.wikipedia.org/wiki?curid=2807329" title="BRM P57">
BRM P57

BRM P57 – samochód Formuły 1, zaprojektowany przez Tony'ego Rudda i skonstruowany przez BRM. Samochód wygrał sześć wyścigów, zapewniając Grahamowi Hillowi pierwszy tytuł mistrza świata.
Historia.
Zaprojektowany w 1961 roku model P57 został dostosowany do nowych przepisów, skoncentrowanych wokół silników o pojemności 1,5 litra. Pierwotny projekt stosował końcówki układu wydechowego skierowane do góry, ale to rozwiązanie okazało się awaryjne. Początkowo samochód był napędzany przez silnik Climax i otrzymał oznaczenie P48/P57, ale samochód nie był konkurencyjny na tle Ferrari 156. W tym celu pododdział BRM, firma Owen Organisation, skonstruowała własny silnik V8, używając do tego celu jak najlżejszych części.
Graham Hill w sezonie 1962 wygrał najpierw niewliczane do cyklu mistrzostw wyścigi w Goodwood i Silverstone, a następnie odniósł zwycięstwo w Grand Prix Holandii. Mimo problemów z samochodem w Monako, Belgii i Francji w drugiej połowie sezonu Hill odniósł trzy zwycięstwa i został pierwszym brytyjskim mistrzem świata w brytyjskim samochodzie.
Model był używany do 1965 roku.

</doc>
<doc id="2807330" url="https://pl.wikipedia.org/wiki?curid=2807330" title="Skalnica darniowa bazaltowa">
Skalnica darniowa bazaltowa

Skalnica darniowa bazaltowa ("Saxifraga moschata" subsp. "basaltica" (Braun-Blanq) – podgatunek skalnicy darniowej. Występuje w dwóch miejsc w Europie, w Skandynawii oraz w Polsce w Karkonoszach, w zachodniej części Małego Śnieżnego Kotła. Jest rośliną bardzo rzadką, krytycznie zagrożoną. Stanowi endemiczny dla Sudetów gatunek skalnicy.
Biologia i ekologia.
Bylina, roślina górska, chamefit, karkonoski endemit. Występujące na wysokogórskich skalnych stanowiskach. Zasiedla miejsca na żyle bazaltowej, pomiędzy 1245 m n.p.m. a 1315 m n.p.m. Porasta szczeliny w ścianach bazaltowych o upadzie około 50°, oraz piargi i mniej strome miejsca u podnóża żlebu z nagromadzonym rumoszem skalnym o podłożu bazaltowym. Wraz z innymi gatunkami skalnic jest składnikiem fitocenoz wysokogórskiej murawy identyfikowanej z zespołem roślinnym "Saxifrago-Festucetum versicoloris". W Karkonoszach występuje w piętrze subalpejskim.
Zagrożenia i ochrona.
Takson bardzo rzadki, w Polsce narażony na wyginięcie (według CzK (2001) kategoria zagrożenia(VU)). W wydaniu z 2014 roku otrzymał kategorię EN (zagrożony). Według Czerwonej listy roślin i grzybów Polski (2006) gatunek wymierający, krytycznie zagrożony (kategoria zagrożenia E). W wydaniu z 2016 roku otrzymał kategorię CR (krytycznie zagrożony).
Zagrożeniem jest duża penetracja środowiska oraz naturalna sukcesja ekologiczna, w wyniku której skalnica bazaltowa zostaje zagłuszana przez nadmierny rozwój kostrzewy pstrej "(Festuca versicolor)". Objęta ochroną ścisłą.
W ramach programu ochrony gatunków zagrożonych ekolodzy z Karkonoskiego Parku Narodowego w sztucznych warunkach szklarniowych hodują skalnicę bazaltową "Saxifraga moschata Wulfen subsp. basaltica". Kiedy sadzonki wyrosną do odpowiedniej wysokości, zostaną wysadzone w miejscach naturalnego występowania.

</doc>
<doc id="2807333" url="https://pl.wikipedia.org/wiki?curid=2807333" title="Todo modo">
Todo modo

Todo modo - powieść sycylijskiego pisarza Leonardo Sciascii z 1974. Pierwsze polskie wydanie ukazało się w 1977 nakładem "Czytelnika" w tłumaczeniu Zofii Ernstowej. Okładkę do tego wydania zaprojektował Andrzej Heidrich.
Tytuł powieści wywodzi się z języka hiszpańskiego, a dokładnie z prac Ignacego Loyoli. Akcja rozgrywa się w pensjonacie-pustelni, prowadzonym przez księży katolickich dla wysoko postawionych osób z aparatu władzy świeckiej, duchownej i biznesu. Zjeżdżają tu politycy, prezesi firm, biskupi i inni. Pod pretekstem zajęć rekolekcyjnych dokonują faktycznego podziału władzy, stref wpływów i porachunków osobistych. Oprócz wątków sensacyjnych (następują morderstwa polityków podczas rekolekcji) autor nawiązuje także do dawnych dialogów filozoficznych. Szuka źródeł kryzysu cywilizacji zachodniej. Posługuje się ironią i metaforą, a także dokonuje głębokich refleksji na temat powiązań władzy z mafią i Kościołem, komercjalizacji kultury i nudy związanej z pozorną swobodą seksualną.

</doc>
<doc id="2807334" url="https://pl.wikipedia.org/wiki?curid=2807334" title="Vitalijus Gailius">
Vitalijus Gailius

Vitalijus Gailius (ur. 31 lipca 1969 w rejonie radziwiliskim) – litewski prawnik, urzędnik policyjny i państwowy, w latach 2010–2012 dyrektor Służby ds. Badań Przestępstw Finansowych (FNTT), poseł na Sejm Republiki Litewskiej.
Życiorys.
W 1994 ukończył Litewską Akademię Policyjną, a w 2006 został absolwentem prawa na Uniwersytecie Michała Römera.
W latach 90. był funkcjonariuszem policji w rejonie janiskim, następnie do 2007 pracował w policji kryminalnej w Poniewieżu, pełniąc m.in. funkcję zastępcy komisarza. Od 2007 do 2010 zajmował kierownicze stanowisko w Biurze Policji Kryminalnej Litwy ("Lietuvos kriminalinės policijos biuras"). W lipcu 2010 przeszedł do Służby ds. Badań Przestępstw Finansowych ("Finansinių nusikaltimų tyrimo tarnyba") na stanowisko dyrektora, a w październiku 2011 otrzymał nominację generalską. W lutym 2012 minister spraw wewnętrznych Raimundas Palaitis ze Związku Liberałów i Centrum odwołał go wraz z zastępcą ze stanowiska w związku z prowadzonym postępowaniem dotyczącym rozpowszechniania poufnych informacji dotyczących upadłego banku Snoras. Decyzji tej nie poparł premier Andrius Kubilius, stała się ona podstawą kryzysu w koalicji rządowej zakończonego dymisją Raimundasa Palaitisa.
Vitalujus Gailius wkrótce po odwołaniu został zatrudniony w przedsiębiorstwie stoczniowym. Zdecydował się także na start w wyborach parlamentarnych w 2012 z ramienia Ruchu Liberalnego Republiki Litewskiej. W drugiej turze został wybrany do Sejmu w okręgu jednomandatowym Pokroje-Janiszki. W 2016 z powodzeniem ubiegał się o poselską reelekcję.
W 2019 został natomiast wybrany na urząd mera rejonu janiskiego (reelekcja w 2023).

</doc>
<doc id="2807335" url="https://pl.wikipedia.org/wiki?curid=2807335" title="Lou Costello">
Lou Costello

Lou Costello (ur. 6 marca 1906 w Paterson w stanie New Jersey, zm. 3 marca 1959 w Los Angeles w stanie Kalifornia) – amerykański aktor znany głównie ze stworzonego z Bud Abbottem popularnego głównie w latach 40. i na początku lat 50. duetu komików Abbott i Costello.

</doc>
<doc id="2807339" url="https://pl.wikipedia.org/wiki?curid=2807339" title="Christopher Greenwood">
Christopher Greenwood

Sir Christopher Greenwood (ur. 12 maja 1955 w Wellingborough) – brytyjski prawnik, profesor prawa międzynarodowego, adwokat, od 6 lutego 2009 sędzia Międzynarodowego Trybunału Sprawiedliwości (MTS). 
Życiorys.
Kariera naukowa.
Jest absolwentem studiów prawniczych na Cambridge University, w latach 1978-1996 był członkiem Magdalene College w Cambridge jako wykładowca prawa. W 2009 został członkiem honorowym tego kolegium. W 1996 został profesorem prawa międzynarodowego na London School of Economics, gdzie wykładał przez trzynaście lat, do czasu powołania w skład MTS. 
Kariera prawnicza.
W 1978 uzyskał prawo wykonywania zawodu "barrister" (w brytyjskim systemie prawnym adwokaci dzielą się na "barristers", reprezentujących klientów na rozprawach sądowych, oraz "solicitors", udzielających innych form pomocy prawnej). W 1999 otrzymał tytuł radcy królowej ("Queen's Counsel"), przysługujący najbardziej doświadczonym spośród "barristers". Jako adwokat występował przed sądami w Wielkiej Brytanii, na Bermudach i Gibraltarze, był również biegłym sądowym w procesach w USA i Kanadzie. Był także członkiem różnych ciał działających w ramach arbitrażu międzynarodowego. Reprezentował też klientów przed sądami międzynarodowymi, m.in. Europejskim Trybunałem Sprawiedliwości, Europejskim Trybunałem Praw Człowieka czy Międzynarodowym Trybunałem Karnym dla byłej Jugosławii.
Wielokrotnie był również zatrudniany przez rządy państw jako ich pełnomocnik w procesach przed Międzynarodowym Trybunałem Sprawiedliwości. Występował w takim charakterze w sprawach: Jugosławia przeciwko Wielkiej Brytanii (w związku z użyciem siły podczas operacji Allied Force), Demokratyczna Republika Konga przeciwko Rwandzie (w związku z naruszeniami integralności terytorialnej pozywającego państwa), Libia przeciwko Wielkiej Brytanii (w związku z zamachem nad Lockerbie) oraz Nikaragua przeciwko Hondurasowi (w związku ze sporem granicznym między tymi państwami).
W listopadzie 2008 został wybrany na sędziego MTS jako przedstawiciel Wielkiej Brytanii, formalnie objął urząd w lutym 2009. 
Odznaczenia.
W 2002 otrzymał Order św. Michała i św. Jerzego klasy Kawaler (CMG). W 2009 - już po swoim wyborze do MTS - otrzymał dożywotni tytuł szlachecki Sir, co jest w Wielkiej Brytanii niemal automatycznym przywilejem sędziów orzekających w wyższych instancjach. 

</doc>
<doc id="2807340" url="https://pl.wikipedia.org/wiki?curid=2807340" title="Jacek Wesołowski">
Jacek Wesołowski

Jacek Wesołowski (ur. 1 czerwca 1943 w Pruszkowie) – polski i niemiecki artysta konceptualny, teoretyk sztuki, literaturoznawca, organizator kultury.
Życiorys.
Ukończył filologię polską na Uniwersytecie Łódzkim w 1968, doktoryzował się w Instytucie Teorii Literatury, Teatru i Filmu UŁ w 1977.
O poezji wizualnej i sztuce konceptualnej publikował w wydawnictwach zbiorowych i czasopismach („Nowy Wyraz”, debiut w 1972; „Poezja”, „Teksty”, „Zagadnienia Rodzajów Literackich”, "Odra").
Do roku 1981 wykładowca w macierzystej uczelni, następnie gościnnie na uniwersytecie w Kilonii (RFN).
W 1986 decyzja o pozostaniu na Zachodzie. W 1983 rozpoczyna własną twórczość, koncept pn. "Dziennik" ("art life concept Dzien-Nik"), którego podstawą i ramą jest pisany dziennik artysty. Istotą konceptu jest jednostkowa, osobista interpretacja świata i człowieka w świecie rozumiana jako proces rozwoju samoświadomości. Należy doń intencjonalne przekraczanie konwencji i granic. W całej twórczości artysta łączy formy wypowiedzi wizualnej i werbalnej. Od 1984 ma wystawy indywidualne oraz bierze udział w wystawach zbiorowych w Niemczech i innych krajach Europy (Włochy, Malta, Finlandia, Dania, Czechy).
Od 1993 wystawia w Polsce, a wystawy artysty są realizowane z reguły w kooperacji niemieckich i polskich muzeów i galerii. Projektom wystaw, pomyślanym jako problemowe całościowe instalacje, towarzyszą dwujęzyczne (niem./pol.) publikacje ikonograficzno-tekstowe.
Od 1994 Jacek Wesołowski jest członkiem niemieckiego Federalnego Związku Artystów Plastyków (BBK).
W 1996 i 1999 był stypendystą landu Szlezwik-Holsztyn. Od 1999 mieszka w Berlinie i w Białowicach w Lubuskiem. 
Od 2003 współpracuje stale z miesięcznikiem „Odra”. W 2004 założył niemiecko-polskie stowarzyszenie "KunstGrenzen e.V. Berlin". Organizuje coroczne polsko-niemieckie "Spotkania Białowickie".
Twórczość.
Wydawnictwa do projektów art life concept Dzien-Nik (katalogi wystaw)
Inne publikacje (wybór)

</doc>
<doc id="2807350" url="https://pl.wikipedia.org/wiki?curid=2807350" title="Je suis le même">
Je suis le même

„Je suis le même” – drugi singel z albumu Garou. Autorami piosenki są Diane Cadieux i Tino Izzo. Piosenks znalazła się na pierwszym miejscu na quebeckich listach przebojów. Teledysk do utworu został połączony z clipem "L’injustice".

</doc>
<doc id="2807354" url="https://pl.wikipedia.org/wiki?curid=2807354" title="Wilk (album)">
Wilk (album)

Wilk - drugi album studyjny polskiej grupy muzycznej Kim Nowak. Wydawnictwo ukazało się 6 listopada 2012 roku nakładem wytwórni muzycznej Universal Music Polska. Na albumie dominuje spokojny i mroczny nastrój, słychać inspiracje rockiem lat sześćdziesiątych XX wieku. Pojawiły się na nim duety z Izabelą Skrybant-Dziewiątkowską (Tercet Egzotyczny) i Tomaszem Dudą (Pink Freud).
Nagrania dotarły do 14. miejsca zestawienia OLiS.

</doc>
<doc id="2807357" url="https://pl.wikipedia.org/wiki?curid=2807357" title="Rajmund Skórzewski">
Rajmund Skórzewski

Rajmund Józef Jan hrabia Skórzewski herbu Drogosław (ur. 31 sierpnia 1791 w Nekli, zm. 15 września 1859 w Buczu) – właściciel dóbr nekielskich i czerniejewskich, twórca Ordynacji Skórzewskich na Czerniejewie-Radomicach.
Życiorys.
Urodził się jako najstarszy syn Józefa Skórzewskiego i Heleny z Lipskich herbu Grabie.
Ożenił się z Marianną Lipską, córką Józefa Lipskiego, swoją kuzynką. Przyczynił się do rozwoju dóbr nekielskiej i czerniejewskiej. W lesie pod Neklą założył nowy folwark, który nazwał od swojego imienia Rajmundowem. Brał aktywny udział w Wiośnie Ludów 1848, organizując komitet narodowy w Czerniejewie.
W 1840 podczas koronacji Fryderyka Wilhelma IV w Berlinie uzyskał pruski tytuł hrabiowski, który dziedziczony był według zasady pierworództwa. Od 1846 tworzył ordynację rodową Skórzewskich na Czeszewie-Radomicach, którą mieli dziedziczyć męscy potomkowie na zasadzie primogenitury. Podpisanie "fidei commisum" (w wiarygodne ręce oddaję – zapis powierzania majątku) nastąpiło w 1855. Od 1869 każdemu ordynatowi przysługiwało miejsce w Pruskiej Izbie Panów. 
Zmarł 15 września 1859 w Buczu, a pochowany został w Czerniejewie.

</doc>
<doc id="2807358" url="https://pl.wikipedia.org/wiki?curid=2807358" title="Pułapka średniego dochodu">
Pułapka średniego dochodu

Pułapka średniego dochodu – zjawisko powstałe w wyniku wejścia gospodarki w cykl przegrzania, powodując stagnację gospodarczą lub nawet recesję w krajach rozwijających się i aspirujących do dogonienia krajów rozwiniętych w dziedzinie rozwoju gospodarczego.
Pułapka średniego dochodu a innowacyjność gospodarki.
Innowacje są ważne dla państw średnio rozwiniętych chcących bogacić się. Kraje te są zagrożone wpadnięciem w „pułapkę średniego dochodu”. Kraje te osiągają średni poziom dochodów krajów rozwiniętych poprzez odtwarzanie rozwiązań technicznych tychże gospodarek, poprzez tanią siłę roboczą i oferowanie wysokiego zwrotu z inwestycji z powodu wysokiego popytu na kapitał. Model ten wyczerpuje się, gdy państwo osiąga PKB na osobę rzędu około 17 tysięcy dolarów.
W takim przypadku koszty pracy rosną, spowalniając pracochłonną produkcję, potem następuje nasycenie inwestycjami kapitałowymi, a importowanie innowacyjnych rozwiązań z zagranicy staje się trudniejsze i droższe.
Rozwiązania, które mogłyby poprawić produktywność takiego kraju, często podlegają reglamentacji ulokowanych w krajach rozwiniętych innowatorów. W tej chwili imitacyjny model wzrostu dominuje w szybko bogacących się krajach azjatyckich, jak Chiny, Malezja czy Wietnam.
Jeśli kraje rozwijające się zdołają przestawić się na wzrost oparty na innowacjach i dalszej akumulacji technicznie zaawansowanego kapitału, będą mogły dołączyć do takich gospodarek jak Korea Południowa czy Japonia, którym udało się przejść od średniego do wysokiego dochodu. W innym przypadku mogą podzielić los krajów Ameryki Łacińskiej czy Bliskiego Wschodu, które utkwiły w modelu gospodarczym opartym na nisko- i średnio zaawansowanej produkcji. W UE przed podobnym wyzwaniem – zmiany modelu rozwoju – z imitacyjnego na innowacyjny – stoją dziś nowe państwa członkowskie Unii Europejskiej, w tym Polska.
Determinanty wejścia w pułapkę średniego dochodu.
Czynniki, które powodują wzrost podatności danej gospodarki na wejście w pułapkę średniego dochodu obejmują różne cechy strukturalne i systemowe gospodarki. Typowe dla pułapki średniego dochodu spowolnienie wzrostu wydajności czynników wytwórczych (total factor productivity) może wynikać ze specjalizacji gospodarki w branżach średnich i niskich technologii oraz oparciu rozwoju gospodarki wyłącznie na imporcie technologii przy braku zdolności lokalnych firm do tworzenia i wdrażania innowacji. Negatywną cechą strukturalną danej gospodarki może być także starzejące się społeczeństwo i rosnące problemy demograficzne. Takie cechy strukturalne powodują, że gospodarki nie są zdolne do rozwijania nowych działalności cechujących się wyższym udziałem wartości dodanej i wyższą wydajnością pracy. Wśród czynników o charakterze systemowym wymieniane są m.in. niska jakość systemu prawnego i problemy z egzekwowaniem kontraktów i praw własności, przerost sektora publicznego, przeregulowanie rynków (pracy, produktów i rynku kredytowego).
Perspektywy dla krajów rozwijających się.
Obecnie z zagrożeniem „pułapką średniego dochodu” borykają się między innymi: Słowenia i Czechy, których gospodarki po osiągnięciu pułapu ok. 60% PKB per capita USA wyraźnie spowolniły. Gospodarka Polski jak do tej pory wydaje się być niezagrożona, lecz zbliża się do poziomu, w którym zagrożenie utknięcia w „pułapce średniego dochodu” zaczyna być realne. Kraje takie jak: Grecja, Malta, Portugalia, Hiszpania, Izrael są przykładem, że bez uruchomienia silnika innowacyjnego oraz budowy konkurencyjnego środowiska regulacyjnego, materializacja tego zagrożenia w ciągu najbliższych 10–15 lat będzie nieunikniona. Oznaczałoby to zgodę na długotrwałą stagnację gospodarczą, powolną poprawę jakości życia oraz większe trudności z utrzymaniem stabilności finansowej przez państwo, które również odczuje wyhamowanie wzrostu dochodów.
Polska a pułapka średniego dochodu.
Niektórzy autorzy wskazują, że pułapka średniego dochodu stanowi również realne zagrożenie dla polskiej gospodarki. Wskazują oni przy tym, że polska gospodarka posiada wiele cech czyniących ją podatną na wejście w tę pułapkę. Wśród cech tych wymieniane są m.in.: wciąż wysoki poziom regulacji rynków, niska wydajność pracy i wciąż wysokie zatrudnienie w nisko-wydajnym rolnictwie, niska innowacyjność gospodarki, relatywnie niskie nakłady inwestycyjne, a także problemy demograficzne, które negatywnie wpłyną zarówno na rynek pracy, jak i sytuację finansów publicznych w najbliższych dekadach.

</doc>
<doc id="2807359" url="https://pl.wikipedia.org/wiki?curid=2807359" title="Heliskiing">
Heliskiing

Heliskiing - forma narciarstwa polegająca na wykonywaniu zjazdów narciarskich ze stoku poza wyznaczonymi trasami, na który narciarz jest transportowany helikopterem w asyście licencjonowanego przewodnika. 
Bezpieczeństwo.
"Heliskiing" jest zaliczany do sportów ekstremalnych i może być organizowany tylko pod nadzorem licencjonowanych przewodników alpejskich, których obowiązkiem jest zapewnienie bezpieczeństwa. Do obowiązkowych zabezpieczeń należy pełne wyposażenie lawinowe, w skład którego wchodzi m.in. detektor, sonda lawinowa i łopata. W niektórych zestawach znajduje się także plecak z poduszką powietrzną ABS.
Miejsca uprawiania sportu.
Ta forma narciarstwa jest popularna w wielu rejonach świata. Do najpopularniejszych krajów, gdzie uprawiany jest ten sport należą: Szwajcaria, Rosja (okolice góry Elbrus na Kaukazie), Włochy, Hiszpania, Kanada i USA (Alaska). Jest też uprawiany w Maniitsoq na Grenlandii. Ze względu na przepisy przeciwlawinowe oraz o ochronie przyrody, "heliskiing" jest zakazany we Francji i Austrii.

</doc>
<doc id="2807360" url="https://pl.wikipedia.org/wiki?curid=2807360" title="Jean Boutes">
Jean Boutes

Jean Boutes (wym. [], ur. 9 września 1989 r.) – francuski rugbysta polskiego pochodzenia, reprezentant Polski.
Kariera klubowa.
Boutes był młodzieżowym zawodnikiem Aviron Bayonnais, w którym to klubie występował w tzw. Nadziejach ("Espoirs", drużyna do lat 23). W 2011 został zgłoszony do rozgrywek polskiej ligi przez Orkana Sochaczew, jednak nie wystąpił w żadnym spotkaniu.
Rok później młody filar miał pomóc w walce o mistrzostwo i puchar kraju Budowlanym Łódź. Taki transfer w trakcie rozgrywek był możliwy z uwagi na przepis regulaminu rozgrywek, stanowiący, że reprezentanci kraju występujący za granicą, mogą zasilać drużyny polskiej Ekstraligi w dowolnym momencie sezonu. Zawodnik Bajonny trenował z ekipą z Łodzi, otrzymał także licencję na występy w polskich rozgrywkach. Boutes zagrał w półfinale Pucharu Polski z Arką Gdynia, jednak nie został dopuszczony do półfinału Ekstraligi z Posnanią. Na mocy doręczonej tuż przed meczem decyzji Polskiego Związku Rugby, Boutesowi odmówiono udziału w rozgrywkach. Mając w perspektywie finał ligi, łódzki klub odwołał się od tej decyzji, w czym z kolei wsparło go Ministerstwo Sportu, jednak zarząd PZR podtrzymał swoje kontrowersyjne stanowisko.
Latem 2012 roku Boutes przeszedł do występującego w trzeciej klasie rozgrywkowej (liga Fédérale 1) klubu CS Vienne. Dołączył tam do dwóch reprezentantów Polski, grających wcześniej w Budowlanych Łódź – Kamila Bobryka i Kacpra Ławskiego.
Kariera reprezentacyjna.
Dzięki polskim dziadkom, Boutes ma możliwość gry w reprezentacji Polski, nawet pomimo braku polskiego obywatelstwa. W seniorskiej drużynie zadebiutował 20 listopada 2010 roku we Frankfurcie nad Menem, kiedy to polska kadra pokonała Niemców 22:17.
Statystyki.
"Stan na dzień 1 czerwca 2013 r. Wynik reprezentacji Polski zawsze podany w pierwszej kolejności."

</doc>
<doc id="2807361" url="https://pl.wikipedia.org/wiki?curid=2807361" title="Towarzystwo Traktatowe Strażnica Syjońska">
Towarzystwo Traktatowe Strażnica Syjońska



</doc>
<doc id="2807362" url="https://pl.wikipedia.org/wiki?curid=2807362" title="Linas Balsys">
Linas Balsys

Linas Balsys (ur. 1 maja 1961 w Wilnie) – litewski dziennikarz radiowy i telewizyjny, rzecznik prasowy prezydenta Litwy, poseł na Sejm Republiki Litewskiej.
Życiorys.
W 1979 został absolwentem jednej z wileńskich szkół średnich, a w 1984 ukończył studia z zakresu dziennikarstwa na Wydziale Historii Uniwersytetu Wileńskiego.
Od 1982 był związany z litewskimi mediami publicznymi LRT. Do 1986 pracował w radiu, następnie przeszedł do telewizji. W 1997 został dziennikarzem pierwszego komercyjnego radia M-1, w 2002 powrócił do mediów publicznych, do 2009 był korespondentem z Brukseli. W latach 2009–2011 pełnił funkcję rzecznika prasowego prezydent Litwy Dalii Grybauskaitė. Założył następnie Instytut Zielonej Polityki.
W 2012 zdecydował się na start w wyborach parlamentarnych jako kandydat niezależny w jednym z okręgów jednomandatowych. W drugiej turze głosowania został wybrany do Sejmu, pokonując konserwatywną posłankę Danutė Bekintienė. W tym samym roku stanął na czele Litewskiej Partii Zielonych. W 2016 z powodzeniem ubiegał się o poselską reelekcję. Później związał się z Litewską Partią Socjaldemokratyczną, w tym jako jej kandydat w 2020.

</doc>
<doc id="2807363" url="https://pl.wikipedia.org/wiki?curid=2807363" title="Pensylwańskie Towarzystwo Biblijne i Traktatowe — Strażnica">
Pensylwańskie Towarzystwo Biblijne i Traktatowe — Strażnica



</doc>
<doc id="2807366" url="https://pl.wikipedia.org/wiki?curid=2807366" title="Richthofen">
Richthofen

Von Richthofen – linia starego rodu szlacheckiego "Richthofen", początkowo Prätoriusa z Richthofen. Zapoczątkowana przez Sebastiana Schmidta zwanego Faber lub Fabricius (1515-1553), archidiakona w Bernau bei Berlin, później pastora w Poczdamie.
Johann Praetorius (1611-1664), dziedzic Ruska koło Strzegomia i Snowidzy koło Jawora, do czeskiego stanu rycerskiego został podniesiony 29 lipca 1661 r., a następnie do pruskiego stanu rycerskiego z tytułem "von Richthofen" 30 marca 1681 r.

</doc>
<doc id="2807368" url="https://pl.wikipedia.org/wiki?curid=2807368" title="Achmad Kadyrow">
Achmad Kadyrow



</doc>
<doc id="2807370" url="https://pl.wikipedia.org/wiki?curid=2807370" title="Dżabrail Jamadajew">
Dżabrail Jamadajew



</doc>
<doc id="2807371" url="https://pl.wikipedia.org/wiki?curid=2807371" title="Kostaryka na Letnich Igrzyskach Paraolimpijskich 2012">
Kostaryka na Letnich Igrzyskach Paraolimpijskich 2012

Kostarykę na Letnich Igrzyskach Paraolimpijskich 2012 w Londynie reprezentowało 2 zawodników. Był to piąty start reprezentacji Kostaryki na Letnich igrzyskach paraolimpijskich.
Kadra.
Kolarstwo.
Mężczyźni
Lekkoatletyka.
Mężczyźni

</doc>
<doc id="2807372" url="https://pl.wikipedia.org/wiki?curid=2807372" title="Linaria arvensis">
Linaria arvensis



</doc>
<doc id="2807373" url="https://pl.wikipedia.org/wiki?curid=2807373" title="Azot mocznika">
Azot mocznika

Azot mocznika (skrót BUN, "blood urea nitrogen") - spotykany w diagnostyce laboratoryjnej sposób prezentowania stężenia mocznika w badanej próbce krwi i podobnie jak oznaczenie mocznika służy określaniu sprawności nerek.
Prawidłowe wartości wynoszą około 2,0-6,7 mmol/l, tj. 5,6-18,8 mg/dl. 
Każda cząsteczka mocznika o stałej masie molowej ~60 g/mol zawiera dwa atomy azotu (14 g/mol), możliwe jest zatem przeliczenie stężenia mocznika na stężenie azotu mocznika i odwrotnie:

</doc>
<doc id="2807374" url="https://pl.wikipedia.org/wiki?curid=2807374" title="Misopates orontium">
Misopates orontium



</doc>
<doc id="2807377" url="https://pl.wikipedia.org/wiki?curid=2807377" title="Kurzawka ołowiana">
Kurzawka ołowiana

 
Kurzawka ołowiana ("Bovista plumbea" Pers.) – gatunek grzybów z rodziny purchawkowatych ("Lycoperdaceae"). Przez laików często (błędnie) uważany za purchawki. Różni się od nich brakiem płonnej części (trzonu pod owocnikiem).
Systematyka i nazewnictwo.
Pozycja w klasyfikacji według Index Fungorum: "Bovista, Lycoperdaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Ma 16 synonimów naukowych. Niektóre z nich:
Nazwę polską podał Franciszek Błoński w 1889 r. W polskim piśmiennictwie mykologicznym gatunek ten opisywany był też jako purchawka ołowiana, kurzawka oponiasta, kurzawka otulona. 
Morfologia.
Kulisty, o średnicy do 3 cm. Za młodu pokryty jest białą okrywą zewnętrzną ("egzoperydium"). Po dojrzeniu "egzoperydium" odpada i odsłania się cienka, bibułowata okrywa wewnętrzna ("endoperydium"). Ma kolor początkowo białoszarawy lub popielaty, później popielatobrązowy do czarnego. Otwiera się ona na szczycie nieregularnym otworem o szerokości około 9 mm lub więcej. U starych owocników czasami następuje wywinięcie brzegów otworu. Wnętrze owocnika wypełnia gleba, która u młodych owocników jest biała, w trakcie dojrzewania stopniowo zmienia barwę na żółtosiarkową, oliwkowożółtawą, oliwkowobrązową, umbrową. U dojrzałych owocników jest kłaczkowata. 
Polska nazwa (kurzawka) pochodzi od tego, że zarodniki te, bardzo drobne i występujące w ogromnej ilości, pod wpływem wiatru, dotknięcia, czy nawet kropli deszczu, wzbijają się w powietrze („kurzą się”). Starsze owocniki nie są już połączone z podłożem, są wyschnięte i wiatr przemieszcza je po trawie rozsiewając zarodniki.
Zarodniki w masie mają barwę oliwkowobrązową, rdzawobrązową, brązowoczekoladową lub umbrową. Pojedynczy zarodnik jest brązowy, przeświecający, elipsoidalny lub krótko jajowaty, czasami także kulisty. Zarodniki mają rozmiar 4–5,2 × 4–5,2 μm i posiadają jedną kroplę. Episporium hialinowe, drobno brodawkowane. Sterygmy proste, zazwyczaj o długości 6–14,5 μm, o niemal równej grubości na całej swojej długości, lub nieznacznie tylko zwężające się. Końce mają zakończone ostro, jak ucięte. Strzępki budujące włośnię są długie, dichotmicznie rozgałęziające się, czasami łukowato wygięte, na końcach stopniowo zwężające się i ostro zakończone. Włośnia jest dość długa, sztywna, sprężynująca, grubościenna i brązowo prześwitująca. Jej strzępki posiadają w niektórych miejscach zgrubienia, ale nie mają przegród ani jamek. Tylko wyjątkowo zdarzają się rzekome przegrody. Główny pień wlośni ma grubość 10–20 μm. Brak nibywłośni.
Występowanie i siedlisko.
Kurzawka ołowiana poza Antarktydą i Afryką występuje na wszystkich kontynentach, a także na wielu wyspach. W Europie jest szeroko rozprzestrzeniona. W Alpach dochodzi do wysokości 2400 m n.p.m..
Występuje od lata do jesieni, zarówno w górach, jak i na niżu. Rośnie na pastwiskach, łąkach i polanach górskich, szczególnie na miejscach nawożonych obornikiem. Zazwyczaj występuje gromadnie. Stare owocniki czasami utrzymują się do następnego roku.
Znaczenie.
Młode, jeszcze białe owocniki są jadalne.
Gatunki podobne.
Kurzawkę ołowianą charakteryzuje matowe i szare endoperydium, zazwyczaj jajowate zarodniki i długie sterygmy na podstawkach.
Bardzo podobna jest kurzawka czerniejąca ("Bovista nigrescens"). Pewne odróżnienie tych gatunków zazwyczaj możliwe jest tylko badaniem mikroskopowym. Wskazówką może być też endoperydium: u kurzawki czerniejącej jest czerwonobrązowe do czarnobrązowego. Kurzawka filcowata ("Bovista tomentosa") ma owocniki mniejsze i bez połysku, rośnie też w innych miejscach (na piasku i skałach).

</doc>
<doc id="2807378" url="https://pl.wikipedia.org/wiki?curid=2807378" title="Bovista plumbea">
Bovista plumbea



</doc>
<doc id="2807380" url="https://pl.wikipedia.org/wiki?curid=2807380" title="BRM P48/P57">
BRM P48/P57



</doc>
<doc id="2807384" url="https://pl.wikipedia.org/wiki?curid=2807384" title="Rashid Sharafetdinov">
Rashid Sharafetdinov



</doc>
<doc id="2807386" url="https://pl.wikipedia.org/wiki?curid=2807386" title="Lapponia Lakka">
Lapponia Lakka

Lapponia Lakka (szw. Hjortron, ang. Cloudberry) - jasnożółty likier o gorzko-słodkim smaku i aromacie maliny moroszka (pomarańczowa malina dziko rosnąca w północnej części Skandynawii), zawierający 21% alkoholu. Laponia Lakka produkowana jest z macerowanych w alkoholu przez okres od dwóch do sześciu miesięcy malin moroszka, następnie wyrób jest słodzony i butelkowany. Zawartość cukru wynosi 2,5% zawartości masy.

</doc>
<doc id="2807387" url="https://pl.wikipedia.org/wiki?curid=2807387" title="Raszid Szarafetdinow">
Raszid Szarafetdinow



</doc>
<doc id="2807390" url="https://pl.wikipedia.org/wiki?curid=2807390" title="Skórzewscy herbu Drogosław">
Skórzewscy herbu Drogosław

Skórzewscy – polska rodzina szlachecka osiadła na Kujawach i w Wielkopolsce, pieczętująca się herbem Drogosław.
Początki rodu źródła datują na XIV wiek. Andrzej Skórzewski (zm. ok. 1726), generał-major wojsk koronnych, był zwolennikiem króla Stanisława Leszczyńskiego i wielkopolskim marszałkiem konfederacji tarnogrodzkiej. Na początku XIX stulecia ród Skórzewskich doszedł do wysokich urzędów i pozycji, czego podkreśleniem był tytuł hrabiowski dla obu linii i dwie ordynacje rodowe.
Linia starsza (od Michała Skórzewskiego) – właściciele Czerniejewa oraz, od 1903 roku, Lubostronia i Łabiszyna.
Ordynacja powstała w 1846 roku z inicjatywy hr. Rajmunda Skórzewskiego z siedzibą w Czerniejewie. W roku 1912 ginie Witold Stefan, założyciel podwarszawskiej miejscowości letniskowej w Konstancinie, a rok później jego brat Włodzimierz – w ten sposób w ciągu roku syn Witolda – Zygmunt otrzymuje prawa do obu ordynacji.
Młodsza linia (od Franciszka Skórzewskiego) – właściciele Łabiszyna i Lubostronia do 1903 roku.
Ordynacja na Łabiszynie i Lubostroniu została powołana w 1903 roku przez hr. Leona Skórzewskiego dla Witolda z młodszej linii. Przez to, że fundator pominął swojego brata Kazimierza z synami, obie rodowe ordynacje znalazły się w 1913 roku w jednym ręku.

</doc>
<doc id="2807392" url="https://pl.wikipedia.org/wiki?curid=2807392" title="Parente">
Parente



</doc>
<doc id="2807400" url="https://pl.wikipedia.org/wiki?curid=2807400" title="Granica izraelsko-libańska">
Granica izraelsko-libańska

Granica izraelsko-libańska − granica międzypaństwowa pomiędzy Izraelem a Libanem.
Granica została wytyczona 23 marca 1949 roku jako linia demarkacyjna na mocy traktatu rozejmowego izraelsko-libańskiego (znana jako tzw. "Zielona Linia"). W dniu 7 czerwca 2000 roku została wytyczona przez ONZ jako tzw. "Niebieska Linia". Granica stanowi północną rubież Izraela i południową Libanu.
Przebieg granicy.
Granica izraelsko-libańska rozpoczyna się nad Morzem Śródziemnym na nadmorskich klifach Rosz ha-Nikra. Biegnie stąd na wschód grzbietem górskim Reches ha-Sulam (361 m n.p.m.) i opada do głębokich wadi strumieni Chanita i Namer. Potem wznosi się stromo na płaskowyż Wyżyny Adamit (ok. 460 m n.p.m.) i biegnie jego północną krawędzią i wspina się na masyw góry Har Manor (600 m n.p.m.). Na wysokości moszawu Szetula granica wykręca na południowy wschód, docierając do gór Har Rahav (752 m n.p.m.) i Har Biranit (780 m n.p.m.). Wykręca tu w kierunku wschodnim, by w rejonie kibucu Baram wykręcić na północny wschód. Po dotarciu do Gór Naftali (ok. 900 m n.p.m.) wykręca na północ, wyznaczając zachodnią i północną granicę Palca Galilei. Przy miejscowości Metulla wykręca na południowy wschód i dociera do spornego terenu Farm Szebaa. Następnie wykręca na północny wschód i wspina się po zboczach masywu góry Hermon (2814 m n.p.m.). Dociera tutaj do trójstyku z granicą izraelsko-syryjską.
Długość granicy.
Obecnie, długości granicy izraelsko-libańskiej wynosi 79 km. Na całej swojej długości biegnie przez górzysty i zalesiony obszar Górnej Galilei. Znajdują się tutaj trzy przejścia graniczne: Rosz ha-Nikra, Ghadżar i Brama Fatimy (wszystkie zamknięte).
Historia.
Do 1918 roku znaczna część Bliskiego Wschodu była częścią Imperium osmańskiego. W wyniku I wojny światowej (traktat w Sèvres) doszło do podziału tych ziem pomiędzy zwycięskich aliantów – na mocy Umowy Sykes-Picot z 1916 roku Wielka Brytania utworzyła Mandat Palestyny, a Francja utworzyła Mandatu Syrii i Libanu (pod zwierzchnictwem Ligi Narodów). We francuskiej strefie doszło jednak do poważnych wstrząsów społecznych, które przerodziły się w wojnę francusko-syryjską. Zaburzenia te w mniejszej sile przenosiły się także do sąsiedniego Mandatu Palestyny. Ostateczny przebieg granicy pomiędzy obydwoma mandatami został ustalony w 1923 roku. W tym samym roku umieszczono 38 znaków granicznych.
W brytyjskim Mandacie Palestyny narastał konfliktu żydowsko-arabski. Poszukując jego rozwiązania, w dniu 29 listopada 1947 roku została przyjęta Rezolucja Zgromadzenia Ogólnego ONZ nr 181. Zakładała ona między innymi, że obszar Palestyny miał być podzielony pomiędzy nowo powstałe państwa żydowskie i arabskie. Arabowie odrzucili rezolucję i dzień później doprowadzili do wybuchu wojny domowej w Mandacie Palestyny. Jej kontynuacją była I wojna izraelsko-arabska (1948-1949), w trakcie której siły żydowskie przejęły kontrolę nad całą Galileą. Pod koniec października 1948 roku, podczas operacji „"Hiram"” oddziały izraelskie zajęły 18 libańskich wiosek w rejonie tzw. Palca Galilei (Izraelczycy doszli w tym rejonie do rzeki Litani). W dniu 23 marca 1949 roku zawarty został traktat rozejmowy izraelsko-libański. Ustalał on linię demarkacyjną pomiędzy Izraelem a Libanem. W założeniu, granica izraelsko-libańska miała przebiegać zgodnie z granicą z 1923 roku pomiędzy Mandatem Syrii i Libanu a Mandatem Palestyny. Równocześnie zawarte zostały traktat rozejmowy izraelsko-egipski (24 lutego 1949 r.), traktat rozejmowy izraelsko-jordański (3 kwietnia 1949 r.) i traktat rozejmowy izraelsko-syryjski (20 lipca 1949 r.). Cała linia demarkacyjna oddzielająca Izrael od jego sąsiadów, została nazwana "Zieloną Linią"). Granica izraelsko-libańska była jej częścią. Nadzór nad przestrzeganiem warunków zawieszenia broni i kontrolę linii demarkacyjnej powierzono siłom międzynarodowych obserwatorów UNTSO.
I wojna izraelsko-libańska spowodowała, że liczni palestyńscy uchodźcy napłynęli w 1948 roku do Libanu, doprowadzając do poważnych zmian demograficznych w tym państwie. W kolejnych latach wielokrotnie dochodziło do przygranicznych incydentów, w których palestyńscy terroryści atakowali cywilne cele w Izraelu. Z tego powodu, rejon granicy, przez cały ten czas stanowił obszar zapalny. Liban jednak nie angażował się w kolejne wojny izraelsko-arabskie, co umożliwiło w latach 1950-1967 izraelskim i libańskim geodetom podjęcie prac nad wyznaczeniem przebiegu 25 km granicy (pozostała część nie została wytyczona). Wojna sześciodniowa z 1967 roku przyniosła z sobą pogorszenie stosunków izraelsko-libańskich. Zajęte wówczas przez Izraelczyków Farmy Szebaa, góra Hermon oraz Wzgórza Golan, przyniosły z sobą wydłużenie granicy izraelsko-libańskiej. Gdy w latach 1970–1971 władze jordańskie usunęły ze swojego terytorium palestyńskie ugrupowania zbrojne, schroniły się one w Libanie. Na czele tych ugrupowań stała Organizacja Wyzwolenia Palestyny. Prowadziły one systematyczny ostrzał terytorium północnego Izraela, oraz organizowały spektakularne ataki terrorystyczne. Rząd libański akceptował ich obecność oraz cicho popierał ich międzynarodową działalność terrorystyczną. OWP utworzyła liczne bazy szkoleniowe na południowo-zachodnich stokach góry Hermon. Bazy połączono liniami komunikacyjnymi z wioskami zaopatrzeniowymi, a na granicy wystawiono punkty obserwacyjne. Cała ta mocno rozbudowana infrastruktura była dobrze ukryta w trudno dostępnej górskiej okolicy. W ten sposób powstało swoiste państwo w państwie, nazywane „"Fatahland"” (od nazwy Al-Fatah, który odgrywał dominującą rolę w OWP). Korzystając z pomocy radzieckich ekspertów wojskowych, szkolono tam członków Czerwonych Brygad, Frakcji Czerwonej Armii i innych grup terrorystycznych. W 1973 roku armia libańska podjęła nieudaną próbę siłowego przejęcia kontroli nad południowym Libanem, po czym wycofała się na linię rzeki Litani. Tereny przygraniczne z Izraelem zostały pod całkowitą kontrolą Palestyńczyków. W kolejnych latach doszło do licznych ataków, podłożeń min lądowych, porwań i morderstw cywilów w Izraelu. Równocześnie, w kwietniu 1975 roku rozpoczęła się pierwsza faza wojny domowej w Libanie. W czerwcu 1976 roku do Libanu wkroczyły wojska syryjskie, wymuszając na wszystkich stronach przyjęcie zawieszenia broni. Dodatkowo w październiku tego samego roku Liga Arabska wysłała do Libanu "Arabskie Siły Odstraszające" ("Arab Deterrent Force"), które miały nadzorować zawieszenie broni. W ten sposób Liban praktycznie znalazł się w syryjskiej strefie wpływów. Nasilające się ataki terrorystyczne zmusiły w marcu 1978 roku Izraelczyków do przeprowadzenia operacji „"Litani"”. Wojska izraelskie na tydzień zajęły libańskie terytorium do linii rzeki Litani, usuwając z tego obszaru większość sił palestyńskich. Wycofując się, Izraelczycy pozostawili za sobą przygraniczną strefę buforową, którą powierzono oddziałom chrześcijańskich milicji. Utworzyły one w tej strefie tzw. „Niezależny Wolny Liban”. Dodatkowo, międzynarodowe siły obserwatorów UNTSO zostały uzupełnione przez zbrojną misję pokojową UNIFIL, która objęła nadzorem granicę izraelsko-libańską (pierwsi żołnierze UNIFIL przybyli w dniu 23 marca 1978 r.). Na wiosnę 1981 roku siły Armii Południowego Libanu rozwinęły działania ofensywne zmierzając do usunięcia Syryjczyków z Libanu. W trakcie walk, chrześcijańscy przywódcy poprosili Izrael o pomoc militarną, w odpowiedzi na co Siły Powietrzne Izraela rozpoczęły bombardowanie baz OWP w Dolinie Bekaa. Palestyńską odpowiedzią był ostrzał przygranicznych terenów na północy Izraela. Eskalacja przemocy doprowadziła do wybuchu wojny libańskiej (1982–1985). W jej trakcie wojska izraelskie wkroczyły do Bejrutu, zmuszając siły OWP do opuszczenia Libanu. Po zakończeniu wojny Izraelczycy utworzyli w południowym Libanie „strefę bezpieczeństwa”, za którą odpowiedzialność ponosiła Armia Południowego Libanu. Przyniosło to znaczne uspokojenie sytuacji, jednak miejsce Palestyńczyków bardzo szybko zajęły radykalne organizacje szyickie – Ruch Amal i Hezbollah. W odpowiedzi na coraz silniejszy ostrzał rakietowy terytorium Izraela, Izraelczycy przeprowadzili w lipcu 1993 roku operację „"Odpowiedzialność"”, a następnie w kwietniu 1996 roku operację „"Grona Gniewu"”. Gdy w maju 2000 roku wojska izraelskie opuściły „strefę bezpieczeństwa”, kontrolę nad tym obszarem przejął Hezbollah tworząc w południowym Libanie swoiste państwo w państwie, nazywane „"Hezbollahland"”. Kolejne incydenty graniczne doprowadziły do wybuchu w 2006 roku II wojny libańskiej. W dniu 7 czerwca 2000 roku nowa linia graniczna izraelsko-libańska została wytyczona przez ONZ – tzw. "Niebieska Linia".
Konflikt pozostaje nadal nierozwiązany, a Liban odmawia uznania państwa Izrael oraz podpisania porozumienia pokojowego. Oba państwa nie utrzymują stosunków dyplomatycznych. Z tego powodu granica międzypaństwowa pozostaje linią demarkacyjną oddzielającą Izrael od Libanu. Za jej bezpieczeństwo odpowiadają siły UNIFIL.

</doc>
<doc id="2807401" url="https://pl.wikipedia.org/wiki?curid=2807401" title="Bóg jest wielki, a ja malutka">
Bóg jest wielki, a ja malutka

Bóg jest wielki, a ja malutka (fr. "Dieu est grand, je suis toute petite") – francuska komedia romantyczna z 2001 roku.
Opis fabuły.
Główna bohaterka, 20-letnia Michele, rozstała się ze swoim partnerem, Bertrandem, i poddała aborcji. Teraz pisze pamiętnik ze swojego życia. Film ukazuje kolejne trzy lata jej życia. Michele, szukając swojej tożsamości, ucieka się do religii. Najpierw zostaje gorliwą katoliczką, potem buddystką. Wreszcie pod wpływem nowego chłopaka decyduje się przejść na judaizm.

</doc>
<doc id="2807402" url="https://pl.wikipedia.org/wiki?curid=2807402" title="Janusz Ossowski (redaktor)">
Janusz Ossowski (redaktor)

Janusz Ossowski (ur. 1957) – redaktor naczelny kwartalnika naukowego "Pieniądze i Więź", dyrektor Spółdzielczego Instytutu Naukowego.
Życiorys.
Absolwent Uniwersytetu Gdańskiego; w latach 1989–1991 pracownik Komisji Krajowej NSZZ „Solidarność”; od 1990 r. współorganizator systemu spółdzielczych kas oszczędnościowo-kredytowych (SKOK) w Polsce, odpowiedzialny za edukację i wydawnictwo; organizator i dyrektor Szkoły Bankowej Fundacji na rzecz Polskich Związków Kredytowych (1990–2010), organizator i prorektor Wyższej Szkoły Finansów i Administracji w Gdańsku (2001–2009).
Został redaktorem prowadzącym kwartalnika „Prawo i Więź”.
Żonaty z Ireną, z którą ma dwie córki: Annę, anglistkę i Joannę, psycholog.

</doc>
<doc id="2807403" url="https://pl.wikipedia.org/wiki?curid=2807403" title="Orzeł Sharpe’a">
Orzeł Sharpe’a

Orzeł Sharpe’a (ang. "Sharpe's Eagle") – brytyjski telewizyjny film historyczny z 1993 roku. Film jest częścią cyklu filmów o Richardzie Sharpie, zrealizowanego na podstawie serii powieści o tej postaci autorstwa Bernarda Cornwella.
Fabuła.
Wojska brytyjskie wkraczają do okupowanej przez Francuzów Hiszpanii. Porucznik Sharpe i jego oddział zostają przeniesieni do zgrupowania „South Essex” pod dowództwem pułkownika Henry Simmersona. Nowy dowódca nie znosi Sharpe’a za jego pochodzenie. Jednak w pierwszej bitwie, wskutek nieudolności Simmersona, Brytyjczycy ponoszą porażkę i tracą sztandar. W walce z Francuzami ginie przyjaciel Sharpe’a, major Lennox. Jego ostatnim życzeniem jest zdobycie napoleońskiego orła. Po bitwie Simmerson zostaje odsunięty od dowództwa, a Sharpe awansowany na kapitana przejmuje dowództwo nad „South Essex”. Zbliża się wielka bitwa z Francuzami. Sharpe musi szybko przeszkolić niedoświadczonych żołnierzy...

</doc>
<doc id="2807404" url="https://pl.wikipedia.org/wiki?curid=2807404" title="Tilurella">
Tilurella



</doc>
<doc id="2807405" url="https://pl.wikipedia.org/wiki?curid=2807405" title="Paravocettinops">
Paravocettinops



</doc>
<doc id="2807406" url="https://pl.wikipedia.org/wiki?curid=2807406" title="Nematoprora">
Nematoprora



</doc>
<doc id="2807407" url="https://pl.wikipedia.org/wiki?curid=2807407" title="Leptorhynchus">
Leptorhynchus



</doc>
<doc id="2807408" url="https://pl.wikipedia.org/wiki?curid=2807408" title="Investigator">
Investigator



</doc>
<doc id="2807409" url="https://pl.wikipedia.org/wiki?curid=2807409" title="Cercomitus">
Cercomitus



</doc>
<doc id="2807410" url="https://pl.wikipedia.org/wiki?curid=2807410" title="Belonopsis">
Belonopsis



</doc>
<doc id="2807414" url="https://pl.wikipedia.org/wiki?curid=2807414" title="Uniwersytet w Monachium">
Uniwersytet w Monachium



</doc>
<doc id="2807415" url="https://pl.wikipedia.org/wiki?curid=2807415" title="Granica izraelsko-palestyńska">
Granica izraelsko-palestyńska

Granica izraelsko-palestyńska – granica dzieląca terytoria Izraela i Autonomii Palestynskiej o długości 358 kilometrów.
Granica izraelsko-palestyńska składa się z dwóch części:
- granica między Izraelem a Strefą Gazy – 51 kilometrów
- granica między Izraelem a Zachodnim Brzegiem Jordanu (w tym Wschodnia Jerozolima) – 307 kilometrów. Granica na Zachodnim Brzegu Jordanu została uznana za bazę do rozmów pokojowych.
Granica powstała w 1994 roku na mocy palestyńsko-izraelskiego porozumienia podpisanego w Oslo (1993).
Nie jest to granica międzypaństwowa, ponieważ Autonomia Palestyńska nie jest państwem w myśl prawa międzynarodowego. Jest to przejściowa forma państwowości przed zawarciem pełnego porozumienia pokojowego.
Granica Izraela ze Strefą Gazy powstała jako linia demarkacyjna izraelsko-egipska ustalona 24 lutego 1949 roku (porozumienie z Rodos) po I wojnie izraelsko-arabskiej.
Linia ta de facto była granicą Izraela z Egiptem do 1967 roku.
Po III wojnie arabsko-izraelskiej (tzw. sześciodniowej 1967) Strefa Gazy znalazła się pod kontrolą Izraela
W marcu 1979 Izrael i Egipt podpisały traktat pokojowy izraelsko-egipski. Kwestie statusu Strefy Gazy nie zostały umieszczone w traktacie, jednak Egipt zrzekł się wszystkich roszczeń terytorialnych do ziem pozostających poza międzynarodowymi granicami.
W 1994 roku na mocy porozumienia z Oslo część Strefy Gazy przeszła pod palestyńską administrację.
Po jednostronnym wycofaniu się Izraela ze Strefy Gazy w 2005 roku Palestyńczycy sprawują tutaj teoretycznie pełnię władzy, ale Palestyńczycy nie mogą objąć kontroli granicy, strefy buforowej wchodzącej leżącej po stronie Strefy Gazy, przestrzeni powietrznej i morza terytorialnego. Izrael daje sobie prawo zakłócania przekazów radiowych lub telewizyjnych. Miejscowym władzom odmawia się także prawa do angażowania w inicjatywy dotyczące własnego portu morskiego lub portu lotniczego. Izrael stale kontroluje z powietrza Strefę Gazy za pomocą dronów.
Strefa Gazy nie jest uznawana za część jakiegokolwiek niezawisłego państwa, chociaż za pośrednictwem władz palestyńskich stawia żądania włączenia w skład przyszłego państwa Palestyna.

</doc>
<doc id="2807416" url="https://pl.wikipedia.org/wiki?curid=2807416" title="Odontoglyphis">
Odontoglyphis



</doc>
<doc id="2807417" url="https://pl.wikipedia.org/wiki?curid=2807417" title="Euthyopteroma">
Euthyopteroma



</doc>
<doc id="2807418" url="https://pl.wikipedia.org/wiki?curid=2807418" title="Gabriela Górzyńska">
Gabriela Górzyńska

Gabriela Górzyńska (ur. 27 lutego 1956 w Bydgoszczy) – polska lekkoatletka, specjalistka biegów długodystansowych, wielokrotna mistrzyni Polski.
Kariera.
Zajęła 8. miejsce w biegu maratońskim na zawodach Przyjaźń-84 w Pradze, rozegranych dla lekkoatletów z państw, które zbojkotowały igrzyska olimpijskie w 1984 w Los Angeles. Nie ukończyła biegu podczas Pucharu Świata w maratonie w 1985 w Hiroszimie; zemdlała na 50 metrów przed metą.
Nie ukończyła biegu maratońskiego na mistrzostwach Europy w 1986 w Stuttgarcie.
Zwyciężyła w maratonie w Amsterdamie w 1989.
Była mistrzynią Polski w biegu przełajowym w 1983, w biegu na 20 kilometrów w 1984, 1985 i 1989 oraz w maratonie w 1984, wicemistrzynią w biegu przełajowym w 1980 i 1981, w biegu na 5000 metrów w 1984, w biegu na 10 000 metrów w 1985 oraz w maratonie w 1986, a także brązową medalistką w biegu przełajowym w 1979 i 1984.
Dwukrotnie ustanawiała rekordy Polski w maratonie (do 2:38:14 29 września 1985 w Berlinie).
Była zawodniczką Zawiszy Bydgoszcz.
Rekordy życiowe::
Pracuje aktualnie w szkole podstawowej nr 64 w Bydgoszczy, gdzie uczy zajęć technicznych i wychowania fizycznego.

</doc>
<doc id="2807419" url="https://pl.wikipedia.org/wiki?curid=2807419" title="Anemura">
Anemura



</doc>
<doc id="2807427" url="https://pl.wikipedia.org/wiki?curid=2807427" title="Eutelsat Sesat">
Eutelsat Sesat



</doc>
<doc id="2807428" url="https://pl.wikipedia.org/wiki?curid=2807428" title="SESAT 1">
SESAT 1



</doc>
<doc id="2807429" url="https://pl.wikipedia.org/wiki?curid=2807429" title="Epiceratodus">
Epiceratodus



</doc>
<doc id="2807434" url="https://pl.wikipedia.org/wiki?curid=2807434" title="Orłoryb">
Orłoryb



</doc>
<doc id="2807435" url="https://pl.wikipedia.org/wiki?curid=2807435" title="Teofil Szymanowski">
Teofil Szymanowski

Teofil Korwin-Szymanowski herbu Jezierza (ur. 1762, zm. 30 listopada 1833) – radca Prokuratorii Generalnej Królestwa Polskiego, radca Rady Prefekturalnej departamentu warszawskiego w 1811 roku, marszałek sejmiku powiatowego warszawskiego Księstwa Warszawskiego w 1809 roku, wojski mniejszy warszawski, konsyliarz konfederacji targowickiej ziemi warszawskiej w 1792 roku, komisarz Departamentu Komisji Porządkowej warszawskiej i sędzia Sądu Kryminalnego Księstwa Mazowieckiego w powstaniu kościuszkowskim 1794 roku. 
Teofil był synem Melchiora i Teofili Lubicz Nieborskiej. Żonaty był z Marianną Magnuską - c. Józefa i Barbary Górskiej- która spoczywa w grobowcu rodzinnym Korwin-Szymanowskich na cmentarzu Powązkowskim, Teofil zaś pochowany został przy kościele w Starych Babicach.

</doc>
<doc id="2807437" url="https://pl.wikipedia.org/wiki?curid=2807437" title="Czerwone sorgo">
Czerwone sorgo

Czerwone sorgo () – chiński film dramatyczny z 1987 roku, stanowiący podwójny debiut: reżyserski Zhanga Yimou i aktorski Gong Li. Scenariusz oparto na powieści Mo Yana "Klan czerwonego sorga" (红高粱家族).
Film został nagrodzony Złotym Niedźwiedziem na 38. MFF w Berlinie w 1988.
Fabuła.
Chiny – lata 20. i początek 30. XX wieku. Młoda dziewczyna zostaje sprzedana przez ojca staremu bogaczowi, choremu na trąd. Następnie uprowadza ją nosiciel lektyki, udający rozbójnika. Po jakimś czasie bohaterka zostaje właścicielką wytwórni wina sorgowego. Akcja filmu kończy się inwazją japońską na Chiny.
Obsada.
Źródło: "The Internet Movie Database"

</doc>
<doc id="2807439" url="https://pl.wikipedia.org/wiki?curid=2807439" title="Abdelaziz Barrada">
Abdelaziz Barrada

Abdelaziz Barrada (arab. عبد العزيز برادة, ur. 19 czerwca 1989 w Provins) – marokański piłkarz grający na pozycji środkowego pomocnika. Od 2019 roku jest zawodnikiem klubu Antalyasporu.
Kariera klubowa.
Swoją karierę piłkarską rozpoczął w klubie US Sénart-Moissy. W sezonie 2006/2007 grał w nim w czwartej lidze francuskiej. W 2007 roku przeszedł do Paris Saint-Germain F.C. Do końca sezonu 2009/2010 grał w czwartoligowych rezerwach tego klubu.
Latem 2010 roku podpisał kontrakt z Getafe CF. W sezonie 2010/2011 grał w rezerwach Getafe w Segunda División B. W 2011 roku awansował do kadry pierwszego zespołu. W Primera División swój debiut zanotował 28 sierpnia 2011 w zremisowanym 1:1 domowym spotkaniu z Levante UD. 6 listopada 2011 w wygranym 3:2 domowym meczu z Atlético Madryt strzelił swojego pierwszego gola w hiszpańskiej pierwszej lidze. W sezonie 2011/2012 był podstawowym zawodnikiem Getafe.
W 2013 roku Barrada przeszedł do Al-Jazira Club, w 2014 roku do Olympique Marsylia, a w 2016 do Al-Nasr Dubaj.
Kariera reprezentacyjna.
W 2012 roku Barrada zagrał w kadrze Maroka na igrzyskach olimpijskich w Londynie. W dorosłej reprezentacji zadebiutował 29 lutego 2012 w wygranym 2:0 towarzyskim meczu z Burkina Faso.

</doc>
<doc id="2807441" url="https://pl.wikipedia.org/wiki?curid=2807441" title="Von Richthofen">
Von Richthofen



</doc>
<doc id="2807445" url="https://pl.wikipedia.org/wiki?curid=2807445" title="Eutelsat W4">
Eutelsat W4



</doc>
<doc id="2807447" url="https://pl.wikipedia.org/wiki?curid=2807447" title="Laterna">
Laterna



</doc>
<doc id="2807448" url="https://pl.wikipedia.org/wiki?curid=2807448" title="Kacper Józef Nieborowski">
Kacper Józef Nieborowski

Kacper Józef Nieborowski herbu Prawdzic (ur. ok. 1760) – starosta goszczyński, deputowany czerski do Komisji Porządkowej Księstwa Mazowieckiego, dyrektor mennicy w czasie insurekcji kościuszkowskiej 1794 roku, konsyliarz ziemi warszawskiej w konfederacji targowickiej w 1792 roku, deputat na Trybunał w 1791 roku.

</doc>
<doc id="2807450" url="https://pl.wikipedia.org/wiki?curid=2807450" title="Lista mistrzów świata producentów rajdowych mistrzostw świata">
Lista mistrzów świata producentów rajdowych mistrzostw świata

Tytuł mistrza świata producentów rajdowych mistrzostw świata (ang. World Rally Championship Manufacturers' Championship (WMC)) – przyznawany po zakończeniu sezonu przez FIA producentowi, który uzyskał największą liczbę punktów w ciągu całego sezonu. W latach 1970–1972 producenci rywalizowali w międzynarodowych mistrzostwach konstruktorów (ang. International Championship for Manufacturers (IMC)). Pierwszy tytuł mistrza świata producenta przyznano w sezonie 1973 francuskiemu producentowi Alpine-Renault.
FIA nie ogłasza producenta mistrzem świata aż do ostatniego rajdu w sezonie, ale może on zapewnić sobie tytuł wcześniej, uzyskując taką przewagę nad pozostałymi producentami samochodów, że nie mają oni możliwości uzyskania wystarczającej liczby punktów aby go wyprzedzić, nawet jeśli ten nie startowałby do końca sezonu.
W historii rajdowych mistrzostw świata producent, który miał największą przewagę punktową nad drugim producentem w klasyfikacji generalnej w momencie zakończenia sezonu był Volkswagen, który w sezonie 2014 uzyskał 237 punktów przewagi nad drugim Citroënem. Z kolei minimalną przewagę nad drugim producentem miała Lancia, która w sezonie 1983 pokonała Audi o dwa punkty. Najbardziej utytułowanym producentem jest Lancia, ma ona na koncie 10 tytułów mistrzowskich, w tym 6 z rzędu w latach 1987–1992.
W trakcie 43 sezonów tytuł mistrzowski został przyznany 12 różnym producentom, czego 8 producentów zdobywało tytuł po rząd.
Klasyfikacja producentów.
Poniżej znajduje się klasyfikacja producentów według liczby zdobytych tytułów mistrza świata.
Producenci, którzy zdobywali mistrzostwa świata producentów z rzędu.
Ośmiu producentów zdobyło mistrzostwo świata producentów z rzędu.

</doc>
<doc id="2807453" url="https://pl.wikipedia.org/wiki?curid=2807453" title="Lista mistrzów rajdowych mistrzostw świata">
Lista mistrzów rajdowych mistrzostw świata



</doc>
<doc id="2807454" url="https://pl.wikipedia.org/wiki?curid=2807454" title="Adolf I (hrabia Dasselu)">
Adolf I (hrabia Dasselu)

Adolf I (ur. przed 1180, zm. 1224) – hrabia Dasselu i Ratzeburga, marszałek Westfalii. Był synem Ludolfa I i młodszym bratem Ludolfa II; większość życia spędził prowadząc wojny.
Po obaleniu władzy saskiego księcia Henryka Lwa w 1180 roku Adolf, jako wasal arcybiskupa Kolonii i księcia Westfalii Filipa I został marszałkiem Westfalii. Stronnictwo Henryka Lwa zaczęło ponownie nabierać siły w 1189 roku (dołączył do niego także Bernhard II). Adolfowi, będącemu wówczas namiestnikiem ziem nieobecnego Adolfa III holsztyńskiego, udało się utrzymać jedynie Lubekę oraz zamek Siegesburg. Miasto jednak, na widok zbliżających się wojsk Lwa, poddali mieszczenie pamiętając o losie Bardowicka; Adolf zdołał zbiec wcześniej wraz z matką i żoną Adolfa III. Wiosną 1190 roku prowadzono walki w Holsztynie, których rezultat był niepomyślny dla Welfów – armia dowodzona przez Bernharda II ratzeburskiego, Helmolda schwerińskiego oraz marszałka Jordana z Blankenburga została pobita przez Adolfa.
Po podwójnej koronacji w 1198 roku Adolf początkowo był stronnikiem Filipa szwabskiego jednak w 1204 roku przeszedł na stronę welfickiego Ottona IV.
Około roku 1200 poślubił Adelajdę z Wasselu, hrabinę Ratzeburga, której pierwszy mąż, Bernhard II zmarł w 1198 roku. Para miała czwórkę dzieci:
Jako że Bernhard III ratzeburski przeżył ojca zaledwie o rok i zmarł jeszcze przed ślubem matki Adolf poprzez mariaż odziedziczył część ziem na północ od Hildesheimu i z nadania Bernarda III Askańczyka został hrabią Ratzeburga. Utracił ten tytuł bardzo szybko, bo już w maju 1200 lub 1201 roku i pokonany pod Waschowem przez Kanuta VI musiał uciekać.
Od 1204 roku był poplecznikiem Ottona IV – brał udział w kampanii włoskiej w 1209 roku. Później udały się na wyprawę krzyżową do Damietty, a następnie brał udział w walkach o Liwonię po stronie Alberta von Buxhövdena. Niedługo po powrocie w rodzinne strony zmarł.

</doc>
<doc id="2807456" url="https://pl.wikipedia.org/wiki?curid=2807456" title="Historia Qiu Ju">
Historia Qiu Ju

Historia Qiu Ju () – chińsko–hongkoński dramat filmowy z 1992 roku w reżyserii Zhanga Yimou.
Fabuła.
Chłopka w ciąży szuka zadośćuczynienia w sądzie po tym, jak jej mąż zostaje kopnięty przez członka starszyzny wioski w pachwinę. Gdy coraz bardziej sfrustrowana Qiu Ju podróżuje po kraju, widz ma szansę obserwować zmieniające się na przestrzeni czasu chińskie społeczeństwo.
Obsada.
Źródło: The Internet Movie Database
Nagrody.
Źródło: Filmweb

</doc>
<doc id="2807458" url="https://pl.wikipedia.org/wiki?curid=2807458" title="Alesander Valencia">
Alesander Valencia

Alesander Valencia (ur. 9 stycznia 1995) – kolumbijski lekkoatleta specjalizujący się w rzucie oszczepem.
Jesienią 2012 zdobył złoty medal mistrzostw Ameryki Południowej juniorów młodszych. 

</doc>
<doc id="2807460" url="https://pl.wikipedia.org/wiki?curid=2807460" title="Izrail Agoł">
Izrail Agoł

Izrail Iosifowicz Agoł (, ur. 20 listopada 1891 w Bobrujsku, zm. 8 marca 1937) – rosyjski genetyk, filozof nauki.
Ukończył gimnazjum w Wilnie, od 1921 do 1923 studiował medycynę na Uniwersytecie Moskiewskim. Był słuchaczem Instytutu Czerwonej Profesury. Po ukończeniu studiów pracował w laboratorium na Uniwersytecie w Swierdłowsku, a potem u Sieriebrowskiego w Moskiewskim Instytucie Hodowli Zwierząt. W 1929 roku został dyrektorem Instytutu Timiriaziewa przy Akademii Komunistycznej. Na początku lat 30. na stypendium Fundacji Rockefellera w Stanach Zjednoczonych, odbył m.in. staż u Hermanna Josepha Mullera. Od 1934 roku członek Ukraińskiej Akademii Nauk. W 1937 roku został aresztowany pod zarzutem sympatyzowania z trockistami i zamordowany.
Jego synem jest rosyjski wirolog Wadim Agoł (ur. 1929). W 2011 roku ukazały się zachowane wspomnienia Izraila Agoła z komentarzem syna.

</doc>
<doc id="2807461" url="https://pl.wikipedia.org/wiki?curid=2807461" title="Lądowisko Bezmiechowa">
Lądowisko Bezmiechowa

Lądowisko Bezmiechowa – lądowisko w miejscowości Bezmiechowa Górna, w gminie Lesko, w województwie podkarpackim. Leży około 8 km na północny wschód od Leska. W 2012 r. zostało wpisane na listę lądowisk ULC. Posiada trawiastą drogę startową o długości 630 m.
Użytkownikiem lądowiska jest Akademicki Ośrodek Szybowcowy Politechniki Rzeszowskiej im. Tadeusza Góry.
Historia.
W Bezmiechowej Górnej w okresie II Rzeczypospolitej utworzono – dzięki staraniom studentów Politechniki Lwowskiej – ośrodek szybowcowy (Polska Akademia Szybownictwa). Sprzyjające warunki naturalne, m.in. korzystne prądy termiczne, umożliwiające latanie na tzw. termikę, odkrył pionier polskiego szybownictwa, inżynier Politechniki Lwowskiej Szczepan Grzeszczyk. Lądowisko powstało na terenie wykupionym od jej dotychczasowych właścicieli, państwa Czerkawskich. Tu, w otoczeniu górskiej dzikiej przyrody, swoich sił w tym sporcie próbowała córka marszałka Jadwiga Piłsudska.
Pierwsze zawody szybowcowe zostały tu zorganizowane w 1929 r. W 1930 r. powstała szkoła szybowcowa Aeroklubu Lwowskiego. 22 sierpnia 1936 r. w bazie rozpoczął się modelarski obóz szybowcowy, zorganizowany przez lwowski oddział Ligi Obrony Powietrznej i Przeciwgazowej. Od 1936 do 1939 r. instruktorem szybowcowym w Bezmiechowej był Adam Dziurzyński. Kształciła się tutaj Wanda Modlibowska, która w 1937 r. startując z miejscowego lądowiska ustanowiła rekord świata w długości lotu szybowcowego w kategorii kobiet (ponad dobę w powietrzu). 18 maja 1938 r. wystartował stąd Tadeusz Góra, który po pokonaniu 577,8 km w swobodnym locie na szybowcu PWS-101 (nr rej. SP-1004) wylądował w Solecznikach Małych. Za ten wyczyn Międzynarodowa Federacja Lotnicza przyznała mu 8 stycznia 1939 r. pierwszy w historii medal Lilienthala.
W październiku 1936 r. pod Bezmiechową doszło do wypadku lotniczego, w którym śmierć ponieśli dwaj piloci szybowców.
Stanisław Szczepanowski, inżynier mechanik, podchorąży Wojska Polskiego, zmarł 9 sierpnia 1938 w następstwie obrażeń ciała doznanych w wypadku lotniczym (pilotowany przez niego szybowiec runął na ziemię z wysokości 120 m na skutek oderwania skrzydła).
Śmiertelne wypadki miały też miejsce na szybowisku m.in. 18 października 2007 r., 28 października 2013 r. i 15 sierpnia 2014 r.

</doc>
<doc id="2807462" url="https://pl.wikipedia.org/wiki?curid=2807462" title="Łuskwiak topolowy">
Łuskwiak topolowy

Łuskwiak topolowy ("Pholiota populnea" (Pers.) Kuyper &amp; Tjall.-Beuk) – gatunek grzybów należący do rodziny pierścieniakowatych ("Strophariaceae").
Systematyka i nazewnictwo.
Pozycja w klasyfikacji według Index Fungorum: "Pholiota, Strophariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1828 roku Persoon, nadając mu nazwę "Agaricus populneus". Obecną, uznaną przez Index Fungorum nazwę nadali mu w 1986 r. Thomas Wilhelmus Kuyper i Tjall.-Beuk.
Ma 13 synonimów. Niektóre z nich:
W polskim piśmiennictwie mykologicznym gatunek ten opisywany był jako łuskwiak niszczący, w 2003 r. Władysław Wojewoda zaproponował nazwę łuskwiak topolowy.
Morfologia.
Średnica 6–20 cm. U młodych osobników jest półkulisty, później długo pozostaje wypukły, i tylko niekiedy u starszych okazów staje się płaski. Ma kolor od kremowochrowego przez kremowobrązowy do czerwonawobrązowego. Powierzchnia gęsto pokryta wełnistą osłoną, która z czasem staje się łuskowata. U starszych okazów łuski pozostają tylko przy brzegu kapelusza.
W młodości szarobeżowe, potem ciemnoszarobrązowe
Wysokość 3–8 cm, grubość 1–3 cm. Zazwyczaj kapelusz osadzony jest na nim centralnie, ale czasami bocznie. Posiada wełnisty pierścień, dołem zazwyczaj jest zgrubiały. Ma kolor nieco jaśniejszy od kapelusza, tylko u podstawy jest ochrowobrązowy. Powyżej pierścienia jest białawy i gładki, poniżej pokryty jest wełnistymi łuseczkami.
Bladoochrowobrązowy i gorzkawy.
Brudnobrązowy. Zarodniki o rozmiarach 6–10 μm.
Występowanie i siedlisko.
Występuje w zachodniej części USA oraz w Europie. W Europie Środkowej jest dość rzadki, w Polsce również.
Rośnie na martwym drewnie topoli lub na żywych topolach, głównie w lasach łęgowych. Notowany był również na wierzbie białej i robinii. Owocniki wytwarza od sierpnia do października. Są dość trwałe i mogą przetrwać czasami do wiosny następnego roku.
Znaczenie.
Saprotrof i groźny pasożyt topoli. Jego grzybnia rozrasta się w twardzieli drewna, wywołując zgniliznę drewna. Atakuje drzewo głównie w miejscu ran. Ze względu na gorzki smak jest niejadalny.

</doc>
<doc id="2807464" url="https://pl.wikipedia.org/wiki?curid=2807464" title="Chorwacja na Letnich Igrzyskach Olimpijskich 2012">
Chorwacja na Letnich Igrzyskach Olimpijskich 2012

Chorwację na Letnich Igrzyskach Olimpijskich 2012 reprezentowało 107 zawodników: 64 mężczyzn i 43 kobiety. Był to szósty start reprezentacji Chorwacji na letnich igrzyskach olimpijskich. Reprezentanci Chorwacji zdobyli 6 medali co było najlepszym dotychczasowym wynikiem w historii startów Chorwatów na letnich igrzyskach olimpijskich.
Skład kadry.
Gimnastyka.
Mężczyźni
Kobiety
Judo.
Mężczyźni
Kobiety
Kajakarstwo górskie.
Mężczyźni
Koszykówka.
Turniej kobiet
Grupa A
28 lipca 2012
30 lipca 2012
1 sierpnia 2012
3 sierpnia 2012
5 sierpnia 2012
Lekkoatletyka.
Mężczyźni
Konkurencje techniczne
Kobiety
Konkurencje biegowe
Konkurencje techniczne
Piłka ręczna.
Turniej kobiet
Grupa A
28 lipca 2012
30 lipca 2012
1 sierpnia 2012
3 sierpnia 2012
5 sierpnia 2012
Ćwierćfinał.
7 sierpnia 2012
Turniej mężczyzn
Grupa A
29 lipca 2012
31 lipca 2012
2 sierpnia 2012
4 sierpnia 2012
6 sierpnia 2012
Półfinał.
8 sierpnia 2012
Finał.
10 sierpnia 2012
Mecz o 3. miejsce.
12 sierpnia 2012
Piłka wodna.
Turniej mężczyzn
Grupa A
29 lipca 2012
31 lipca 2012
2 sierpnia 2012
4 sierpnia 2012
6 sierpnia 2012
Ćwierćfinał.
8 sierpnia 2012
Półfinał.
10 sierpnia 2012
Finał.
12 sierpnia 2012
Pływanie.
Mężczyźni
Kobiety
Strzelectwo.
Mężczyźni
Kobiety
Taekwondo.
Kobiety
Żeglarstwo.
M = Wyścig medalowy

</doc>
<doc id="2807465" url="https://pl.wikipedia.org/wiki?curid=2807465" title="Arotron">
Arotron



</doc>
<doc id="2807466" url="https://pl.wikipedia.org/wiki?curid=2807466" title="Arotron rdzawy">
Arotron rdzawy



</doc>
<doc id="2807468" url="https://pl.wikipedia.org/wiki?curid=2807468" title="Daniel Gómez">
Daniel Gómez



</doc>
<doc id="2807471" url="https://pl.wikipedia.org/wiki?curid=2807471" title="Henry Conwell">
Henry Conwell

Henry Conwell (ur. w 1748 w Ballyriff w Irlandii, zm. 22 kwietnia 1842 w Filadelfii) – irlandzki duchowny katolicki, biskup Filadelfii w Stanach Zjednoczonych w latach 1819-1842.
Ukończył studia w Kolegium Irlandzkim w Paryżu. Święcenia kapłańskie otrzymał w roku 1776. Przez większość życia był lubianym i szanowanym kapłanem archidiecezji Armagh. W chwili gdy 26 listopada 1819 roku otrzymał bullę nominacyjną na ordynariusza Filadelfii w USA nie wiedział nic o tym kraju i nigdy tam nie był. Miał już wówczas 74 lata i był proboszczem w Dungannon i wikariuszem generalny Armagh. Mimo wieku przyjął nominację. Sakrę biskupią otrzymał w Londynie, a następnie wyruszył do miejsca swego przeznaczenia. Młoda diecezja Filadelfijska wakowała przez ponad pięć lat i przez ten czas narosło wiele problemów natury organizacyjnej i administracyjnej. Największy kłopot, który zaważył na całej dalszej karierze bpa Conwella, była sytuacja w parafii NMP. Tamtejszy proboszcz ks. William Hogan doprowadził ostatecznie do schizmy w wyniku nieporozumień z ordynariuszem (ostatecznie ks. Hogan porzucił kapłaństwo). Bp Conwell popełnił przy tej sprawie dwa poważne błędy. Pierwszym było powołanie na wikariusza generalnego konfliktowego dominikanina Williama Harolda co zwiększyło napięcie i nieufność. Drugim była jego uległość wobec rady parafialnej, której w 1826 roku przyznał prawo do ustalania wynagrodzeń i wetowania jego własnych nominacji. Został on za to wezwany do Rzymu i pozbawiony władzy administracyjnej. Od roku 1830 diecezją zarządzał koadiutor Francis Patrick Kenrick, a Conwell ostatnie lata spędził w odosobnieniu i na modlitwie.

</doc>
<doc id="2807475" url="https://pl.wikipedia.org/wiki?curid=2807475" title="Daniela Gómez">
Daniela Gómez

Daniela Gómez (ur. 24 sierpnia 1993) – argentyńska lekkoatletka specjalizująca się w rzucie młotem.
Brązowa medalistka mistrzostw Ameryki Południowej juniorów młodszych z 2010 roku. W sezonie 2011 była dziesiąta na mistrzostwach Ameryki Południowej, czwarta na mistrzostwach panamerykańskich juniorów oraz zwyciężyła w mistrzostwach kontynentu południowoamerykańskiego juniorów. Podczas mistrzostw świata juniorów w Barcelonie (2012) nie zaliczyła żadnej mierzonej próby w eliminacjach, na młodzieżowych mistrzostwach Ameryki Południowej była piąta. 
Rzut młotem uprawia także jej brat Joaquín Gómez, ich ojciec Daniel Gómez zdobywał medale mistrzostw Ameryki Południowej. 
Rekord życiowy: 58,64 (30 czerwca 2012, Buenos Aires). 

</doc>
<doc id="2807481" url="https://pl.wikipedia.org/wiki?curid=2807481" title="Wyścig Mistrzów">
Wyścig Mistrzów



</doc>
<doc id="2807484" url="https://pl.wikipedia.org/wiki?curid=2807484" title="Muellerigobius">
Muellerigobius



</doc>
<doc id="2807486" url="https://pl.wikipedia.org/wiki?curid=2807486" title="Eichwaldiella">
Eichwaldiella



</doc>
<doc id="2807487" url="https://pl.wikipedia.org/wiki?curid=2807487" title="Eichwaldia">
Eichwaldia



</doc>
<doc id="2807488" url="https://pl.wikipedia.org/wiki?curid=2807488" title="Chasar">
Chasar



</doc>
<doc id="2807495" url="https://pl.wikipedia.org/wiki?curid=2807495" title="Rambler Marlin">
Rambler Marlin

Rambler Marlin − samochód sportowy typu pony car klasy średniej produkowany przez amerykański koncern AMC w latach 1965 – 1966 i jako AMC Marlin w latach 1966 – 1967.
Historia i opis modelu.
Pojazd opierał się konstrukcyjnie na modelu Classic (1965–1966) i Ambassador (1967). Jedyna dostępna opcja nadwoziowa to 2-drzwiowy fastback. Napęd przenoszony był na oś tylną.
Premiera nowego pojazdu odbyła się 10 lutego 1965 roku, po intensywnych zabiegach marketingowych i reklamie pierwsze egzemplarze trafił do salonów Ramblera 19 marca tego samego roku. Tylko samochody z 1965 roku nosiły oznaczenia Rambler, od 1966 zmieniono je na AMC. 
Przy rozstawie osi 2845 mm pojazd cechował się długością nadwozia równą 4953 mm. Dostępne opcje silnikowe to: R6 232 (3,8 l), V8 287 (4,7 l) oraz V8 327 (5,4 l).
Powstało 14 874 egzemplarzy rocznika 1965/66.
Lifting.
W 1967 zaprezentowano model po obszernej modernizacja, która oparta została ona na większym samochodzie Ambassador. Długość nadwozia wzrosła do 5118 mm przy rozstawie osi równym 2997 mm. Dostępne były silniki: R6 232 (3,8 l), V8 290 (4,8 l) oraz V8 343 (5,6 l). Powstało 2545 egzemplarzy rocznika 1967.

</doc>
<doc id="2807499" url="https://pl.wikipedia.org/wiki?curid=2807499" title="Rambler Ambassador">
Rambler Ambassador

Rambler Ambassador – samochód osobowy klasy wyższej produkowany przez amerykański koncern American Motors w latach 1957–1966. Model Ambassador, chociaż sprzedawany w salonach Ramblera, pozycjonowany był przez koncern w tym okresie jako osobna marka.
Pierwsza generacja.
Rambler Ambassador I został zaprezentowany po raz pierwszy w październiku 1957 roku, na 1958 rok modelowy.
Po wycofaniu przez koncern AMC z rynku marki Nash, obecna od 1927 roku linia modelowa Nash Ambassador zasiliła ofertę nowo powstałej marki Rambler. Ponieważ jednak Rambler był marką popularnego taniego modelu, aż do 1965 roku Ambassador, będący modelem średniej klasy, był przez koncern traktowany w istocie jako odrębna marka, jedynie sprzedawana w salonach American Motors/Rambler.
Pierwsza generacja tego modelu utrzymana została w tym samym nurcie co kompaktowy model Rambler Six/V8 po ostatniej restylizacji. Przejęto z niego całą konstrukcję nadwozia i kabiny pasażerskiej, wydłużając jedynie maskę i rozstaw osi o 23 cm, do 297 cm (117 cali). W efekcie, nadwozie zyskało dużą chromowaną atrapę chłodnicy, wysoko osadzone reflektory, a także dwukolorowe malowanie nadwozia. Ambassador wyróżniał się też strzelistymi płetwami z tyłu i obudową koła zapasowego na zderzaku.
Napęd stanowił tylko silnik ośmiocylindrowy V8 o pojemności 327 cali sześciennych (5,4 l) i mocy brutto 270 KM, z trzybiegową mechaniczną skrzynią biegów, a za dopłatą dostępny był nadbieg lub skrzynia automatyczna Flash-O-Matic. W 1960 roku wprowadzono także słabszy silnik o mocy 250 KM z dwugardzielowym gaźnikiem. Produkowano odmiany nadwoziowe: sedan, hardtop (o nazwie Country Club), kombi (o nazwie Cross Country) i hardtop kombi – wszystkie czterodrzwiowe, sześciomiejscowe. Samochody miały dwie wersje wykończenia: Super (tylko sedan i kombi) i bogatszą Custom.
W pierwszym 1958 roku modelowym wyprodukowano ich około 6794 (dane nie są pewne); ceny bazowe wynosiły od 2587 dolarów za sedan Ambassador Super do 3116 dolarów za kombi Ambassador Custom Hardtop Cross Country. W 1959 roku powstało już 23 769 samochodów Ambassador. W 1960 roku powstało 23 798, a w 1961 roku 18 842.
Druga generacja.
Rambler Ambassador II został zaprezentowany po raz pierwszy w 1961 roku, na 1962 rok modelowy.
Druga generacja Ramblera Ambassadora przeszła głęboki zakres modyfikacji w stosunku do poprzednika. Podobnie jak inne modele linii Ramblera z początku lat 60. XX wieku, nadwozie zyskało bardziej zwarte proporcje, pozbawione ostrych linii i licznych, chromowanych akcentów. W związku z tendencją na rynku amerykańskim do zmniejszania rozmiarów samochodów, nowy Ambassador został oparty na mniejszym modelu Rambler Classic o rozstawie osi 108 cali (274 cm), jedynie lepiej wyposażonym i oferującym silnik V8.
Tym razem Rambler Ambassador wyróżniał się podwójnymi, okrągłymi reflektorami umieszczonymi w jednej linii z dużą, chromowaną atrapą chłodnicy. Tylną część nadwozia zdobiły za to niewielkie, składające się z dwóch prostokątnych pasów lampy.
Odświeżony, a przy tym nieco tańszy Ambassador okazał się popularniejszy i w 1962 roku modelowym wyprodukowano 36 171 sztuk. Ceny bazowe wynosiły od 2282 dolarów za dwudrzwiowy sedan DeLuxe do 3023 dolarów za kombi Ambassador 400 z trzema rzędami siedzeń.
Trzecia generacja.
Rambler Ambassador III został zaprezentowany po raz pierwszy w 1967 roku.
Trzecia generacja Ramblera Ambassador rozwinęła kierunek stylistyczny z poprzednika, podobnie jak pokrewny model Rambler Classic zyskując łagodnie ukształtowane proporcje nadwozia z charakterystycznym wcięciem w atrapie chłodnicy.
Ponadto, samochód zdobiła chromowana poprzeczka biegnąca od pasa przedniego do drzwi kierowcy i pasażera, a także opcjonalne dwukolorowe malowanie nadwozia.
Czwarta generacja.
Rambler Ambassador IV został zaprezentowany po raz pierwszy w 1964 roku.
Czwarta i zarazem ostatnia generacja Ambassadora pod marką Rambler przyniosła kolejne obszerne modyfikacje wizualne. Z przodu pojawiły się pionowo umieszczone, podwójne reflektory, a także wąska i podłużna prostokątna atrapa chłodnicy.
Zmiana nazwy.
W 1966 roku koncern AMC zdecydował się ponownie zmienić markę, pod którą model Ambassador był oferowany. Poczynając od tego roku, pojazd był już sprzedawany jako AMC Ambassador.

</doc>
<doc id="2807501" url="https://pl.wikipedia.org/wiki?curid=2807501" title="Jacques Lemercier">
Jacques Lemercier

Jacques Lemercier, właśc.Le Mercier (ur. 1585 w Pontoise, zm. 4 czerwca 1654 w Paryżu) – francuski architekt, rzeźbiarz i rytownik.
Życiorys.
Był synem Nicolasa Le Merciera (1541–1637), francuskiego architekta.
Był autorem:

</doc>
<doc id="2807505" url="https://pl.wikipedia.org/wiki?curid=2807505" title="EPZE">
EPZE



</doc>
<doc id="2807508" url="https://pl.wikipedia.org/wiki?curid=2807508" title="Pećane">
Pećane

Pećane (serb. "Пећане") – wieś w Chorwacji, w żupanii licko-seńskiej, w gminie Udbina. Leży w regionie Lika. W 2011 roku liczyła 35 mieszkańców.

</doc>
<doc id="2807509" url="https://pl.wikipedia.org/wiki?curid=2807509" title="Indeks h">
Indeks h



</doc>
<doc id="2807510" url="https://pl.wikipedia.org/wiki?curid=2807510" title="Álvaro Vázquez">
Álvaro Vázquez

Álvaro Vázquez García (ur. 27 kwietnia 1991 w Badalonie) – hiszpański piłkarz, występujący na pozycji napastnika w indyjskim klubie FC Goa.
Kariera klubowa.
Swoją karierę piłkarską Álvaro rozpoczynał w amatorskich klubach Trajana i CF Damm. Następnie podjął treningi w juniorach Espanyolu. W 2009 roku został członkiem zespołu rezerw Espanyolu i w sezonie 2009/2010 grał w nim w Segunda División B. W 2010 roku awansował do pierwszego zespołu Espanyolu. 21 września 2010 zadebiutował w przegranym 0:3 wyjazdowym meczu z Realem Madryt. 26 września 2010 w zwycięskim 1:0 domowym spotkaniu z Osasuną strzelił swojego pierwszego gola w hiszpańskiej pierwszej lidze. W sezonie 2010/2011 pełnił rolę zmiennika dla Pabla Daniela Osvaldo, a w sezonie 2011/2012 był podstawowym zawodnikiem Espanyolu.
Latem 2012 roku Álvaro podpisał kontrakt z Getafe CF. W Getafe swój debiut zanotował 15 września 2012 w przegranym 1:4 domowym spotkaniu z Barceloną.
Po odejściu z Getafe, reprezentował barwy takich klubów jak: Swansea City, RCD Espanyol, Gimnàstic Tarragona, Real Saragossa, Sporting Gijón, CE Sabadell oraz Kerala Blasters. 24 czerwca 2022 roku podpisał dwuletni kontrakt z indyjskim klubem FC Goa.
Kariera reprezentacyjna.
Álvaro grał w młodzieżowych reprezentacjach Hiszpanii na różnych szczeblach wiekowych. W 2011 roku zagrał na Mistrzostwach Świata U-20. W 2010 zadebiutował w reprezentacji Katalonii.

</doc>
<doc id="2807511" url="https://pl.wikipedia.org/wiki?curid=2807511" title="Lądowisko Laszki">
Lądowisko Laszki

Lądowisko Laszki – lądowisko w Laszkach, położone w gminie Laszki, w województwie podkarpackim, ok. 20 km na wschód od Jarosławia. Użytkownikiem Lądowiska Laszki jest Aeroklub Ziemi Jarosławskiej.
Lądowisko powstało na bazie przekształcenia Innego Miejsca Przystosowanego do Startów i Lądowań Laszki w 2012, figuruje w ewidencji lądowisk Urzędu Lotnictwa Cywilnego pod numerem 115. 
Dysponuje trawiastą drogą startową o długości 800 m.

</doc>
<doc id="2807512" url="https://pl.wikipedia.org/wiki?curid=2807512" title="Hulda">
Hulda



</doc>
<doc id="2807513" url="https://pl.wikipedia.org/wiki?curid=2807513" title="Hulda (1937)">
Hulda (1937)

„Hulda” – motorówka należąca do Royal Australian Navy (RAN) w okresie II wojny światowej. W służbie RAN „Hulda” zatonęła dwukrotnie, ostatecznie w 1943 pod Buna w Papui-Nowej Gwinei.
Historia.
Motorówka „Hulda” została zbudowana w firmie Walker &amp; Kelshaw w Sydney w 1937, miała 11,6 m długości i 2,9 m szerokości, jej napęd stanowił 4-cylindrowy silnik Stirling Dolphin o mocy 100 KM z pojedynczą śrubą. Jej pierwszym właścicielem był C.E.F. Hughes.
2 lub 3 sierpnia 1942 „Hulda” została zarekwirowana przez RAN i przydzielona w roli jednostki transportowej ("tender") do bazy w Port Stephens. Miesiąc później „Hulda” także w roli jednostki transportowej została przeniesiona do Papui-Nowej Gwinei. „Hulda” zatonęła w wyniku pożaru 12 września 1942, ale 21 maja 1943 została podniesiona z dna i wyremontowana. 22 września „Hulda” została ostrzelana przez japoński samolot w okolicach Buna i ponownie zatonęła.

</doc>
<doc id="2807515" url="https://pl.wikipedia.org/wiki?curid=2807515" title="James Frederick Wood">
James Frederick Wood

James Frederick Bryan Wood (ur. 27 kwietnia 1813 w Filadelfii, zm. 20 czerwca 1883 tamże) – amerykański duchowny katolicki, biskup, a następnie pierwszy arcybiskup metropolita Filadelfii w latach 1860-1883.
Życiorys.
Przyszedł na świat w rodzinie unitariańskiej. Jego rodzice pochodzili z Anglii. Kształcił się w dziedzinie bankowości początkowo w Anglii, a następnie w prywatnej szkole w Filadelfii. Od roku 1827 rodzina mieszkała w Cincinnati. Tam młody Wood pracował jako urzędnik w banku. Będąc pod wpływem swego przyjaciela bpa Johna Purcella dnia 7 kwietnia 1836 otrzymał chrzest w Kościele katolickim. Postanowił porzucić pracę w banku i rozpocząć przygotowania do kapłaństwa. W latach 1839-1844 studiował w Rzymie w Kolegium Propagandy. Święcenia kapłańskie otrzymał z rąk kardynała Giacomo Filippo Fransoniego. Został inkardynowany do diecezji Cincinnati, gdzie służył duszpastersko przez następne trzynaście lat.
9 stycznia 1857 otrzymał nominację na koadiutora biskupa swej rodzinnej Filadelfii. Otrzymał wówczas stolicę tytularną "Antigonea". Sakry udzielił mu abp Purcell. Od początku swej pracy w Filadelfii był jako wykwalifikowany specjalista odpowiedzialny za finanse diecezji. Sukcesję przejął niespodziewanie 5 stycznia 1860 roku po nagłej śmierci bpa Johna Neumanna (późniejszego świętego). Za jego rządów wybudowana została nowa katedra, a seminarium diecezjalne św. Karola Boromeusza zmieniło siedzibę po zakupie ziemi przez biskupa w Overbrook. Od roku 1862 Wood nosił tytuł Asystenta Tronu Papieskiego. W czasie jego kadencji powstały w Pensylwanii i Delaware trzy nowe diecezje (Harrisburg, Scranrton i Wilmington) co przyczyniło się do podniesienia diecezji filadelfijskiej do rangi metropolii. Stało się to 12 lutego 1875 roku. Bp Wood został tym samym pierwszym arcybiskupem metropolitą filadelfijskim. Paliusz otrzymał 17 czerwca 1875 roku z rąk prymasa Jamesa Bayleya. Po śmierci pochowany został w archikatedrze świętych Piotra i Pawła.

</doc>
<doc id="2807516" url="https://pl.wikipedia.org/wiki?curid=2807516" title="Ignacy Franciszek Domański">
Ignacy Franciszek Domański

Ignacy Franciszek Domański herbu Larysza – burgrabia warszawski w 1780 roku, komisarz cywilno-wojskowy ziemi czerskiej w 1791 roku.
W 1794 roku złożył akces do powstania kościuszkowskiego, konsyliarz ziemi warszawskiej w konfederacji targowickiej w 1792 roku. 

</doc>
<doc id="2807520" url="https://pl.wikipedia.org/wiki?curid=2807520" title="Żółta ziemia">
Żółta ziemia

Żółta ziemia () – chiński film dramatyczny z 1984 roku w reżyserii Chena Kaige. Obok "Yige he bage" Zhanga Junzhao uważany jest za obraz rozpoczynający twórczość reżyserów tzw. piątej generacji.
Zarys fabuły.
Wiosną 1939 roku do małej wioski o silnych tradycjach feudalnych przybywa żołnierz armii wspierającej nowe, komunistyczne rządy. Gu Qing zbiera materiały etnograficzne – ludowe piosenki, zwyczaje, aby przy ich pomocy można było skuteczniej szerzyć rewolucyjne treści. Mieszka z rodziną jednego z wieśniaków: ojcem, jego córką i synem. Razem z nimi pracuje, stając się niemal członkiem rodziny. Pod wpływem opowieści o nowych obyczajach na południu Chin, 12-letnia Cui Qiao, zaręczona przez swatów z dużo starszym, niekochanym mężczyzną, chce się zbuntować wobec okrutnej tradycji, ubezwłasnowolniającej dorastające dziewczęta i uciec z wioski, aby wstąpić w szeregi rewolucyjnej armii.
Obsada.
Źródło: "The Internet Movie Database"
Nagrody.
Źródło: "The Internet Movie Database"

</doc>
<doc id="2807521" url="https://pl.wikipedia.org/wiki?curid=2807521" title="Luis García Plaza">
Luis García Plaza

Luis García Plaza (ur. 1 grudnia 1972 w Madrycie) – hiszpański trener i piłkarz grający na pozycji obrońcy.
Kariera piłkarska.
W swojej karierze piłkarskiej Luis García grał w takich klubach jak: Atlético Madryt B, Yeclano CF, Rayo Vallecano B, Talavera CF oraz Benidorm CF. W 2000 roku zakończył karierę z powodu kontuzji.
Kariera trenerska.
Po zakończeniu kariery piłkarskiej Luis García został trenerem. W latach 2001–2003 oraz 2005 prowadził zespół UD Altea. W latach 2003–2005 był trenerem klubu Villajoyosa CF. W sezonie 2005/2006 prowadził rezerwy Villarrealu, a w sezonie 2006/2007 - Elche CF. Z kolei w sezonie 2007/2008 pracował w zespole Benidorm CF.
W 2008 roku Luis García został zatrudniony w Levante UD. W sezonie 2009/2010 doprowadził Levante do awansu z Segunda División do Primera División. W sezonie 2010/2011 utrzymał Levante w Primera División.
W 2011 roku Luis García został pierwszym trenerem Getafe CF.

</doc>
<doc id="2807522" url="https://pl.wikipedia.org/wiki?curid=2807522" title="Lądowisko Złotoryja-Baryt">
Lądowisko Złotoryja-Baryt

Lądowisko Złotoryja-Baryt – lądowisko w Pomocnem, położone w gminie Męcinka, w województwie dolnośląskim, ok. 18 km na południowy wschód od Złotoryi. Lądowisko należy do Jednostki Poszukiwawczo-Ratowniczej w Złotoryi (JPR).
Decyzją Prezesa Urzędu Lotnictwa Cywilnego nr ULC -LTL-1/511-0084/01/12 z dnia 27 kwietnia 2012 roku lądowisko zostało wpisane do ewidencji ULC pod poz. 122.
Charakterystyka lądowiska.
Ograniczenia lokalne.
Zakaz wykonywania lotów akrobacyjnych nad obszarem parku krajobrazowego „Chełmy“, w granicach którego zlokalizowane jest lądowisko „Baryt“ – zgodnie z art. 26 ust. 2 ustawy z dnia 7 grudnia 2000 roku o zmianie ustawy o ochronie przyrody (Dz. U. Nr 3, poz. 21 z 2001 r.)
Baza Lotnicza „Baryt“.
Integralną częścią bazy jest lądowisko Złotoryja-Baryt. Zajmuje obszar ponad 42 ha (440 m n.p.m.), na którym znajdują się zabudowania koszarowo-socjalne, garaże, dwie strzelnice, warsztaty, magazyny, hangar samolotowy oraz obiekty szkoleniowo-treningowe. Stacjonuje tu sześć pojazdów operacyjno-ratowniczych oraz trzy samoloty wielozadaniowe.
Samoloty JPR.
Źródło

</doc>
<doc id="2807523" url="https://pl.wikipedia.org/wiki?curid=2807523" title="Paleolamprologus">
Paleolamprologus



</doc>
<doc id="2807524" url="https://pl.wikipedia.org/wiki?curid=2807524" title="Bożena Wojtasik">
Bożena Wojtasik

Bożena Elżbieta Wojtasik (ur. 17 września 1954) – polska pedagog, specjalizująca się w pedagogice ogólnej, pedagogice społecznej i poradoznawstwie; nauczyciel akademicki związana z wrocławskimi szkołami wyższymi.
Życiorys.
Po ukończeniu szkoły podstawowej, a następnie średniej i uzyskaniu matury, podjęła studia wyższe na kierunku pedagogika na Uniwersytecie Wrocławskim, które ukończyła magisterium. W 1982 roku została zatrudniona na stanowisku asystenta w Instytucie Pedagogiki UWr. W 1992 roku uzyskała stopień naukowy doktora nauk humanistycznych w zakresie pedagogiki o specjalności pedagogika na podstawie pracy pt. "Społecznie preferowane modele działalności doradcy zawodu", której promotorem była prof. Alicja Kargul. Wraz z nowym stopniem naukowym otrzymała awans na adiunkta w macierzystym instytucie. W 1998 roku Rada Wydziału Nauk Historycznych i Pedagogicznych UWr nadała jej tytuł naukowy doktora habilitowanego nauk humanistycznych w zakresie pedagogiki o specjalności: andragogika i pedagogika pracy na podstawie rozprawy nt. "Doradca zawodu. Studium teoretyczne z zakresu poradoznawstwa. Warsztat doradcy zawodu. Aspekty pedagogiczno-psychologiczne".
Dwa lata później opuściła Uniwersytet Wrocławski i rozpoczęła pracę w Dolnośląskiej Szkoły Wyższej Towarzystwa Wiedzy Powszechnej we Wrocławiu (od 2007 roku Dolnośląska Szkoła Wyższa), gdzie została profesorem nadzwyczajnym oraz dyrektorem tamtejszego Instytutu Pedagogiki (do 2004 roku). W latach 2005-2008 pełniła funkcję dziekana Wydziału Nauk Pedagogicznych DSW. W 2010 roku objęła stanowisko dziekana nowo utworzonego Wydziału Zamiejscowego DSW w Kłodzku. Zajęła się organizacją tej jednostki naukowo-dydaktycznej uczelni, która kształci studentów na poziomie licencjackim (studia I stopnia), magisterskim (studia II stopnia) oraz podyplomowym.
Poza działalnością uczelnianą jest kierownikiem naukowym projektu Unii Europejskiej dotyczącym pracy socjalnej, a także członkiem Stowarzyszenia Doradców Szkolnych i Zawodowych Rzeczypospolitej Polskiej, pełniąc w latach 1999-2003 funkcję jego przewodniczącej.
Dorobek naukowy.
Główne zainteresowania naukowe Bożeny Wojtasik koncentrują się wokół szeroko rozumianej pedagogiki, a w szczególności na pedagogice ogólnej, pedagogice społecznej i poradoznawstwie oraz na teoretycznych perspektywach badań nad poradnictwem edukacyjno-zawodowym, w tym na:
Do najważniejszych jej publikacji należą:

</doc>
<doc id="2807527" url="https://pl.wikipedia.org/wiki?curid=2807527" title="Gregory Bittman">
Gregory Bittman

Gregory John Bittman (ur. 5 marca 1961 w Hamilton) – kanadyjski duchowny katolicki, biskup Nelson od 2018.
Życiorys.
Prezbiterat.
Święcenia kapłańskie przyjął 15 sierpnia 1996 i został inkardynowany do archidiecezji Edmonton. Przez kilka lat pracował jako proboszcz w kilku parafiach. W 2000 został kanclerzem kurii, a w 2009 objął także funkcję wikariusza sądowego.
Episkopat.
14 lipca 2012 został mianowany biskupem pomocniczym archidiecezji Edmonton oraz biskupem tytularnym "Caltadria". Sakry biskupiej udzielił mu 3 września 2012 metropolita Edmonton - abp Richard William Smith.
13 lutego 2018 papież Franciszek mianował go biskupem diecezji Nelson.

</doc>
<doc id="2807528" url="https://pl.wikipedia.org/wiki?curid=2807528" title="Lubi">
Lubi

Lubi, Lubu muiža (niem. Lubbenhof) – dobra rycerskie położone w parafii Trikaten, nad rzeką Abuls, 17 km na wschód od Wolmaru. W XVII wieku majątek należał do Axela Oxenstierny.

</doc>
<doc id="2807530" url="https://pl.wikipedia.org/wiki?curid=2807530" title="Lądowisko Chrcynno">
Lądowisko Chrcynno

Lądowisko Chrcynno (kod ICAO: EPNC) – lądowisko samolotowe w Chrcynnie, położone w gminie Nasielsk, w województwie mazowieckim, ok. 5 km na południowy wschód od Nasielska. Lądowisko należy do Aeroklubu Warszawskiego.
Dane lądowiska.
Lądowisko powstało w 2012 roku i figuruje w ewidencji lądowisk Urzędu Lotnictwa Cywilnego pod poz. 102 (nr ewidencyjny 123). 
Pas trawiasty na kierunku 10/28 oznakowany, pas 13/31 jest pasem zapasowym, bez oznakowania. Dawny pas betonowy oraz dawny pas motolotniowy (na północ od betonowego) nie nadają się do użytku.
Źródło
Historia lotniska.
Źródło

</doc>
<doc id="2807531" url="https://pl.wikipedia.org/wiki?curid=2807531" title="Ożeniłem się z czarownicą">
Ożeniłem się z czarownicą

Ożeniłem się z czarownicą (ang. "I Married a Witch") – amerykańska romantyczna komedia fantasy z 1942 roku. Adaptacja powieści "The Passionate Witch" autorstwa Thorne'a Smitha.
Opis fabuły.
Rok 1672 roku. Purytański sędzia Jonathan Wooley skazuje na stos czarownicę Jennifer i jej ojca Daniela. Trzysta lat później, czarownica powraca do życia. Chce dokonać zemsty na potomku sędziego, który skazał ją na śmierć. Jest nim Wallace Wooley, kandydat na senatora. Jennifer planuje podać mu napój, mający sprawić, że mężczyzna zakocha się w niej. Niestety przez przypadek wypija go sama.
Na podstawie filmu powstał w latach sześćdziesiątych serial telewizyjny "Ożeniłem się z czarownicą" ("Bewitched").

</doc>
<doc id="2807533" url="https://pl.wikipedia.org/wiki?curid=2807533" title="The Whispered World">
The Whispered World

The Whispered World – komputerowa gra przygodowa typu wskaż i kliknij, wydana w 2009 roku na komputerach osobistych. Została zaprojektowana przez Marco Hüllena, a stworzona przez firmę Daedalic Entertainment. Na świecie wydało ją przedsiębiorstwo Deep Silver, natomiast w Polsce – City Interactive. Akcja gry rozgrywa się w świecie fantasy, a jej głównym bohaterem jest 12-letni klaun. Oprawa graficzna gry została narysowana ręcznie, a następnie animowana komputerowo.

</doc>
<doc id="2807534" url="https://pl.wikipedia.org/wiki?curid=2807534" title="Zachowaj spokój">
Zachowaj spokój



</doc>
<doc id="2807535" url="https://pl.wikipedia.org/wiki?curid=2807535" title="Ożeniłem się z czarownicą (serial telewizyjny)">
Ożeniłem się z czarownicą (serial telewizyjny)

Ożeniłem się z czarownicą (ang. "Bewitched") – amerykański serial telewizyjny (sitcom) produkcji amerykańskiej emitowany po raz pierwszy w latach 1964–1972.
Treść.
Czarownica Samantha żyła w odosobnieniu od ludzi przez wieki. Pewnego dnia zakochała się w śmiertelnym mężczyźnie o imieniu Darrin Stephens. Mężczyzna odwzajemnia jej uczucie. Wkrótce biorą ślub. Dopiero w noc poślubną zdumiony Darrin dowiaduje się kim, jest jego żona. Samantha pragnie porzucić magię i zostać zwykłą żoną i gospodynią domową. Nie podoba się to jej prawdziwej rodzinie.

</doc>
<doc id="2807536" url="https://pl.wikipedia.org/wiki?curid=2807536" title="Kutaflammeo">
Kutaflammeo



</doc>
<doc id="2807537" url="https://pl.wikipedia.org/wiki?curid=2807537" title="Flammeo">
Flammeo



</doc>
<doc id="2807538" url="https://pl.wikipedia.org/wiki?curid=2807538" title="Lądowisko Myślenice">
Lądowisko Myślenice

Lądowisko Myślenice – lądowisko sanitarne w Myślenicach, w województwie małopolskim, należące do Samodzielnego Publicznego Zakładu Opieki Zdrowotnej, przy ul. Szpitalnej 2. Przystosowane jest do lądowania śmigłowców sanitarnych, używane jest przez Lotnicze Pogotowie Ratunkowe. Otwarte zostało 8 grudnia 2011. Pole wzlotów – oprócz płaszczyzny przyziemienia, która ma nawierzchnię utwardzoną, pokryte jest darnią i ma kształt kwadratu o boku 25 metrów. Posiada również obramowanie, wykonane z betonu o szerokości 1,5 metra. 
Od roku 2012 lądowisko widnieje w ewidencji lądowisk Urzędu Lotnictwa Cywilnego pod numerem 140.

</doc>
<doc id="2807547" url="https://pl.wikipedia.org/wiki?curid=2807547" title="Ludolf I (hrabia Dasselu)">
Ludolf I (hrabia Dasselu)

Ludolf I (ur. ok. 1115, zm. po 1166) – hrabia Dasselu, syn Reinolda I oraz starszy brat arcybiskupa kolońskiego Rainalda.
Dwukrotnie przebywał na dworze cesarza Fryderyka I Barbarossy w Goslarze. Zmarł, podobnie jak brat, podczas kampanii Barbarossy we Włoszech w 1167 roku na malarię lub amebozę.
Małżeństwo i dzieci.
Prawdopodobnie poślubił Matyldę holsztyńską, córkę Adolfa I i Hildewy. Miał z nią co najmniej trójkę dzieci:

</doc>
<doc id="2807554" url="https://pl.wikipedia.org/wiki?curid=2807554" title="Wydział Zamiejscowy Dolnośląskiej Szkoły Wyższej w Kłodzku">
Wydział Zamiejscowy Dolnośląskiej Szkoły Wyższej w Kłodzku

Wydział Zamiejscowy Dolnośląskiej Szkoły Wyższej w Kłodzku - jeden z 4 wydziałów i jedyny zamiejscowy Dolnośląskiej Szkoły Wyższej we Wrocławiu z siedzibą w Kłodzku, powstały decyzją władz Senatu tej uczelni w październiku 2010 roku. Kształci studentów na podstawowym kierunku jakim jest pedagogika, zaliczanym do nauk humanistycznych, na studiach stacjonarnych, niestacjonarnych oraz podyplomowych. Wszystkie zajęcia dydaktyczne odbywają się w Kłodzku w gmachu należącym do Gimnazjum z Oddziałami Dwujęzycznymi nr 1 im. Adama Mickiewicza. Studenci mają zapewniony dostęp do podstawowego księgozbioru z zakresu prowadzonych kierunków studiów. Dziekanem wydziału jest od początku jego istnienia dr hab. Bożena Wojtasik, prof. DSW.
Kierunki kształcenia.
Wydział Zamiejscowy DSW w Kłodzku prowadzi studia licencjackie (pierwszego stopnia) na kierunku pedagogika na następujących specjalnościach:
Po ukończeniu studiów pierwszego stopnia studenci mogą kontynuować naukę na studiach drugiego stopnia (magisterskich uzupełniających) na kierunku pedagogika o specjalnościach:
Ponadto Wydział oferuje następujące kierunki studiów podyplomowych:

</doc>
<doc id="2807556" url="https://pl.wikipedia.org/wiki?curid=2807556" title="Al-Madina (suk)">
Al-Madina (suk)

Al-Madina jest to zadaszony suk (targowisko) w obrębie murów Starego Miasta Aleppo w Syrii.
Łączna długość jego wąskich alejek sięga 13 km co czyni go największym w historii zadaszonym targowiskiem na świecie. W 1986 suk wraz z całym Starym Miastem Aleppo został wpisany na Światową Listę Dziedzictwa UNESCO.
Spora część targowiska oraz inne średniowieczne budynki zostały zniszczone w wyniku starć pomiędzy siłami rządowymi a Wolną Armią Syrii w trakcie wojny domowej mającej miejsce w kraju.
Suki i karawanseraje.
Najbardziej znaczące z suków oraz karawanseraji wchodzących w skład Al-Madiny:

</doc>
<doc id="2807558" url="https://pl.wikipedia.org/wiki?curid=2807558" title="Forsowanie Nysy (1945)">
Forsowanie Nysy (1945)

Forsowanie Nysy – bitwa stoczona w dniu 16 kwietnia 1945 roku o Nysę Łużycką podczas II wojny światowej, jedna z bitew operacji łużyckiej w ramach operacji berlińskiej.
Działania wojenne.
Zgodnie z dyrektywą z 8 kwietnia 1945 dowódcy 1 Frontu Ukraińskiego (dowódca marszałek Iwan Koniew) 2 Armia Wojska Polskiego(2 AWP) (ok. 70 tys. żołnierzy, dowódca gen Karol Świerczewski) miała w operacji berlińskiej 1 FU przełamywać obronę niemiecką na odcinku Rothenburg - folwark Wysokie. W nocy 11 kwietnia 2 AWP zluzowała 13 Armię nad Nysą Łużycką, w 30 km pasie od m. Młoty do folwarku Wysokie. 2 AWP stanowiła trzon osłonowy 1 FU. Obrona niemiecka o głębokości 35–35 km opierała się na rzekach: Nysa Łużycka, Weisser Schöps i Schwarzer Schöps. Przed frontem 2 AWP broniły się dwie dywizje niemieckie: Dywizja Grenadierów Pancernych Brandenburg i 615 Dywizja Specjalna z 4 Armii Pancernej Grupa Armii Środek. W I rzucie ok. 19 tys. żołnierzy, w II rzucie ok. 21 tys. Zadaniem 2 AWP było sforsowanie Nysy i przełamanie obrony niemieckiej na linii Rothenburg - Wysokie oraz rozwinięcie natarcia na ogólnym kierunku: Niska, Kleinwelka, Drezno na głębokość 90 km. Działające w I rzucie na głównym kierunku natarcia na lewym skrzydle 9 i 8 DP, po sforsowaniu Nysy na odcinku Rothenburg - Wysokie w pierwszym dniu operacji miała opanować szosę Rietschen - Niska, szosę prowadzącą z Niska na południe. Na kierunku pomocniczym 10 i 7 DP otrzymały zadanie związania Niemców na odcinku od Młotów do Rothenburga. 7 DP we współdziałaniu z 9 DP opanować Rothenburg. Na prawym skrzydle 1 AWP działała 5 AGw, na lewym 52 Armia, 7 Korpus Zmechanizowany.
W dniach 13–15 kwietnia dywizje wykonały rozpoznanie walką. W nocy 15 kwietnia dywizje uchwyciły trzy przyczółki (dwa w pasie 8 DP, jeden w pasie 9 DP, w rejonie Rothenburga i Prądocic). 
Natarcie z forsowaniem Nysy rozpoczęto 16 kwietnia o godz. 6.15 przygotowaniem artyleryjskim.
2 AWP po przygotowaniu artyleryjskim rozpoczęła o godz. 7.00 natarcie z forsowaniem Nysy Łużyckiej przy postawionej 22 kilometrowej zasłonie dymnej. Oddziały piechoty na łodziach, środkach podręcznych, wpław i w bród sforsowały rzekę i do wieczora opanowały przyczółek głębokości do 7 km i szerokości do 6 km. Po sforsowaniu rzeki saperzy przystąpili do budowy mostów. W forsowaniu Nysy pomogły czołgi sowieckiej 16 Brygady Pancernej, które po przeprawieniu przez rzekę wspierały polską piechotę. 
Forsowanie rzeki przebiegło pomyślnie i pierwszorzutowe dywizje prowadziły natarcie na pierwszej linii obrony. Toczono zacięte walki. Na głównym kierunku natarcia 8 i 9 Dywizje Piechoty osiągnęły do końca dnia rz. Weisser Schöps. Na kierunku pomocniczym 10 i 7 DP prowadziły działania wiążące na szerokim froncie. 5 DP i 1 KPanc., jako II rzut Armii, wieczorem przeszły po zbudowanych mostach na zachodni brzeg Nysy. W pierwszym dniu operacji dywizje włamały się w ugrupowanie obronne na 6–7 kilometrów. Wieczorem na opanowany przyczółek wprowadzono 1 Korpus Pancerny i w dniu 17 kwietnia, po przegrupowaniu sił, wznowiono natarcie na Niska.
Walki żołnierzy polskich o Nysę zostały upamiętnione na Grobie Nieznanego Żołnierza w Warszawie, napisem na jednej z tablic po 1945 r. „FORSOWANIE NYSY 16 IV 1945” i po 1990 r. „NYSA ŁUŻYCKA 16 - 19 IV 1945” oraz napisem „NYSA” na zniczu Grobu Nieznanego Żołnierza w Krakowie.

</doc>
<doc id="2807560" url="https://pl.wikipedia.org/wiki?curid=2807560" title="Lądowisko Świebodzice">
Lądowisko Świebodzice

Lądowisko Świebodzice – lądowisko w Świebodzicach, położone w północnej części miasta, w województwie dolnośląskim, ok. 13 km na północ od Wałbrzycha. Lądowisko powstało w 2012, figuruje w ewidencji lądowisk Urzędu Lotnictwa Cywilnego. Użytkownikiem lądowiska jest Towarzystwo Lotnicze ze Świebodzic.
Dysponuje trawiastą drogą startową o długości 750 m.
Na terenie lądowiska planowana jest budowa lotniska Sudeckiego.
Plany na przyszłość.
Na lotnisku planowany jest ruch lotnictwa ogólnego dla potrzeb okolicznych gmin, w tym miasta Wałbrzych. W 2013 roku władze Wałbrzycha oraz gminy Świebodzice przeznaczyły 200 tys. złotych na przygotowania dokumentacji projektowej planowanego lotniska. Ma powstać do 2020 roku.

</doc>
<doc id="2807562" url="https://pl.wikipedia.org/wiki?curid=2807562" title="Giuseppe De Andrea">
Giuseppe De Andrea

Giuseppe De Andrea (ur. 20 kwietnia 1930 w Rivarolo Canavese, zm. 29 czerwca 2016 w Rzymie) – włoski duchowny katolicki, arcybiskup, emerytowany nuncjusz apostolski.
Życiorys.
21 czerwca 1953 otrzymał święcenia kapłańskie. W 1958 inkardynował się do diecezji Greensburg. Od 1983 pracował w dyplomacji watykańskiej. 13 grudnia 1999 został Chargé d’Affaires nuncjatury w Kuwejcie.
28 czerwca 2001 został mianowany przez Jana Pawła II nuncjuszem apostolskim w Kuwejcie oraz arcybiskupem tytularnym "Antium". Sakry biskupiej udzielił mu 20 września 2001 kard. Angelo Sodano. 
Był akredytowany również w innych krajach Półwyspu Arabskiego: Bahrajnie, Jemenie i od 2003 także w Katarze. Pełnił tam misję do przejścia na emeryturę 27 sierpnia 2005.

</doc>
<doc id="2807564" url="https://pl.wikipedia.org/wiki?curid=2807564" title="Filip Jarosz">
Filip Jarosz

Filip Jarosz (ur. 6 czerwca 1988 w Mielcu) – polski piłkarz ręczny, bramkarz.
W latach 2006–2010 był zawodnikiem Stali Mielec, w której barwach w sezonach 2006/2007 i 2008/2009 występował w Ekstraklasie. W sezonie 2010/2011 i pierwszej rundzie sezonu 2011/2012 grał w pierwszoligowym AZS-ie Politechnice Radomskiej. W latach 2012–2014 reprezentował barwy AZS-u Przemyśl. W sezonie 2012/2013 rozegrał w Superlidze 27 meczów i zdobył bramkę w rozegranym 18 lutego 2013 spotkaniu z Wisłą Płock (27:44). W 2014 przeszedł do MKS-u Kalisz, z którym w sezonie 2016/2017 wygrał rozgrywki I ligi i awansował do Superligi.
W 2018 roku ożenił się z siatkarką Sylwią Pycią. W 2019 roku w szpitalu w Łubinowej urodził się jemu syn o imieniu Bartosz.

</doc>
<doc id="2807565" url="https://pl.wikipedia.org/wiki?curid=2807565" title="Wikidane">
Wikidane

Wikidane (ang. "Wikidata") – projekt internetowy mający na celu stworzenie wolnej, otwartej, wielojęzycznej bazy różnorodnych danych. Głównym zastosowaniem tej bazy danych jest używanie jej w projektach Wikimedia Foundation, przede wszystkim w Wikipedii.
Dane w projekcie Wikidane publikowane są na licencji Creative Commons CC0 1.0 Universal (CC0 1.0) "Public Domain Dedication", a pozostała treść na licencji Creative-Commons-Attribution/Share-Alike (CC BY-SA 3.0).
Historia.
Wikidane zostały uruchomione 30 października 2012 i był to pierwszy nowy projekt Wikimedia Foundation od czasu powstania Wikiwersytetu w 2006 roku.
Projekt został zainicjowany przez Wikimedia Deutschland w celu budowy scentralizowanego źródła danych. Dzięki temu jednoznaczne dane, takie jak np. daty urodzin, są przechowywane w jednym repozytorium i mogą z nich korzystać wszystkie wersje językowe Wikipedii i inne projekty siostrzane. Wikidane tworzą również scentralizowaną bazy danych linków pomiędzy poszczególnymi wersjami językowymi Wikipedii. Równolegle gromadzone są innego rodzaju dane, które można wykorzystywać np. dla tworzenia list i zestawień.
Utworzenie projektu było możliwe dzięki wsparciu finansowemu Allen Institute for Artificial Intelligence, Gordon and Betty Moore Foundation oraz Google, na łączną kwotę 1,3 miliona euro.
12 kwietnia 2013 projekt Wikidata otrzymał polskojęzyczną nazwę „Wikidane”. Od 2018 roku Wikidane gromadzą także dane leksykograficzne pod postacią leksemów, utworzono ich ponad 250 tysięcy w 668 językach (stan na luty 2020 roku).

</doc>
<doc id="2807566" url="https://pl.wikipedia.org/wiki?curid=2807566" title="Jan Gołaszewski">
Jan Gołaszewski

Jan Gołaszewski – miecznik ziemski warszawski i sędzia ziemski warszawski w 1792 roku, wojski mniejszy warszawski w 1788 roku, komornik ziemski warszawski w 1781 roku.
Deputowany warszawski do Departamentu Komisji Porządkowej Księstwa Mazowieckiego i sędzia Sądu Kryminalnego Księstwa Mazowieckiego w powstaniu kościuszkowskim 1794 roku. Był komisarzem prowiantowym powiatu błońskiego z ramienia konfederacji targowickiej w 1792 roku. 

</doc>
<doc id="2807568" url="https://pl.wikipedia.org/wiki?curid=2807568" title="Powiat brański">
Powiat brański

Powiat brański – od 1513 do 1795 r. powiat w województwie podlaskim, w ziemi bielskiej. Jego stolicą było miasto Brańsk.
Historia powiatu.
Województwo podlaskie składało się z ziemi drohiczyńskiej, mielnickiej i bielskiej. Ziemia bielska dzieliło się na 3 powiaty: brański, tykociński i suraski.
Brańsk znalazł się w granicach nowego województwa podlaskiego w roku 1520, a w 1569 wraz z nim stał się częścią Korony. Po przyłączeniu Brańsk ustalono jako miejsce sejmików ziemi bielskiej (odbywały się one odtąd w brańskiej farze), a także sądów ziemskich. Księgi sądów brańskich, stanowiące główne źródło do badań dziejów Podlasia, przechowywane w Archiwum Głównym Akt Dawnych w Warszawie zostały spalone przez Niemców we wrześniu 1944 r..
Sejm w 1768 r. nakazał przeniesienie sądów ziemskich do Bielska, pozostawiając tu tylko sąd grodzki dla powiatów brańskiego i suraskiego. W 1792 odnotowano tu wystąpienia chłopów przeciw staroście. Niezależnie od tego Brańsk pozostawał ośrodkiem gospodarczym starostwa, obejmującego w latach 1558 i 1661-1664 15 wsi.
W latach 1795–1807 powiat brański przestał istnieć, a Brańsk i Tykocin weszły w skład powiatu suraskiego w departamencie białostockim pruskiej prowincji Prusy Nowowschodnie (Nowych Prus Wschodnich). Brańsk stał się siedzibą landrata powiatu suraskiego, a także sądu.

</doc>
<doc id="2807570" url="https://pl.wikipedia.org/wiki?curid=2807570" title="Raymond Poisson (duchowny)">
Raymond Poisson (duchowny)

Raymond Poisson (ur. 30 kwietnia 1958 w Saint-Hyacinthe) – kanadyjski duchowny katolicki, biskup Saint-Jérôme w latach 2019–2022. W latach 2020–2022 ponadto piastujował funkcję biskupa diecezji Mont-Laurier, która była połączona unią personalną z tamtą drugą. Biskup Saint-Jérôme-Mont-Laurier od 2022.
Życiorys.
Prezbiterat.
Święcenia kapłańskie przyjął 9 grudnia 1983. Inkardynowany do diecezji Saint-Jean-Longueuil, pracował głównie jako duszpasterz parafialny (m.in. w parafii św. Jerzego w Saint-Jean-sur-Richelieu i w konkatedrze).
Episkopat.
1 maja 2012 został mianowany biskupem pomocniczym diecezji Saint-Jérôme oraz biskupem tytularnym "Gegi". Sakry biskupiej udzielił mu 15 czerwca 2012 ówczesny ordynariusz Saint-Jérôme - Pierre Morissette.
8 września 2015 papież Franciszek mianował go biskupem ordynariuszem diecezji Joliette.
18 maja 2018 został przeniesiony na urząd biskupa koadiutora diecezji Saint-Jérôme. Rządy w diecezji objął 21 maja 2019, po przejściu na emeryturę poprzednika.
1 czerwca 2020 w związku z decyzją papieża Franciszka o zawarciu unii personalnej diecezji Saint-Jérôme i diecezji Mont-Laurier został mianowany również biskupem Mont-Laurier.
1 czerwca 2022 w związku z decyzją papieża Franciszka o scaleniu diecezji Mont-Laurier z diecezją Saint-Jérôme został mianowany biskupem Saint-Jérôme-Mont-Laurie.

</doc>
<doc id="2807571" url="https://pl.wikipedia.org/wiki?curid=2807571" title="Bank Spółdzielczy w Gorlicach">
Bank Spółdzielczy w Gorlicach

Bank Spółdzielczy w Gorlicach – bank spółdzielczy z siedzibą w Gorlicach. Bank zrzeszony jest w Banku Polskiej Spółdzielczości S.A.
Historia.
Gorlicki bank został założony w 1870 przez Wojciecha Biechońskiego (sekretarza stanu Rządu Narodowego w czasie powstania styczniowego) pod nazwą "Towarzystwo Zaliczkowe". Był to pierwszy bank spółdzielczy na terenie powiatu gorlickiego i jeden z najwcześniej założonych w Galicji. Celem Towarzystwa Zaliczkowego była samoobrona ludności miejskiej i wiejskiej przed lichwą.
Na przestrzeni lat bank kilkakrotnie zmieniał nazwę:
Od 1961 bank działa pod współczesną nazwą.
Do gorlickiego banku dołączyły Bank Spółdzielczy w Łużnej i Bank Spółdzielczy w Ropie.
Władze.
W skład zarządu banki wchodzą:
Czynności nadzoru banku sprawuje 9-osobowa rada nadzorcza.

</doc>
<doc id="2807578" url="https://pl.wikipedia.org/wiki?curid=2807578" title="Żebry (kolonia w powiecie grajewskim)">
Żebry (kolonia w powiecie grajewskim)

Żebry – kolonia w Polsce położona w województwie podlaskim, w powiecie grajewskim, w gminie Wąsosz.
W latach 1975–1998 miejscowość należała administracyjnie do województwa łomżyńskiego.

</doc>
<doc id="2807585" url="https://pl.wikipedia.org/wiki?curid=2807585" title="Aripis mały">
Aripis mały



</doc>
<doc id="2807586" url="https://pl.wikipedia.org/wiki?curid=2807586" title="Kościół św. Mikołaja Biskupa i św. Józefa w Grabownicy Starzeńskiej">
Kościół św. Mikołaja Biskupa i św. Józefa w Grabownicy Starzeńskiej

Kościół św. Mikołaja Biskupa i św. Józefa w Grabownicy Starzeńskiej − neogotycka świątynia w Grabownicy Starzeńskiej.
Plan budynku wykonali Władysław Chomiak i Wilhelm Szomek. Budynek wzniesiono w latach 1913–1926. Kościół jest na liście zabytków: znajdują się w nim wnętrza przeniesione z kościoła z XVIII w., zaś w do rejestru wprowadzona została także dzwonnica, obelisk nagrobny, cmentarz kościelny, plebania „stara”, szkoła parafialna i obecna organistówka.
W 1593 roku został wzniesiony w Grabownicy drewniany kościół, którego fundatorem był ówczesny właściciel wsi, Jerzy Pełka (zm. 1603) – łowczy sanocki. 15 czerwca 1624 roku miał miejsce najazd Tatarów, w wyniku którego ów kościół spłonął. Jeszcze w tym samym roku ówczesny właściciel wsi, Hieronim Nagórski, rozpoczął budowę nowego kościoła, która trwała osiem lat – do roku 1631.
Kościółek ten, choć wielokrotnie odnawiany, okazał się za mały dla wspólnoty parafialnej, dlatego też budowę nowego kościoła rozpoczęto w roku 1913 i całkowicie zakończono w 1926. Stary kościół służył ludności parafii jeszcze do 1920 roku, kiedy to miało miejsce poświęcenie nowego kościoła. W 1921 roku świątynię przeniesiono do Grabówki, gdzie otrzymała wezwanie Najświętszej Maryi Panny.
Kościół w Grabownicy Starzeńskiej wykonany został w stylu neogotyckim, na rzucie krzyża łacińskiego z tworzącymi transept ramionami, nieorientowany. Murowany z cegły, nieotynkowany, na fundamencie z bloków kamiennych. Dach łamany, dwuspadowy, kryty blachą miedzianą; na nim sygnaturka. Kościół jest trójnawowy z prezbiterium zakończonym półkolistą apsydą. Wieża, o wysokości około czterdziestu metrów, zwieńczona kopułą z krzyżem, usytuowana jest w części frontowej obiektu. Sklepienia krzyżowo-kolebkowe podtrzymywane są przez cztery główne filary międzynawowe. Chór wsparty na czterech filarach. Okna zamknięte są półkoliście. Witraże znajdujące się w dwóch z nich, obrazujące Świętą Rodzinę oraz Niepokalane Poczęcie Najświętszej Maryi Panny, pochodzą ze starego kościoła. Polichromię we wnętrzu wykonał w 1954 roku Władysław Lisowski.
Zabytki sztuki sakralnej, znajdujące się we wnętrzu kościoła, w głównej mierze XVII-wieczne, zostały przeniesione ze starego kościoła, a szczegółowe ich przedstawienie zostało oparte na "Katalogu zabytków sztuki w Polsce" M. Korneckiego i J. Samek.
Ołtarz główny został wykonany w stylu barokowym, prawdopodobnie w 1633 roku. Był dwukrotnie przerabiany, a mianowicie w 1724 roku i 1926 przez rzeźbiarza Józefa Laska z Humnisk. Ołtarz ten jest architektoniczny z bramkami i rzeźbami czterech aniołów, pochodzącymi z 1724 roku. W polu głównym znajduje się figura Najświętszego Serca Pana Jezusa, na którą zasuwany jest obraz przedstawiający świętego Mikołaja, adorowanego przez postać biskupa, utożsamianego z ordynariuszem przemyskim, Henrykiem Firlejem, oraz przez Hieronima Nagórskiego z bratem Wojciechem – miejscowym proboszczem – żoną Jadwigą i siostrami. Ten barokowy obraz został namalowany w 1633 roku z fundacji Jadwigi Nagórskiej, zaś przemalowany w 1733 i 1926 roku. Antepedium z dekoracją snycerską o motywach roślinno-kwiatowych pochodzi z 1716 roku.Ołtarze boczne przy tęczy wykonane zostały kosztem Wojciecha Praysnara – mieszczanina brzozowskiego. Są one jednokondygnacyjne, ze zwieńczeniami, z parami kolumn oraz uchami z suchego akantu.
Lewy ołtarz, pozłacany, pochodzi z 1720 roku, a jego fundatorem był Piotr Górski – ówczesny właściciel Grabownicy. W polu środkowym umiejscowiona jest późnobarokowa rzeźba Matki Boskiej Bolesnej, ofiarowana przez Walentego Śnieżyńskiego – proboszcza humnickiego, pozłacana w 1715 roku kosztem Stanisława Ruławskiego, z promieniami dodanymi w 1718 roku. Na zasuwie znajduje się barokowy obraz Zwiastowania Najświętszej Maryi Panny, współczesny ołtarzowi. Ponad polem głównym widnieje rzeźbione popiersie Boga Ojca, w zwieńczeniu dwie rzeźby aniołów, pochodzące z tego czasu. Antepedium pochodzi z 1729 roku. Dekoracja snycerska o motywach roślinno-kwiatowych. Na mensie ołtarza umiejscowione jest późnobarokowe tabernakulum, współczesne ołtarzowi, z płaskorzeźbą pelikana na drzwiczkach.Prawy ołtarz pochodzi z 1709 roku, z obrazami barokowymi z tegoż czasu. W polu głównym figura świętego Józefa z Dzieciątkiem, w zwieńczeniu Zaślubiny Najświętszej Panny Marii. Antepedium z dekoracją snycerską o motywach roślinno-kwiatowych wykonane w 1729 roku z fundacji Stefana Krupskiego – proboszcza sanockiego.
W krańcowych częściach transeptu znajdują się ołtarzyki boczne: lewy, o charakterze barokowym, pochodzący z pierwszej połowy XIX wieku, posiada w zwieńczeniu barokowy obraz świętego Jana Nepomucena z XVIII wieku, natomiast prawy, z fragmentami późnorenesansowymi, z pierwszej połowy XVII wieku, a pochodzącymi ze zburzonego kościoła kapucynów na górze świętego Michała w Bliznem. W polu głównym figura świętej Barbary, patronki grabownickich nafciarzy, w zwieńczeniu rzeźba świętego Antoniego z XVII wieku.
Szczególne miejsce w grabownickim kościele zajmuje kopia portretu Hieronima Nagórskiego, fundatora XVII-wiecznego kościoła w Grabownicy Starzeńskiej z herbami: Ostoja, Jelita, Starykoń, Janina i z literami „HNDN” (Hieronim Nagórski De Nagórzyce). Na obrazie tym widnieje napis:
"Z roku nad tysiąc sześćset dwudziestego czwartego"
"Spalili Tatarowie Kościół miejsca tego,"
"Więc z Nagórza Nagórski inny wystawuje,"
"Na cześć Bogu Niech w Niebie na wieki króluje."
"Hieronim imię jego, małżonki Jadwiga,"
"Prosić Boga za niemi, szczególna obliga".
Niezwykle cenna jest znajdująca się w zakrystii barokowa szafa, pochodząca z XVII wieku, z wprawionymi skrzydłami z ołtarza, w których umiejscowione są późnorenesansowe obrazy świętych Sebastiana i Rocha, z około 1600 roku, w których dogasają tradycje malarstwa tablicowego.
We wnętrzu świątyni znajdują się liczne zabytki sztuki sakralnej, z których najważniejsze to: ambona, pochodząca z pierwszej połowy XVIII wieku z płaskorzeźbą Owczarni na parapecie, przerobiona w 1926 roku przez Józefa Laska; chrzcielnica barokowa z 1728 roku, drewniana z ażurową pokrywą, na której jest rzeźbiona grupa Chrztu Chrystusa oraz barokowa kropielnica kamienna z XVII wieku.

</doc>
<doc id="2807587" url="https://pl.wikipedia.org/wiki?curid=2807587" title="Lądowisko Zgierz-Atlas">
Lądowisko Zgierz-Atlas

Lądowisko Zgierz-Atlas – przyfabryczne lądowisko śmigłowcowe, znajdujące się w Zgierzu, w województwie łódzkim, przy ulicy Szczawińskiej 52a. Należy do Wytwórni Klejów i Zapraw Budowlanych „Atlas”. Posiada nawierzchnię darniową.
W 2010 zostało wpisane do wykazu lądowisk cywilnych wpisanych do ewidencji Urzędu Lotnictwa Cywilnego.

</doc>
<doc id="2807589" url="https://pl.wikipedia.org/wiki?curid=2807589" title="Aripis trociak">
Aripis trociak



</doc>
<doc id="2807591" url="https://pl.wikipedia.org/wiki?curid=2807591" title="Porozumienie pokojowe z Ochrydy">
Porozumienie pokojowe z Ochrydy

Porozumienie pokojowe z Ochrydy – porozumienie zawarte 13 sierpnia 2001 roku między rządem macedońskim i albańską mniejszością, kończące konflikt w Tetowie.
Pierwsze negocjacje podjęto w dniach 15–20 czerwca, jednak nie osiągnięto wówczas porozumienia. 24 czerwca Javier Solana (hiszpański polityk i przedstawiciel Unii Europejskiej ds. polityki zagranicznej i bezpieczeństwa) wynegocjował zawieszenie broni, kolejny rozejm ogłoszono 5 lipca. Negocjacje w Ochrydzie rozpoczęły się 28 lipca i zakończyły 13 sierpnia. Dopiero po zawarciu pokoju ostatecznie wygasły walki.
Warunki porozumienia:
Większość punktów porozumienia zaczęto wprowadzać wkrótce po zawarciu traktatu. Jedynie albański Państwowy Uniwersytet w Tetowie został zalegalizowany dopiero w 2004 roku. W tym samym roku przeprowadzono referendum dotyczące projektu nowego podziału administracyjnego, który zakładał powstanie 81 gmin, z czego 25 z językiem albańskim jako urzędowym.

</doc>
<doc id="2807593" url="https://pl.wikipedia.org/wiki?curid=2807593" title="Aspidont szablozębny">
Aspidont szablozębny



</doc>
<doc id="2807595" url="https://pl.wikipedia.org/wiki?curid=2807595" title="Krajowe Centrum Kompetencji">
Krajowe Centrum Kompetencji

Krajowe Centrum Kompetencji – fundacja charytatywna o charakterze non-profit założona w 2007 roku przez Konrada Wojterkowskiego. Organizacja gromadzi dane o innych fundacjach i stowarzyszeniach oraz instytucjach administracji publicznej z obszaru pomocy społecznej.
Krajowe Centrum Kompetencji (KCK) specjalizuje się w takich sprawach jak: niepełnosprawność, komplikacje zdrowotne, przemoc w rodzinie oraz wykluczenie społeczne. Jego celem jest ułatwienie dostępu do Organizacji Pożytku Publicznego (OPP), które zajmują się konkretnymi problemami społecznymi.
KCK było organizatorem kilku kampanii społecznych. W 2008 i 2009 roku fundacja przygotowała kampanię „Przekaż 1%”, której celem było zwrócenie uwagi społeczeństwa na możliwość przekazania 1% podatku dochodowego na rzecz Organizacji Pożytku Publicznego. Kampania wyróżniała się spośród innych tego rodzaju tym, że była wspólną inicjatywą wielu organizacji charytatywnych, także tych najmniejszych, które nie są w stanie samodzielnie prowadzić akcji informacyjnych. Nie promowała żadnej konkretnej organizacji, lecz samą możliwość wsparcia dla OPP.
Specjalne przygotowane spoty ukazywały się w stacjach radiowych i telewizyjnych. W 2008 roku w akcji wzięli udział: Beata Tyszkiewicz, Piotr Adamczyk, Krzysztof Kolberger, Agnieszka Grochowska, Grażyna Wolszczak, Tomasz Kot, Katarzyna Groniec, Tomasz Karolak, Zbigniew Zamachowski. Rok później kampania promowana była przez: Marka Kamińskiego, Adama Małysza, Andrzeja Wajdę oraz ponownie Piotra Adamczyka.
Największą inicjatywą fundacji była kampania pod hasłem „Kocham. Nie biję”. Jej celem było przeciwdziałanie przemocy w rodzinie, głównie wobec dzieci, zwiększenie społecznego zaangażowania i wiedzy na temat przemocy rodzinnej. Akcja trwała 3 miesiące, w czasie których wykorzystano spoty umieszczane na billboardach, w prasie, radio i telewizji. W kampanii wzięli udział m.in. Anna Przybylska, Piotr Gruszka, Tomasz Karolak, Magdalena Różczka, Paweł Królikowski. Akcja została zorganizowana przez KCK dwukrotnie, w 2008 i 2009 roku.
Oprócz kampanii charytatywnych i społecznych, Krajowe Centrum Kompetencji zaangażowało się w szereg innych inicjatyw. Fundacja brała aktywny udział w pracach nad nowelizacją Ustawy o przeciwdziałaniu przemocy w rodzinie (), która wprowadziła całkowity zakaz stosowania kar cielesnych i cierpień psychicznych dzieciom. Prezes KCK Konrad Wojterkowski wchodzi w skład zespołu monitorującego ds. przeciwdziałania przemocy w rodzinie, organu doradczego powołanego przez Ministerstwo Pracy i Polityki Społecznej na mocy nowelizacji ustawy. Fundacja aktywnie występowała także jako orędownik wprowadzenia w Polsce Konwencji Rady Europy o przeciwdziałaniu przemocy wobec kobiet i przemocy domowej.
Z krajowym Centrum Kompetencji współpracują takie organizacje jak: Caritas Polska, Wielka Orkiestra Świątecznej Pomocy, Stowarzyszenie „SOS Wioski Dziecięce w Polsce”, Polska Akcja Humanitarna, Fundacja Anny Dymnej „Mimo Wszystko”, czy Fundacja Polsat.

</doc>
<doc id="2807597" url="https://pl.wikipedia.org/wiki?curid=2807597" title="Kallimach i Chrysorroe">
Kallimach i Chrysorroe

Kallimach i Chrysorroe – romans bizantyński z przełomu XIII i XIV wieku.
Treść.
"Kallimach i Chrysorroe" ("To katá Kallímachon kaj Chrysorrhoén erotikón diegéma") to świeży i naiwny w swym wyrazie romans miłosny z XIII/XIV. Napisany językiem ludowym, liczy sobie 2607 nierymowanych piętnastozgłoskowców politycznych. Utrzymany w stylu orientalnych "Opowieści z tysiąca i jednej nocy" przedstawia historię barbarzyńskiego władcy i jego trzech synów — Nikoklesa, Ksantypa i Kallimacha. Temu z synów, który dokona najbardziej bohaterskiego czynu ojciec obiecuje koronę. Wszyscy trzej wyruszają więc w świat na poszukiwanie przygód. W bezludnej okolicy trafiają do przepięknego ogrodu, w którym stoi zamek smoka. Kallimach wbrew ostrzeżeniom braci odważnie wchodzi przez bramę. Przechodzi przez puste sale suto zastawione jedzeniem, aż dociera do komnaty pałacowej, w której spostrzega piękną obnażoną dziewczynę, uwiązaną u sufitu za włosy. Zaledwie do niej się odezwał, kiedy słyszy łoskot nadlatującego smoka. Za radą dziewczęcia chowa się w srebrnej kadzi. Jest świadkiem jak smok rózgą smaga dziewczynę, sycąc się jej cierpieniem. Po obfitej uczcie przy „stoliku, nakryj się", bestia zapada w sen. Kallimach zabija mieczem śpiącego potwora. Uwolniona dziewczyna opowiada mu swoje smutne losy. Oboje przysięgają sobie dozgonną miłość i rozkosznie spędzają miodowy miesiąc. 
Ich miłosne uciechy zakłóca bogaty książę, który pragnie zdobyć zamek, aby posiąść Chrysorroe. Podstępem wywabia on Kallimacha z zamku i zabija go przy pomocy czarodziejskiego jabłka, daru czarownicy, które gdy je położyć na piersiach odbiera życie, a położone na ustach przywraca do życia. Książę uprowadza Chrysorroe. Leżącego na ziemi bez życia Kallimacha odnajdują jego bracia i przypadkiem kładą mu jabłko na ustach. Przywrócony do życia Kallimach wyrusza śladem ukochanej. W zamku księcia przyjmuje posadę ogrodnika. W sprzyjającym momencie daje się rozpoznać Chrysorroe. Odtąd oboje spotykają się co noc w ogrodowej altanie. Przyłapani przez szpiegów księcia, zostają przyprowadzeni przed jego oblicze. W trakcie zwołanego sądu Chrysorroe przytacza na swą obronę alegoryczną opowieść o Afrodycie i Aresie złapanych w sieci podczas schadzki przez zazdrosnego Hefajstosa. Kallimach ujawnia natomiast swoje królewskie pochodzenie. Obydwoje zostają uwolnieni, a czarownica spalona w piecu. Kallimach powraca z Chrysorroe do domu i w nagrodę za bohaterskie czyny otrzymuje berło królewskie.
Charakterystyka.
Romans nosi wiele rysów czarodziejskiej baśni. Zaczyna się od słów: „Był sobie raz król i miał trzech synów..." Rzeczywistość splata się w nim z motywami bajkowymi, jak magiczny pierścień, smoki, czarodziejskie jabłko. Autor poematu pozostawał jeszcze pod wpływem bizantyńskiego romansu sofistycznego Konstantyna Manassesa i Nicetasa Eugeniana, stąd pewna pretensjonalność tekstu i liczne aluzje do mitologii antycznej. Jednocześnie wobec zainteresowania salonów stolicy powieścią orientalną, wprowadza liczne elementy orientalne: znane z bajek arabskich elementy czarodziejskie, powracający w opowieściach orientalnych motyw schadzki w altanie.
Romans zachował się w jednym rękopisie z XVI stulecia.

</doc>
<doc id="2807604" url="https://pl.wikipedia.org/wiki?curid=2807604" title="Konflikt w Tetowie">
Konflikt w Tetowie

Konflikt w Tetowie – konflikt zbrojny z 2001 roku między rządem macedońskim i albańską mniejszością.
Przyczyny.
Podłożem konfliktu w Tetowie był rozpad Jugosławii, który spowodował napływ dużej liczby Albańczyków z Kosowa i Albanii do Macedonii. Na przyczyny tej migracji złożyły się zarówno trudne warunki bytowe panujące na terytorium byłej federacji, jak i obawa przed prześladowaniami. Pierwsze oznaki późniejszego konfliktu pojawiły się w lutym 1992 roku, kiedy to grupa albańskich nacjonalistów podjęła próbę utworzenia Autonomicznej Republiki Ilirii. Kolejnymi były incydenty w Gostiwarze i Tetowie, związane z wywieszaniem albańskiej flagi. W odpowiedzi Wyzwoleńcza Armia Kosowa (UÇK) w 1997 roku nasiliła działania terrorystyczne w Kosowie i Macedonii. Po rozpoczęciu nalotów na Jugosławię przez granicę przedostało się do Macedonii wielu kolejnych bojowników tej formacji. Łącznie do 1999 roku Macedonia przyjęła 360 000 uciekinierów z Kosowa. Z kolei Macedończycy obawiali się uznania niepodległości Kosowa, uważając to za zagrożenie dla ich własnej państwowości.
Po wyborach parlamentarnych z 1998 roku w Macedonii powstała koalicja partii WMRO-DPMNE, Demokratycznej Alternatywy i Demokratycznej Partii Albańczyków. Umiarkowana polityka albańskiej DPA szybko stała się obiektem krytyki Albańczyków, ponieważ DPA dążyła do kompromisów, podczas gdy w kraju trwała dyskryminacja społeczności albańskiej. Sytuacja społeczności albańskiej i brak realizacji jej postulatów spowodowały na początku 2001 roku wybuch działań zbrojnych. Bezpośrednią przyczyną konfliktu było prawdopodobnie podpisanie na początku 2001 roku umowy o granicy państwowej między Macedonią i Jugosławią, co utrudniło Albańczykom poruszanie się pomiędzy Kosowem i Macedonią.
Walki.
2 stycznia Albańczycy zaatakowali posterunek policji we wsi Tearka w pobliżu Tetowa – zginął policjant, a trzech innych zostało rannych. Walki pomiędzy siłami rządowymi i Armią Wyzwolenia Narodowego (następczynią Armii Wyzwolenia Kosowa) rozpoczęły się 12 lutego. Liczące około 5 tysięcy ludzi oddziały UÇK rozpoczęły napady zbrojne na posterunki policji, jednostki wojskowe, szlaki komunikacyjne, ujęcia wody i na ludność cywilną, zmuszając Macedończyków do ucieczki z terenów zasiedlonych przez większość albańską. Pomimo że Albańczycy zdecydowali się na konfrontację zbrojną, ich celem była jedynie poprawa ich sytuacji bytowej w Macedonii, a nie secesja. Do 14 marca rebelianci opanowali rejon Tetowa; 17 marca rząd macedoński ogłosił mobilizację, jednak nie wprowadzono stanu wojennego.
Zakończenie walk.
3 maja rozpoczęła się operacja wojskowa przeciwko UÇK w rejonie Kumanowa, która zakończyła się niepowodzeniem. Ostatecznie pod wpływem NATO i Unii Europejskiej wstrzymano ofensywę, a 13 maja władzę objął tymczasowy rząd jedności narodowej, utworzony przez partie macedońskie i albańskie. Pierwsze negocjacje podjęto dopiero pomiędzy 15–20 czerwca, jednak nie osiągnięto wówczas porozumienia. 24 czerwca Javier Solana (hiszpański polityk i przedstawiciel Unii Europejskiej ds. wspólnej polityki zagranicznej i bezpieczeństwa) wynegocjował zawieszenie broni. Kolejny rozejm ogłoszono 5 lipca. Negocjacje w Ochrydzie rozpoczęły się 28 lipca i zakończyły 13 sierpnia podpisaniem porozumienia. Dopiero po zawarciu pokoju ostatecznie wygasły walki.

</doc>
<doc id="2807605" url="https://pl.wikipedia.org/wiki?curid=2807605" title="Abbott i Costello w Legii Cudzoziemskiej">
Abbott i Costello w Legii Cudzoziemskiej

Abbott i Costello w Legii Cudzoziemskiej (ang. "Abbott and Costello in the Foreign Legion") – amerykański film komediowy z 1950 roku z udziałem znanego w tamtych czasach duetu komików Abbott i Costello. 

</doc>
<doc id="2807611" url="https://pl.wikipedia.org/wiki?curid=2807611" title="Abbott i Costello spotykają mordercę">
Abbott i Costello spotykają mordercę

Abbott i Costello spotykają mordercę (ang. "Abbott and Costello Meet the Killer, Boris Karloff") – amerykański film komediowy z 1949 roku z udziałem znanego w tamtych czasach duetu komików Abbott i Costello. 

</doc>
<doc id="2807622" url="https://pl.wikipedia.org/wiki?curid=2807622" title="Krystyna Kamieńska">
Krystyna Kamieńska

Krystyna Kamieńska-René (ur. 18 stycznia 1925 w Janowie, zm. 7 sierpnia 2018 w Warszawie) – polska aktorka teatralna i filmowa.
Życiorys.
W 1949 roku ukończyła Państwową Wyższą Szkołę Teatralną w Łodzi. Występowała na deskach warszawskich teatrów: Narodowego (1948–1968) oraz Dramatycznego (1973–1982). Największą popularność przyniosła jej rola doktor Anny w filmie "Godziny nadziei". Wystąpiła również w takich filmach jak: "Żołnierz zwycięstwa" i "Jasne łany".

</doc>
<doc id="2807623" url="https://pl.wikipedia.org/wiki?curid=2807623" title="Abbott i Costello lecą na Marsa">
Abbott i Costello lecą na Marsa

Abbott i Costello lecą na Marsa (ang. "Abbott and Costello Go to Mars") – amerykański film komediowy z 1953 roku z udziałem znanego w tamtych czasach duetu komików Abbott i Costello. 
Fabuła.
Kolejny film z popularnej w latach czterdziestych i pięćdziesiątych serii "Abott i Costello". Jest to opowieść o Lesterze i Orville'u. Orvill pracuje jako szkolny dozorca i pewnego dnia przypadkowo ląduje w ciężarówce Lestera, dostawcy, który udaje się do centrum kosmicznego. Bohaterowie uruchamiają rakietę, która wkrótce miała lecieć na Marsa. Wylądują w Nowym Orleanie, podczas Mardi Gras. Wielość kolorowych strojów i nieziemskich przebrań przyprawi ich o dreszcze. Potem zostaną zmuszeni przez dwóch bandytów do ponownego lotu w kosmos. Tym razem dolecą aż do Wenus; planety kobiet, gdzie mężczyźni już nie istnieją... 

</doc>
<doc id="2807626" url="https://pl.wikipedia.org/wiki?curid=2807626" title="Sergio Ballesteros">
Sergio Ballesteros

Sergio Martínez Ballesteros (ur. 4 września 1975 w Burjassot) – hiszpański piłkarz grający na pozycji środkowego obrońcy. Od 2008 roku jest zawodnikiem klubu Levante UD.
Kariera piłkarska.
Swoją karierę piłkarską Ballesteros rozpoczął w klubie Levante UD. W 1994 roku zadebiutował w tym zespole w rozgrywkach Segunda División B. W sezonie 1995/1996 awansował z Levante do Segunda División.
W trakcie sezonu 1995/1996 Ballesteros odszedł do pierwszoligowego CD Tenerife. W Tenerife swój debiut zanotował 2 stycznia 1996 w wygranym 2:0 domowym meczu z Racingiem Santander. W sezonie 1998/1999 spadł z Tenerife do Segunda División. W Tenerife grał jeszcze w sezonie 1999/2000.
Latem 2000 roku Ballesteros został zawodnikiem Rayo Vallecano. 9 września 2000 zadebiutował w nim w zwycięskim 5:1 wyjazdowym meczu z Villarrealem. W Rayo Vallecano występował przez rok.
Po sezonie 2000/2001 Ballesteros przeszedł do Villarrealu. Swój debiut w Villarrealu zaliczył 13 października 2001 w przegranym 1:2 domowym meczu z Málagą CF. Zarówno w 2003, jak i 2004 roku wygrał z Villarrealem rozgrywki Pucharu Intertoto. Zawodnikiem Villarrealu był do końca sezonu 2003/2004.
Latem 2004 roku Ballesteros został zawodnikiem RCD Mallorca. W Mallorce zadebiutował 29 sierpnia 2004 w przegranym 0:1 domowym meczu z Realem Madryt. Zawodnikiem Mallorki był do zakończenia sezonu 2007/2008.
W 2008 roku Ballesteros wrócił do Levante, w którym został kapitanem. W sezonie 2009/2010 wywalczył z Levante awans z Segunda División do Primera División.
Kariera reprezentacyjna.
W latach 1996–1998 Ballesteros grał w reprezentacji Hiszpanii U-21. W 1998 roku wywalczył z nią mistrzostwo Europy U-21.

</doc>
<doc id="2807627" url="https://pl.wikipedia.org/wiki?curid=2807627" title="Cor Blekemolen">
Cor Blekemolen

Cornelius "Cor" Blekemolen (ur. 7 lutego 1894 w Amsterdamie - zm. 28 listopada 1972 w Hilversum) – holenderski kolarz torowy i szosowy, dwukrotny medalista torowych mistrzostw świata.
Kariera.
Pierwszy sukces w karierze Cor Blekemolen osiągnął w 1913 roku, kiedy zdobył brązowy medal w wyścigu ze startu zatrzymanego amatorów podczas torowych mistrzostw świata w Lipsku. W zawodach tych wyprzedzili go jedynie Brytyjczyk Leonard Meredith oraz Niemiec Axel Beyer. Na rozgrywanych rok później mistrzostwach świata w Kopenhadze Holender był już najlepszy. Startował również w wyścigach szosowych, wygrywając między innymi wyścig Bruksela-Liège w 1914 roku oraz zdobywając brązowy medal szosowych mistrzostw kraju w 1912 roku. Ponadto wielokrotnie zdobywał medale torowych mistrzostw Holandii, w tym trzy złote (1914, 1920 i 1931). Nigdy nie wystąpił na igrzyskach olimpijskich. Karierę zakończył w 1935 roku.

</doc>
<doc id="2807629" url="https://pl.wikipedia.org/wiki?curid=2807629" title="Algorytm Cooleya-Tukeya">
Algorytm Cooleya-Tukeya

Algorytm Cooleya-Tukeya – algorytm szybkiej transformacji Fouriera (FFT). Wyraża dyskretną transformację Fouriera (DFT) o dowolnej złożonej wielkości formula_1 w członach mniejszych DFT wielkości formula_2 i formula_3 rekurencyjnie, w celu ograniczenia czasu obliczeń do formula_4 szczególnie w przypadku formula_5 będącego liczbą wysoce złożoną (liczbą gładką). Ze względu na znaczenie algorytmu, poszczególne warianty i style implementacji są znane pod własnymi nazwami, jak opisano poniżej. Algorytm został nazwany imieniem J.W. Cooleya i Johna Tukeya.
Ponieważ algorytm Cooleya-Tukeya rozbija DFT na mniejsze DFT, może być połączony arbitralnie z dowolnym innym algorytmem DFT. Na przykład algorytm Rädera lub Bluesteina może obsługiwać duże czynniki pierwsze, które nie mogą być rozkładane przez algorytm Cooley-Tukeya lub można wykorzystać algorytm czynników pierwszych dla większej wydajności wydzielania względnie pierwszych czynników.
Historia.
Algorytm ten, włączając jego rekurencyjne działanie, został wynaleziony około roku 1805 przez Carla Friedricha Gaussa, który używał go do interpolacji trajektorii planetoid Pallas i Juno, ale jego praca nie była powszechnie uznawana (opublikowana dopiero pośmiertnie w neo-łacinie). Jednak Gauss nie zajmował się analizą asymptotycznego czasu obliczeń. Różne ograniczone formy zostały ponownie odkryte kilka razy, zarówno w XIX w., jak i na początku XX wieku. Transformacje FFT stały się popularne po tym jak James Cooley (IBM) i John Tukey (Princeton) opublikowali w 1965 roku artykuł o ponownym wynalezieniu algorytmu i opisaniu metody na jego użycie na komputerze.
Potocznie uważa się, iż Tukey wpadł na ten pomysł podczas spotkania amerykańskiej prezydenckiej komisji doradczej, która obradowała nad sposobami wykrywania testów broni jądrowej w ZSRR. Inny uczestnik na tym spotkaniu, Richard Garwin z IBM, dostrzegł potencjał metody i skontaktował Tukeya z Cooleyem, jednocześnie mówiąc mu, iż ta metoda będzie mu potrzebna do analizy danych krystalograficznych 3D (patrz również: wielowymiarowe FFT). Następnie Cooley i Tukey opublikowali swój wspólny artykuł, który został szeroko przyjęty.
Mimo że Gauss opisał ten sam algorytm (chociaż nie analizując jego asymptotycznych kosztów), został on zrealizowany dopiero kilka lat po artykule Cooleya i Tukeya z 1965 roku. Ich artykuł cytuje jako inspirację jedynie pracę I.J. Good tym, obecnie nazywaną „algorytmem FFT czynników pierwszych” (PFA); chociaż początkowo błędnie sądzono, że algorytm Gooda jest odpowiednikiem algorytmu Cooleya-Tukeya, szybko zdano sobie sprawę, że PFA jest zupełnie innym algorytmem (działa jedynie dla rozmiarów które mają względnie pierwsze czynniki i opiera się na chińskim twierdzeniu o resztach, w przeciwieństwie do wspierania jakichkolwiek złożonych rozmiarów przez algorytm Cooleya-Tukeya).
Przypadek Radix-2 DIT.
Radix-2 decymacja w dziedzinie czasu (decimation-in-time) (DIT) FFT jest najprostszą i najbardziej powszechną formą algorytmu Cooleya-Tukeya, choć wysoce zoptymalizowane implementacje Cooleya-Tukeya zazwyczaj korzystają z innych form algorytmu jak opisano poniżej. Radix-2 DIT dzieli DFT o rozmiarze formula_5 na dwie przeplatane DFT (stąd nazwa „radix-2”), o rozmiarze formula_7 w każdym etapie rekurencyjnym.
Dyskretna transformacja Fouriera (DFT) jest określona wzorem:
gdzie formula_9 jest liczbą całkowitą z zakresu od formula_10 do formula_11
Radix-2 DIT najpierw oblicza DFT dane wejściowe o indeksach parzystych formula_12 i indeksach nieparzystych formula_13 a następnie łączy te dwa rezultaty do wytworzenia DFT całej sekwencji. Pomysł ten może następnie być przeprowadzony rekurencyjnie do redukcji ogólnego czasu do formula_14 Ta uproszczona postać zakłada że formula_5 jest potęgą dwójki; skoro liczba punktów próbki formula_5 może być zwykle wybrana przez aplikację, to jest często nieważne ograniczenie.
Algorytm Radix-2 DIT przestawia DFT funkcji formula_17 na dwie części: sumę dla indeksów parzystych formula_18 i sumę dla indeksów nieparzystych formula_19
Można uwzględniać wspólny mnożnik formula_21 z drugiej sumy, jak przedstawiono w równaniu poniżej. Jest wtedy jasne że dwie sumy są DFT części o parzystych indeksach formula_22 i DFT części o nieparzystych indeksach formula_23 funkcji formula_24 Oznaczmy DFT danych wejściowych o parzystych indeksach formula_22 przez formula_26 a DFT danych o nieparzystych indeksach formula_27 przez formula_28 i otrzymujemy:
Jednak te mniejsze DFT mają długość formula_30 tak więc potrzebujemy obliczyć jedynie formula_7 danych wyjściowych: dzięki własności okresowości DFT, dane wyjściowe dla formula_32 z DFT długości formula_7 są identyczne jak dane wyjściowe dla formula_34 To znaczy, że formula_35 i formula_36 Czynnik fazowy formula_37 jest posłuszny relacji: formula_38 przerzucania znaku formula_39 członu. Tak więc, całą DFT można obliczyć w następujący sposób:
Ten wynik, wyrażając DFT o długości formula_5 rekurencyjnie w członach dwóch DFT wielkości formula_30 jest rdzeniem szybkiej transformacji Fouriera radix-2 DIT. Algorytm zyskuje prędkość przez ponowne wykorzystanie wyników obliczeń pośrednich do obliczenia wielu danych wyjściowych DFT. Zauważmy, że ostateczne dane wyjściowe są otrzymane przez +/− kombinację formula_26 i formula_44 która jest po prostu rozmiarem-2 DFT (czasami zwana obliczeniami motylkowymi w tym kontekście); kiedy ona jest uogólniana do większych podstaw niż 2, poniżej, size-2 DFT jest zastąpione większym DFT (które samo może być obliczone przez FFT).
Ten proces jest przykładem ogólnej techniki algorytmu dziel i zwyciężaj, w wielu tradycyjnych realizacjach jednak jawna rekurencja jest unikana i zamiast niej przechodzi się obliczeniowe drzewo wszerz.
Powyższe wyrażenie DFT rozmiaru formula_5 jako dwie DFT rozmiaru formula_7 jest czasami zwane lematem Danielsona-Lanczosa ponieważ ta tożsamość była zauważona przez tych dwóch autorów w 1942 roku (na co wpływ miała praca C. Runge’a z 1903 roku). Zastosowali oni swój lemat we „wsteczny” rekurencyjny sposób, wielokrotnie „podwajając” rozmiar DFT aż spektrum transformaty skupiło się w jednym punkcie (choć najwyraźniej nie zdawali sobie sprawy z liniowo-logarytmicznej asymptotycznej złożoności którą osiągnęli). Praca Danielsona-Lanczosa wyprzedziła szeroką dostępność komputerów i wymagała obliczeń ręcznych (być może z pomocą mechaniczną, taką jak sumatory); relacjonowali czas obliczeń 140 minut dla rozmiaru DFT 64, działając na rzeczywistym wejściu do 3–5 znaczących cyfr. W artykule z 1965 roku Cooley i Tukey odnotowali czas pracy 0,02 minuty dla rozmiaru 2048 złożonej DFT na IBM 7094 (prawdopodobnie z 36-bitową pojedynczą precyzją, ~8 cyfr). Przeskalowując czas przez liczbę operacji, to odpowiada w przybliżeniu przyśpieszeniu o współczynnik około 800'000. (Aby umieścić w czasie obliczenia ręczne w perspektywie 140 minut dla rozmiaru 64 odpowiada to średnio co najwyżej 16 sekundom na każdą operację zmiennoprzecinkową, z których około 20% jest operacjami mnożenia).
Pseudokod.
W pseudokodzie powyższy proces można zapisać:
 "X"0...,"N" −1 ← ditfft2 ("x", "N", "s"): "DFT of (x"0, "x""s", "x"2"s", ..., "x"("N" -1)"s"):
 if "N" = 1 then
 "X"0 ← "x"0 przypadek bazowy trywialnego rozmiaru DFT = 1
 else
 "X"0...,"N"/2−1 ← ditfft2 ("x", "N"/2, 2"s") "DFT (x"0, "x"2"s", "x"4"s", ...)
 "X""N"/2...,"N" −1 ← ditfft2 ("x" +s, "N"/2, 2"s") "DFT (x""s", "x""s" +2"s", "x""s" +4"s", ...)
 for "k" = 0 to "N"/2−1 "łączenie DFT dwóch połówek do pełnego DFT:"
 t ← "X""k"
 "X""k" ← t + exp(−2π"i" "k"/"N") "X""k" + "N"/2
 "X""k" +"N"/2 ← t − exp(−2π "i" "k"/"N") "X""k" +"N"/2
 endfor
 endif
W przedstawionym przykładzie, codice_1 ("x", "N", 1), oblicza "X" =DFT("x") przez radix-2 DIT FFT (nie jest to algorytm typu in situ, gdzie formula_5 jest całkowitą potęgą dwójki 2, a formula_48 jest rozstawem danych wejściowej tablicy formula_49 Oznaczenie formula_50 oznacza tablicę zaczynająca się od formula_51
Wysokowydajne implementacje FFT dokonują wielu zmian w realizacji takiego algorytmu w porównaniu z przedstawionym pseudokodem. Na przykład można użyć większego przypadku bazowego niż formula_53 do amortyzowania narzutu rekursji, czynniki fazowe formula_37 można obliczyć wcześniej, a większe podstawy są często stosowane ze względu na pamięć cache; te i inne optymalizacje stosowane razem mogą poprawić wydajność o rząd wielkości lub więcej. W wielu implementacjach podręcznikowych rekurencja depth-first jest całkowicie wyeliminowana na rzecz nierekurencyjnego podejścia wszerz, choć rekursja depth-first argumentuje za lepszą alokacją pamięci. Poniżej opisano szczegółowo kilka z wymienionych koncepcji.
Ogólne faktoryzacje.
W ogólnym ujęciu, algorytmy Cooleya-Tukeya wyrażają w sposób rekurencyjny DFT złożonej wielkości formula_55 jako:
Zazwyczaj formula_2 lub formula_58 jest niewielkim czynnikiem (niekoniecznie "pierwszym"), zwanym podstawą (radix) (który może się różnić pomiędzy etapami rekursji). Jeśli podstawą będzie formula_62 wówczas mówimy o algorytmie decymacji w dziedzinie czasu (DIT). Gdy z kolei formula_58 jest podstawą, wówczas mówimy o algorytmie decymacji w dziedzinie częstotliwości (DIF, zwanym także algorytmem Sande-Tukeya). Wersja przedstawiona powyżej była algorytmem radix-2 DIT; w końcowym wyrażeniu, faza mnożenia nieparzystej transformacji jest czynnikiem fazowym, a kombinacja „+/−” ("obliczenia motylkowe") transformat parzystych i nieparzystych jest DFT rozmiaru 2. Podstawa małych DFT jest czasami określana mianem motyla z powodu kształtu schematu przepływu danych dla przypadku podstawy 2.
Istnieje wiele innych odmian algorytmu Cooley-Tukeya. Implementacje mixed-radix obsługują złożone rozmiary z różnymi (zwykle małymi) czynnikami oprócz dwójki, zwykle (ale nie zawsze) stosujące algorytm złożoności formula_64 dla pierwszych przypadków bazowych rekurencji (można także zastosować algorytm o złożoności formula_65 dla przypadków bazowych będących liczbami pierwszymi, taki jak algorytmy Radera lub Bluesteina). Algorytm split-radix łączy podstawy 2 i 4, z tym, że pierwsza transformacja podstawy 2 nie wymaga czynnika fazowego w celu osiągnięcia najmniejszej znanej liczby operacji dla rozmiarów potęgi dwójki, chociaż ostatnie wariacje osiągnęły nawet niższą wartość. Na komputerach współczesnych, wydajność jest określana przez większą ilość pamięci podręcznej i kwestie potokowości procesora niż ścisłe obliczanie liczby wykonanych operacji; dobrze zoptymalizowane implementacje FFT często używają większych podstaw i/lub zakodowanych na stałe transformat o znaczących wielkościach). Inną cechą algorytmu Cooleya-Tukeya jest to, że wyraża rozmiar formula_5 jednowymiarowego DFT jako formula_2 przez formula_58 dwuwymiarową DFT (plus czynniki fazowe), gdzie macierz wyjściowa jest transponowana. Wynik tych wszystkich transpozycji, dla algorytmu radix-2, odpowiada odwróceniu bitowemu indeksów wejściowych (DIF) lub wyjściowych (DIT). Jeżeli zamiast małej podstawy używa się podstawy o wielkości rzędu formula_69 i jawnej transpozycji matrycy wejścia/wyjścia, mówimy o czteroetapowym algorytmie (lub "sześciokrokowym", w zależności od liczby transpozycji). Taki algorytm wstępnie został zaproponowany w celu poprawy alokacji pamięci (np. do optymalizacji pamięci podręcznej lub „operacji pozardzeniowych”, a w późniejszym czasie okazał się on algorytmem optymalnym, niezależnym od rozmiaru cache).
Ogólna faktoryzacja Cooleya-Tukeya przepisuje indeksy formula_9 oraz formula_71 w postaci formula_72 i formula_73 gdzie indeksy formula_9 i formula_71 zaczynają się od formula_76 (dla formula_77 1 lub 2). Oznacza to, że reindeksuje ona wejście formula_78 i wyjście formula_79 jako formula_2 przez formula_58 dwuwymiarowe tablice odpowiednio w układzie kolumnowym i układzie rzędowym; różnica pomiędzy tym indeksowaniem jest transpozycją, wspomnianą powyżej. Kiedy to przeindeksowanie jest podstawione do równania DFT dla formula_82 formula_83 krzyż członów zanika (jego wykładnikiem jest jedność), a pozostałe człony dają
gdzie każda wewnętrzna suma jest DFT rozmiaru formula_3 każda zewnętrzna suma jest DFT rozmiaru formula_62 a człony w nawiasie [...] są czynnikiem fazowym.
Arbitralna podstawa formula_87 (jak również mieszane podstawy) może być stosowana tak jak wykazali zarówno Cooley z Tukeyem, jak i Gauss (który przedstawił przykłady kroków radix-3 i radix-6). Cooley i Tukey pierwotnie przyjmowali że obliczenia motylkowe podstawy wymagają formula_88 pracy i stąd obliczyli, iż złożoność dla podstawy formula_87 wynosi formula_90 z liczenia wartości formula_91 dla całkowitych wartości formula_87 od 2 do 12 odkryto, że optymalna podstawa wynosi 3 (najbliższa liczba całkowita do "e", która minimalizuje formula_91). Ta analiza była błędna, chociaż podstawa obliczeń motylkowych jest również DFT i może być wykonana przez algorytm FFT w formula_94 operacjach, stąd podstawa formula_87 faktycznie anuluje złożoność formula_96 a optymalne formula_87 jest określone przez bardziej skomplikowane rozważania. W praktyce dość duże formula_87 (o wartości 32 lub 64) są potrzebne w celu skutecznego wykorzystania np. dużej liczby rejestrów procesora na nowoczesnych procesorach, a nawet nieograniczona podstawa formula_99 również osiąga złożoność formula_100 i wykazuje teoretyczne i praktyczne korzyści dla dużych formula_101 jak wspomniano powyżej.
Algorytmy zmiany kolejności danych, odwracania bitów i obliczeń w miejscu.
Choć powyższe streszczenie faktoryzacji DFT Cooley-Tukeya może być zastosowane w pewnej formie do wszystkich implementacji algorytmu, znacznie większa różnorodność istnieje w technikach porządkowania i dostępu do danych na każdym etapie FFT. Szczególnie interesujący jest problem opracowania algorytmu w miejscu, który nadpisuje dane wejściowe swoimi danymi wyjściowymi przy użyciu dodatkowej pamięci o wartości zaledwie O(1).
Najbardziej znana technika przeorganizowania obejmuje jawne odwrócenie bitu dla algorytmów radix-2 "in situ". Odwrócenie bitów jest permutacją, gdzie dana o indeksie formula_102 zapisana binarnie cyframi formula_103 formula_104 formula_105 formula_106 formula_107 (tj. 5 cyfr dla formula_108 danych wejściowych), jest przeniesiona do indeksu o odwróconych cyfrach formula_109 formula_106 formula_105 formula_104 formula_113 Rozważmy ostatnią fazę algorytmu radix-2 DIT podobnego do tego prezentowanego powyżej, gdzie dane wyjściowe są nadpisane w miejscu na danych wejściowych: kiedy formula_26 i formula_28 są połączone z size-2 DFT, te dwie wartości są nadpisane przez dane wyjściowe. Jednak, dwie wartości wyjściowe powinny znaleźć się w pierwszej i drugiej "połowie" tablicy wyjściowej, co odpowiada "najstarszemu" bitowi formula_116 (dla formula_108), podczas gdy dwie dane wejściowe formula_26 i formula_28 są przeplatane parzystymi i nieparzystymi elementami, co odpowiada "najmłodszemu" bitowi formula_120 Tak więc, w celu uzyskania danych wyjściowych w odpowiednim miejscu, te dwa bity muszą być wymieniane. Jeśli na wszystkich rekurencyjnych fazach jest zawarty algorytm radix-2 DIT, "wszystkie" bity muszą być zamienione i w ten sposób trzeba przetwarzać wstępnie dane wejściowe („lub” przetwarzać na koniec dane wyjściowe) z odwróceniem bitu aby otrzymać dane wyjściowe w porządku wejściowym. Analogicznie, jeżeli wszystkie czynności zostaną wykonane w odwrotnej kolejności, wynikiem będzie algorytm radix-2 DIF z bitowym odwróceniem w postprocessingu (lub odpowiednio w preprocessingu). Alternatywnie, niektóre zastosowania (takie jak splot) działają równie dobrze na danych z bitami odwróconymi, więc można wykonać transformacje w przód, przetwarzanie, a następnie odwrócić wszystkie transformaty bez odwracania bitów aby otrzymać końcowy wynik w naturalnym porządku.
Niemniej jednak wielu użytkowników FFT preferuje dane wyjściowe w naturalnym porządku, a oddzielna, jawna faza odwrócenia bitów może mieć istotny wpływ na czas obliczeń (choć odwrócenie bitów można wykonać w czasie formula_121 co było przedmiotem wielu badań). Ponadto podczas gdy permutacja jest odwróceniem bitów w przypadku radix-2, jest to przeważnie arbitralnym (mixed-base) odwróceniem cyfr dla przypadku mixed-radix, a algorytmy permutacji stają się bardziej skomplikowane do zaimplementowania. Co więcej, na wielu architekturach sprzętowych zalecane jest uporządkowanie pośrednich faz algorytmu FFT tak, by one operowały na kolejnych (lub przynajmniej na lepiej zaalokowanych) elementach danych. W tym celu, opracowano wiele alternatywnych metod implementacji dla algorytmu Cooleya-Tukeya, które nie wymagają oddzielnego odwracania bitów i/lub angażowania dodatkowych permutacji w pośrednich fazach.
Problem jest znacznie uproszczony, jeśli roważymy algorytm nie będący in situ: tablica wyjściowa różni się od tablicy wejściowej lub, równoważnie, dostępna jest pomocnicza tablica o równym rozmiarze. Alorytm Stockhama automatycznego sortowania wykonuje każdy etap FFT nie na miejscu, zazwyczaj zapisując dane „w tył i w przód” pomiędzy dwiema tablicami, transponując jedną „cyfrę” indeksów w każdym etapie, co było szczególnie popularne w architekturze SIMD. Jeszcze większy potencjał zalet SIMD (więcej kolejnych dostępów) zostały zaproponowany dla algorytmu Pease, który również zmienia kolejność metodą „nie w miejscu” w każdej fazie, lecz wymaga ona odrębnego odwrócenia bitu/cyfry i formula_100 pamięci. Można również bezpośrednio zastosować definicję faktoryzacji Cooleya-Tukeya z jawną rekurencją (depth-first) i małymi podstawami, w wyniku której otrzymujemy dane wyjściowe w naturalnym porządku „nie na miejscu” bez osobnego kroku permutacji (jak w pseudokodzie powyżej). Jednak fakt iż będą korzyści związane z alokowaniem niezależnym od wielkości cache na systemach z hierarchiczną pamięcią, może być podważony.
Typowa strategia dla algorytmów działających w miejscu bez dodatkowej pamięci i bez oddzielnych etapów odwracających cyfry pociąga za sobą transpozycję małych macierzy (które zamieniają poszczególne pary cyfr) na etapach pośrednich, które mogą być łączone z radix motylkowym w celu zredukowania liczby przejść nad danymi.

</doc>
<doc id="2807630" url="https://pl.wikipedia.org/wiki?curid=2807630" title="Maria Ciesielska">
Maria Ciesielska

Maria Ciesielska (ur. 15 sierpnia 1934 w Inowrocławiu) – polska aktorka.
Życiorys.
W 1955 roku, mając 21 lat, wystąpiła w filmie "Godziny nadziei", potem zagrała wiele innych ról w takich filmach jak: "Zimowy zmierzch", "Dezerter", "Zezowate szczęście", "Kwiecień", "Nieznany", "Pasażerka", "Dziadek do orzechów", "Bolesław Śmiały". Ostatnią rolę zagrała w serialu "Doktor Murek", w którym wcieliła się w rolę Miki Bożyńskiej.
W latach 1954-1958 aktorka Starego Teatru w Krakowie, od 1959 do 1968 i od 1984 do 1993 w Teatrze Polskim w Warszawie, w latach 1972-1982 w warszawskich Rozmaitościach. Wśród kilkudziesięciu ról zagrała m.in. Klarę w "Ślubach panieńskich" Aleksandra Fredry, Salomeę w "Śnie srebrnym Salomei" Juliusza Słowackiego, Kresydę w "Troilusie i Kresydzie" Williama Szekspira, Elżbietę w "Ryszardzie III" Szekspira, Marysię w "Weselu" Stanisława Wyspiańskiego, Julię w "Wilkach w nocy" Tadeusza Rittnera. Role filmowe m.in. w "Zezowatym szczęściu" (1960) i "Pasażerce" (1963) Andrzeja Munka, "Powrocie" Jerzego Passendorfera (1960), "Kwietniu" (1961), "Między brzegami" (1962), "Nieznanym" (1964) i "Bolesławie Śmiałym" własnego męża (1972). W Teatrze Telewizji m.in. w "Wachlarzu lady Windermare" Oscar Wilde'a (1969), "Niewidzialnej kochance" Pedro Calderóna de la Barca (1969), "Stasiu" Jerzego Jarockiego (1993).

</doc>
<doc id="2807631" url="https://pl.wikipedia.org/wiki?curid=2807631" title="DOAJ">
DOAJ



</doc>
<doc id="2807632" url="https://pl.wikipedia.org/wiki?curid=2807632" title="Walki o Rothenburg">
Walki o Rothenburg

Walki o Rothenburg – walki stoczone 16 kwietnia 1945 roku o Rothenburg podczas II wojny światowej, wstęp do operacji łużyckiej w ramach operacji berlińskiej.
Zgodnie z dyrektywą z 8 kwietnia 1945 roku dowódcy 1 Frontu Ukraińskiego, 2 Armia Wojska Polskiego (2 AWP) miała w ramach operacji berlińskiej przełamywać obronę niemiecka na odcinku Rothenburg - folwark Wysokie. W nocy 11 kwietnia 2 AWP zluzowała sowiecką 13 Armię nad Nysą Łużycka, w 30 km pasie od m. Młoty do folwarku Wysokie. Obrona niemiecka o głębokości 35 - 35 km opierała się na rzekach: Nysa Łużycka, Weißer Schöps i Schwarzer Schöps. Przed frontem 2 AWP broniły się dwie dywizje niemieckie: Dywizja Grenadierów Pancernych Brandenburg i 615 Dywizja Specjalna z 4 Armii Pancernej Grupy Armii „Środek”. W I rzucie ok. 19 tys. żołnierzy, w II rzucie ok. 21 tys. Zadaniem 2 AWP było sforsowanie Nysy i przełamanie obrony niemieckiej na odcinku Rothenburg - Wysokie oraz rozwinięcie natarcia na ogólnym kierunku: Niska, Kleinwelka, Drezno na głębokość 90 km. 
Działające w I rzucie, na głównym kierunku natarcia, na lewym skrzydle 9 i 8 DP, po sforsowaniu Nysy na odcinku Rothenburg - Wysokie w pierwszym dniu operacji miały opanować szosę Rietschen– Niska, szosę prowadzącą z Niskiej na południe. Na kierunku pomocniczym 10 i 7 DP otrzymały zadanie: związać Niemców na odcinku od Młotów do Rothenburga. 7 DP we współdziałaniu z 9 DP opanować Rothenburg. Na prawym skrzydle 1 AWP działała 5 AGw, na lewym 52 Armia i 7 Korpus Zmechanizowany.
W dniach 13–15 kwietnia dywizje wykonały rozpoznanie walką W nocy 15 kwietnia uchwyciły trzy przyczółki..
16 kwietnia o 6:15 rozpoczęło się przygotowanie artyleryjskie. Przy postawionej 22 kilometrowej zasłonie dymnej o 7:00 rozpoczęto natarcie z forsowaniem Nysy Łużyckiej. W rejonie Rothenburga Nysę forsowała 9 DP wzmocniona jednostkami artylerii pancernej i saperów. Na lewym skrzydle nacierał 28 pp, na prawym 26 pp, w II rzucie był 30 pp. Około południa 28 pp przełamał niemiecka obronę na południu od Rothenburga i rozwijał natarcie na m. Horka. Bezpośrednio miasto atakował 26 pp. W godzinach popołudniowych walki przeniosły się do południowo-wschodniej części miasta. Do walki o południowy skraj miasta został wprowadzony 1 batalion 30 pp. Po dwóch godzinach walk, w czasie których dochodziło do walk wręcz, oddziały polskie wdarły się do śródmieścia. W tym czasie na północy Rothenburga oddziały niemieckie wiązał walka 37 pp z 7 DP. Do 18:30 miasto było opanowane.
Po zdobyciu Rothenburga i likwidacji zagrożenia z lewego skrzydła, 9 DP przyspieszyła natarcie. Do końca dnia przełamała opór Niemców na pierwszej i drugiej pozycji oraz podeszła pod trzecią pozycję, która była rozbudowana wzdłuż rz. Schwarzer Schöps.
Straty: w 26 pp 9 DP poległo i zaginęło 100 żołnierzy, 300 było rannych.
Walki żołnierzy polskich o Rothenburg zostały upamiętnione na Grobie Nieznanego Żołnierza w Warszawie, napisem na jednej z tablic po 1945 r. „ROTHENBURG”.

</doc>
<doc id="2807636" url="https://pl.wikipedia.org/wiki?curid=2807636" title="Pholiota populnea">
Pholiota populnea



</doc>
<doc id="2807637" url="https://pl.wikipedia.org/wiki?curid=2807637" title="Smugobok">
Smugobok

Pod nazwą smugobok opisywane są 2 gatunki ryb aterynokształtnych:

</doc>
<doc id="2807638" url="https://pl.wikipedia.org/wiki?curid=2807638" title="Łuskwiak niszczący">
Łuskwiak niszczący



</doc>
<doc id="2807644" url="https://pl.wikipedia.org/wiki?curid=2807644" title="Okropności wojny">
Okropności wojny

Okropności wojny (hiszp. "Los Desastres de la Guerra") – cykl 82 rycin wykonanych przez hiszpańskiego malarza i rytownika Francisca Goyę w latach 1810–1815. Grafiki powstały pod wpływem doświadczeń hiszpańskiej wojny niepodległościowej toczonej przeciwko Francuzom, która znacząco wpłynęła na twórczość Goi. Tytuł "Okropności wojny", pod którym seria jest znana nie został nadany przez samego artystę. Oryginalny tytuł był dłuższy i brzmiał "Fatalne skutki krwawej wojny z Napoleonem w Hiszpanii. I inne dosadne kaprysy" (hiszp. "Fatales consequencias de la sangrienta guerra en España con Buonaparte, Y otros caprichos enfáticos"). Został ręcznie napisany przez Goyę na albumie próbek przeznaczonym dla jego przyjaciela.
Historycy sztuki wyróżniają w tej serii rycin trzy grupy tematyczne – wojnę, głód oraz alegorie polityczne i kulturowe. Goya przywołuje zarówno obrazy wojennego pokłosia, jak i wielkiego głodu panującego w Madrycie w końcowej fazie konfliktu. Odwołuje się także do monarchii absolutnej Ferdynanda VII. Krytyka socjo-polityczna jest często przedstawiona poprzez personifikację zwierząt.
Niewiele rycin zostało opatrzonych datą, ale większość została sygnowana i podwójnie numerowana przez samego malarza. W lewym dolnym rogu numeracja jest niekompletna, prawdopodobnie jest to pierwotny porządek wskazujący na kolejność powstawania rycin. W lewym górnym rogu znajdują się numery od 1 do 80, nadane prawdopodobnie po zakończeniu pracy nad całą serią. W większości kolejność została zachowana, są jednak wyjątki, np. rycina nr 1 powstała jako ostatnia, już po zakończeniu wojny.
Za życia Goi wydrukowano jedynie 2 serie rycin (próbek nieprzeznaczonych na sprzedaż), jedną z nich otrzymał od malarza jego przyjaciel krytyk sztuki Juan Agustín Ceán Bermúdez. Oficjalnie wydano je w 1863 roku z inicjatywy Królewskiej Akademii Sztuk Pięknych św. Ferdynanda w Madrycie. Kolejne edycje miały miejsce w latach 1892, 1903 i 1906.
Grafiki zostały wykonane głównie techniką akwaforty, akwatinty i miedziorytu z niewielką pomocą suchej igły i skrobaka. W przeciwieństwie do poprzedniej serii grafik – "Kaprysów", Goya częściej stosował akwatintę, prawdopodobnie z braku materiałów trudno dostępnych w czasie wojny.
Okoliczności powstania.
Badania nad techniką, użytymi materiałami i kontekstem historyczno-artystycznym wskazują okres powstania "Okropności wojny" na lata 1810–1815. Goya wkroczył wtedy w szóstą dekadę życia, był znanym i cenionym malarzem związanym z królewskim dworem. Jednocześnie dotkliwie odczuwał konsekwencje przebytych wcześniej ciężkich chorób, które pozostawiły go niemal całkowicie głuchym.
Na początku października 1808, na prośbę generała Palafoxa, udał się w podróż do rodzinnej Saragossy. Miał za zadanie zilustrować wydarzenia związane z niedawnym oblężeniem miasta. Podczas tej podróży był świadkiem wielu wojennych działań i ich skutków. To doświadczenie znalazło swoje odzwierciedlenie na obrazach "Wyrób prochu" i "Wyrób kul w Sierra da Tardienta" powstałych w tym samym czasie co "Okropności wojny".
Od października 1808 roku Goya zaczął pracę na szkicami przygotowawczymi (w większości należą do zbiorów Prado), a w 1810 powstały pierwsze ryciny. Szkice niewiele różnią się od docelowych rycin; Goya poprawił kompozycję i zrezygnował z niektórych elementów anegdotycznych nadając im bardziej uniwersalny charakter. Odrzucił także konwencjonalny koncept heroicznej śmierci.
W miarę upływu czasu Goya doświadczał coraz większego niedostatku podstawowych materiałów takich jak papier dobrej jakości czy miedziane płytki. Ta sytuacja zmusiła go do zniszczenia oryginalnych matryc przedstawiających dwa pejzaże, z których powstało jedynie kilka odbitek. Zostały przecięte na pół i posłużyły do wykonania rycin z serii "Okropności wojny". Papier oraz płytki użyte do wykonania rycin tej serii są bardzo słabej jakości, w porównaniu do tych użytych do "Tauromachii" czy "Szaleństw". Według Jesusy Vegi jest to dowód na to, że praca nad tą serią została ukończona w 1815 roku, kiedy dobre jakościowo materiały były dla Goi trudno dostępne. Po części ze względu na brak materiałów rozmiar i kształt rycin jest zróżnicowany od najmniejszych mierzących 14,3 × 16,6 cm (rycina nr 14, "Ciężki jest ten krok!") do największych o wymiarach 16,0 × 25,5 cm (rycina nr 24, "Mogą się jeszcze przydać").
Goya wykonał 56 rycin w czasie wojny na półwyspie iberyjskim, są one uważane za naoczne świadectwa. Liczne ryciny z drugiej grupy i cała ostatnia grupa (w tym rycina nr 1) powstały najprawdopodobniej już po zakończeniu wojny, kiedy materiały grawerskie znów były dostępne. Tytuły niektórych rycin wskazują na obecność Goi jako świadka przedstawionych scen, m.in. "Ja to widziałem" (nr 44) i "Nie można na to patrzeć" (nr 26). Nie wiadomo jak wiele rycin z tej serii odzwierciedla osobiste obserwacje i doświadczenia Goi. Uważa się, że widział na własne oczy wiele scen przedstawionych w pierwszej i drugiej grupie, a niektóre z nich znał z relacji świadków. Goya używał szkicownika, który zabierał ze sobą odwiedzając miejsca walk. W swojej pracowni przenosił szkice na miedziane płytki. Wszystkie rysunki powstały na takim samym papierze, a miedziane płytki są jednakowe.
Dokładnie nie wiadomo jakie były intencje Goi, kiedy zdecydował się na tak drastyczne przedstawienie skutków wojny. Historycy uważają, że ta seria rycin stanowi wyraz sprzeciwu wobec przemocy Powstania Dos de Mayo z 1808 roku, wojny toczonej przeciwko Francji w latach 1808–1814 oraz prześladowań liberałów wynikających z restauracji hiszpańskiej monarchii w 1814 roku. W czasie konfliktu z Napoleonem Goya zachował stanowisko nadwornego malarza (ale nie pobierał pensji) pracując zarówno dla hiszpańskich, jak i francuskich zwierzchników. Doświadczenia wojny głęboko wpłynęły na jego osobę i twórczość, jednak poza tytułami poszczególnych rycin nie zachował się żaden komentarz Goi do tej serii.
Serię opublikowano po raz pierwszy dopiero w 1863 roku, 35 lat po śmierci malarza. Prawdopodobnie dopiero wtedy publikacja dzieł krytykujących zarówno hiszpańską, jak i francuską monarchię była politycznie bezpieczna. W sumie wydrukowano około 1000 odbitek, jednak te późniejsze były gorszej jakości.
W 1873 roku hiszpański pisarz Antonio de Trueba opublikował rzekome wspomnienia ogrodnika Goi o imieniu Isidro dotyczące okoliczności powstania serii rycin. De Trueba podaje, że rozmawiał z ogrodnikiem w 1836 roku. Isidro miał przypomnieć sobie, że 1808 roku towarzyszył Goi w wyprawie na miejsce egzekucji na wzgórzu Príncipe Pío, gdzie malarz szkicował rozstrzelane ofiary. Znawcy Goi podchodzą sceptycznie do tej wersji wydarzeń, zwłaszcza Nigel Glendinning, który uważał je za rodzaj „romantycznej fantazji” na temat życia artysty.
Tło historyczne.
W kluczowym dla powstania tej serii rycin 1808 roku europejska scena polityczna była zdominowana przez militarne podboje Napoleona Bonapartego. Ponieważ Hiszpania kontrolowała dostęp do Morza Śródziemnego, stała się strategicznym celem dla Francji. Panujący w Hiszpanii Karol IV był na arenie międzynarodowej postrzegany jako nieudolny władca, a jego pozycja była zagrożona przez probrytyjskiego następcę, księcia Ferdynanda. Napoleon wykorzystał naiwność Karola i zaproponował wspólny podbój i rozbiór terytorium Portugalii pomiędzy Francją i Hiszpanią. Sprawujący faktyczną władzę w Hiszpanii pierwszy minister Manuel Godoy miał w konsekwencji otrzymać tytuł księcia Algarve. Skuszony ofertą Napoleona, Godoy nie odczytał jego prawdziwych intencji. Zarówno cesarz, jak i książę Ferdynand planowali użyć inwazji na Portugalię jako przykrywki, podczas gdy prawdziwym celem było wprowadzenie wojsk francuskich na teren Hiszpanii i przejęcie władzy w kraju.
Pod pozorem wzmocnienia hiszpańskiej armii 23 000 francuskich żołnierzy wkroczyło do Hiszpanii w listopadzie 1807 roku. Nawet kiedy ich prawdziwe intencje stały się jasne w lutym następnego roku, francuskie wojska nie spotkały się z większym oporem. W 1808 roku miał miejsce bunt w Aranjuez zapoczątkowany przez sprzymierzeńców księcia Ferdynanda. Manuel Godoy został pojmany, a Karol IV zmuszony do abdykacji na rzecz syna. Książę wstąpił na tron jako Ferdynand VII 19 marca 1808. Ferdynand liczył na protekcję Napoleona, ten jednak postanowił osadzić na hiszpańskim tronie swojego brata Józefa. Pod pretekstem mediacji Napoleon wezwał Karola i Ferdynanda do Bajonny we Francji, gdzie zmusił oboje do rezygnacji z pretensji do tronu na rzecz Józefa.
Podobnie jak inni hiszpańscy liberałowie Goya znalazł się w trudnej sytuacji w obliczu francuskiej inwazji. Początkowo wspierał ideały francuskiej rewolucji wierząc, że oświeceniowe idee uwolnią Hiszpanię od feudalizmu i zaszczepią w niej demokrację. W Hiszpanii toczyły się jednocześnie dwa konflikty: opór przeciwko francuskiej inwazji oraz walka pomiędzy liberałami oraz konserwatywną klasą rządzącą. Ten podział stał się bardziej wyraźny po ostatecznym wycofaniu się Francuzów.
Wielu z przyjaciół Goi takich jak poeci Juan Meléndez Valdés i Leandro Fernández de Moratín należało do tzw. "afrancesados" (sfrancuziałych) zwolenników (lub kolaborantów w oczach innych) Józefa Bonapartego. Goya utrzymał swoją pozycję nadwornego malarza, dla której przysięgał lojalność Józefowi.
Goya był świadkiem podporządkowania hiszpańskiej ludności przez francuskie wojsko, świadczy o tym komentarz do ryciny nr 44 "Ja to widziałem". W latach okupacji malował portrety osobistości z różnych obozów politycznych w tym jeden alegoryczny portret Józefa Bonapartego w 1810 roku oraz "Portret księcia Wellingtona" (1812–14), oraz innych hiszpańskich i francuskich generałów. W międzyczasie pracował nad szkicami do "Okropności wojny". Ostatnie ryciny są świadectwem "rozczłonkowania Hiszpanii" (hiszp. "el desmembramiento d’España").
Tematyka.
Pod względem tematyki seria rycin dzieli się na trzy części:
Na najstarszych rycinach z grupy o tematyce wojennej Goya wydaje się sympatyzować z obrońcami Hiszpanii. Ukazuje patriotów przeciwstawiających się potężnemu, anonimowemu najeźdźcy, który traktuje ich z największą okrutnością. Na późniejszych rycinach różnica pomiędzy Hiszpanami a ich wrogiem zaciera się. Trudno jest powiedzieć, do którego obozu należą przedstawione okaleczone ciała. Niektóre tytuły rycin wyraźnie kwestionują intencje obu stron, np. "Słusznie czy niesłusznie?". Krytyk Philip Shaw uważa, że ta dwuznaczność jest obecna także w ostatniej grupie rycin, gdzie nie widać różnicy pomiędzy heroicznymi obrońcami ojczyzny, a barbarzyńskim stronnikami "ancien régime".
Wojna.
Ryciny od 1 do 47 w większości stanowią realistyczne przedstawienia koszmaru wojny z Francuzami. Przedstawiają powojenne pokłosie, obraz po zakończonych walkach składający się ze spiętrzonych okaleczonych ciał. Zarówno hiszpańskie, jak i francuskie oddziały znęcały się nad pojmanymi przeciwnikami i stosowały tortury. Goya szczegółowo i realistycznie przedstawił na swoich rycinach barbarzyństwo żołnierzy. Przedstawił także śmierć ludności cywilnej, oraz kobiety jako ofiary napaści i gwałtów. Cywile często podążali za oddziałami na miejsce bitwy. Jeżeli ich strona wygrała, kobiety i dzieci przeszukiwały pole walki próbując odnaleźć swoich mężów, ojców czy synów. Jeżeli przegrali, rodziny uciekały w obawie przed śmiercią i gwałtem.
Pierwszą ryciną w grupie o tematyce wojennej jest "Smutne przeczucie tego, co nastąpi", na której mężczyzna klęczy w ciemności z szeroko rozpartymi ramionami. Kolejne ryciny obrazują walkę z Francuzami. Ryciny od 31 do 39, koncentrujące się bestialstwie żołnierzy, powstały w tej samej partii co ryciny o tematyce głodu. Inne opierają się na rysunkach, które Goya tworzył w jednym ze swoich szkicowników. Znajdowały się w nim szkice, w których analizował temat groteskowego ciała i porównywał je z ikonografią torturowanych i męczeńskich postaci. Na wykonanym tuszem rysunku "Nie można na to patrzeć" analizował motyw poniżonego ciała, pełnego patosu i tragedii, podobnie jak wcześniej badał komiczny efekt podrzucanego manekina z projektu do tapiserii pt. "Kukła" (1791–92).
Goya odrzuca motyw pełnego godności wojennego heroizmu zrywając w ten sposób z obowiązującym kanonem hiszpańskiej sztuki. Nie skupia się na indywidualnych uczestnikach walk i sławnych patriotach – przedstawia anonimowe ofiary wojny. Wyjątkiem jest rycina nr 7 "Co za odwaga!", która przedstawia Augustynę Aragońską (1786–1857), bohaterkę oblężenia Saragossy, w którym zginęło 54 000 hiszpańskich żołnierzy. Augustyna przynosiła jedzenie kanonierom w czasie oblężenia miasta, a kiedy broniący jednej z bram polegli, sama odpaliła armaty. Chociaż Goya nie mógł być świadkiem tej sceny, możliwe, że jego wizyta w rodzinnej Saragossie pomiędzy pierwszą i drugą fazą oblężenia mogła zainspirować tę rycinę, a nawet całą serię.
Głód.
Druga grupa rycin (nr 48-64) obrazuje skutki epidemii głodu, która panowała w Madrycie od sierpnia 1811 do sierpnia 1812 roku, kiedy armia Wellingtona wyzwoliła miasto. Z głodu zmarło wtedy około 20 000 mieszkańców miasta. Goya przenosi swoje zainteresowanie z anonimowych scen wojennej masakry, które mogły się rozgrywać w każdym hiszpańskim regionie, na konkretną tragedię rozgrywającą się w stolicy. Głód był spowodowany przez wiele czynników; m.in. drogi do miasta były zablokowane zarówno przez francuskie oddziały, jak i hiszpańską partyzantkę i bandytów, co uniemożliwiało dostawy żywności.
Goya nie analizuje przyczyn, nie wskazuje także winnych tej tragedii. Skupia się na wpływie głodu na społeczeństwo. Mimo że przedstawione sceny opierały się na obserwacjach malarza zebranych w stolicy, żadna z nich nie wskazuje na konkretne wydarzenia. Nie można też zidentyfikować budynków i zlokalizować scen. Goya przedstawia ciemne masy martwych i ledwo żywych ciał, mężczyzn niosących martwe kobiety, pogrążone w żałobie dzieci opłakujące zmarłych rodziców. Według Roberta Hughsa rycina nr 50 pt. "Nieszczęsna matka!" jest najbardziej wymownym i przejmującym obrazem z tej grupy. Sugeruje, że przestrzeń pomiędzy łkającą dziewczynką i ciałem jej zmarłej matki wyraża istotę straty i sieroctwa. Ta grupa rycin została najprawdopodobniej ukończona na początku 1814 roku. Niedobór materiałów mógł być powodem częstszego stosowania akwatinty, Goya był także zmuszony używać uszkodzonych płytek lub ponownie używać starych, wypolerowanych.
Burbonowie i kościół.
Ryciny od 65 do 82 zostały nazwane przez malarza „dosadnymi” („caprichos enfáticos”). Powstały w latach 1812–1820 – okresie, który obejmuje upadek Ferdynanda VII i jego powrót do władzy. Ryciny przedstawiają alegoryczne sceny stanowiące krytykę hiszpańskiej polityki powojennej, działalności inkwizycji oraz tortur stosowanych przez wymiar sprawiedliwości. Pomimo że w kraju zapanował pokój, przywrócona przez króla monarchia absolutna oznaczała nowy okres terroru i represji. Prześladowania były skierowane głównie przeciwko liberałom i zwolennikom konstytucji, do których należał Goya. Tytuł „fatalne konsekwencje”, który malarz nadał serii, jest dosadnym komentarzem do zaistniałej sytuacji. Robert Hughes nazwał tę serię „okropnościami pokoju”.
Sześć lat po powrocie Ferdynanda na tron w Hiszpanii wybuchła rewolta pod wodzą Rafaela del Riego, której celem było przywrócenie konstytucji z 1812 roku. W marcu 1823 roku król został zmuszony do przyjęcia postulatów del Riego, ale już we wrześniu, w wyniku francuskiej inwazji na Hiszpanię konstytucyjny rząd został usunięty. Ostatnie ryciny powstały w tym burzliwym okresie – już po przywróceniu konstytucji, ale przed wyjazdem Goi z Hiszpanii w maju 1824 roku. Zawierają zarówno optymistyczne, jak i cyniczne elementy, co sprawia, że trudno jednoznacznie odnieść je do konkretnych wydarzeń z tego okresu.
Wiele rycin z tej grupy tematycznej nawiązuje do prześmiewczego stylu z powstałych wcześniej "Kaprysów". Rycina nr 75 pt. "Sztuczki szarlatanów" przedstawia duchownego z głową papugi, który przemawia do publiczności złożonej z osłów i małp. Spacerujący po linie papież z ryciny nr 77 został zmieniony na kardynała lub biskupa w wersji wydanej w 1863 roku. Niektóre ryciny przedstawiające zwierzęta wydają się czerpać z utworów Giovanniego Battisty Castiego takich jak „Mówiące zwierzęta” wydane w 1802 roku. Na rycinie nr 74 pt. "To jest najgorsze!" wilk będący personifikacją ministra, podpisuje się nazwiskiem Castiego pod cytatem z jego utworu. Rycina obarcza winą za okrucieństwa rządzących godzące się na tę sytuację ofiary.
Kilka rycin wyraża sceptycyzm wobec bałwochwalczego czczenia religijnych obrazów. W niektórych przypadkach wczesnochrześcijańska ikonografia, zwłaszcza figury i procesje, jest wyśmiewana i dyskredytowana. Rycina nr 67 "I ta nie mniej" ukazuje dwie figury (jedna z nich przedstawia dziewicę Marię – "Virgen de la Soledad") niesione przez zgarbionych kleryków. Figura Marii jest niesiona w poziomej pozycji, wydaje się, że leży na plecach kleryków niemal ich przygniatając. Fakt, że nie jest niesiona pionowo ujmuje jej godności i triumfalnego charakteru, nadając jej wygląd zwykłego przedmiotu. Według krytyków sztuki Victora Stoichiţă i Anny Marii Coderch za pomocą tej ryciny Goya stwierdza, że wsparcie, którego kościół udzielił odradzającej się dynastii Burbonów było iluzoryczne, ponieważ zaproponował on jedynie adorację pustej formy.
Wydana seria "Okropności wojny" rozpoczyna się i kończy ryciną przestawiającą samotną, wewnętrznie rozdartą postać. Dwie ostatnie ryciny przedstawiają kobietę z wieńcem na głowie, która może być personifikacją Hiszpanii, prawdy lub hiszpańskiej konstytucji z 1812 roku. Na rycinie nr 79 pt. "Prawda umarła", kobieca postać jest martwa. Na kolejne rycinie pt. "Czy zmartwychwstanie?" ta sama postać leży na plecach eksponując pierś, emanuje światłem, w którym nikną otaczające ją postaci mnichów i potworów. Na rycinie nr 82 "Esto es lo verdadero" ponownie obnażona postać leży przed wieśniakiem reprezentując pokój i dobrobyt.
Publikacja.
Ryciny nie zostały wydane za życia Goi, ale malarz sam wydrukował wiele indywidualnych próbek oraz dwa albumy, z których tylko jeden był kompletny. Zachowało się także wiele szkiców przygotowawczych do tej serii rycin. Większość z nich została wykonana sangwiną i opatrzona inną niż same ryciny numeracją. Najważniejsza kolekcja indywidualnych próbek została zakupiona w Hiszpanii przez szkockiego kolekcjonera sztuki baroneta Williama Stirlinga. Stirling kupił kolekcję od Valentina Carderery, który najprawdopodobniej uzyskał ją od wnuka Goi, Mariana. W 1951 album próbek został kupiony przez Museum of Fine Arts w Bostonie. Kolekcja zawiera unikatową niedokończoną rycinę z pierwszej grupy pt. "Infame provecho". Cała kolekcja z muzeum w Bostonie składa się z 85 rycin, włączając 3 mniejsze prace pt. "Więźniowie" powstałe w 1811 roku, które nie należą do serii.
Goya podarował kompletny album próbek swojemu przyjacielowi Bermudezowi. Album zawiera stronę tytułową napisaną odręcznie przez malarza, jest podpisany w rogach stron, oraz zawiera numery i tytuły również naniesione przez Goyę. Znajdujące się tam tytuły rycin zostały skopiowane w pierwszym oficjalnym wydaniu w 1863 roku.
Syn Goi, Javier, był w posiadaniu 80 próbek, które przekazał Akademii św. Ferdynanda. Ryciny numer 81 i 82 trafiły do akademii w 1870 roku i zostały wydane dopiero w 1957.
Kolekcja odbitek należąca do rodziny Bermúdez została wypożyczona przez Akademię św. Ferdynanda, kiedy przygotowywano pierwsze wydanie rycin w 1863 roku. Oryginalne tytuły naniesione odręcznie przez Goyę na próbkach zostały wiernie wyryte na płytkach, łącznie z błędami w pisowni malarza. Jeden z tytułów został zmieniony z prawdopodobnie zbyt nihilistycznej wersji na "Nic. To się okaże". Jedna płytka została „dopracowana”. W czasie druku użyto znacznie więcej tuszu w porównaniu do próbek Goi, miało to wpływ na natężenie koloru otrzymanych obrazów. Kolekcja rodziny Bermúdez jest unikatowa, gdyż ukazuje sposób w jaki Goya zamierzał wydrukować ryciny.
W sumie wydrukowano ponad 1000 odbitek:
Ostatnie ryciny wydrukowano w 1937 roku. Różniły się one jakością, zwłaszcza ostatnie edycje, gdzie nastąpiło zużycie akwatinty. Przed wydaniem z 1892 roku płytki były prawdopodobnie pokryte stalą w celu zapobieżenia dalszemu zużyciu. Wiele albumów zostało podzielonych i znajdują się w różnych muzealnych i prywatnych kolekcjach.
Możliwe, że Goya nie zdecydował się na wydanie "Okropności wojny" w obawie przed represjami ze strony króla Ferdynanda VII. Uważa się, że Goya zamierzał wydać pierwsze 56 rycin w 1814 roku, w okresie kilku miesięcy euforii i optymizmu, które zapanowały po zakończeniu wojny. Jednak 11 maja 1814 roku Ferdynand VII odrzucił konstytucję i potępił jej oświeceniowych zwolenników, co uniemożliwiło bezpieczną publikację rycin. Niektórzy historycy sztuki uważają, że Goya nie wydał rycin ponieważ podchodził sceptycznie do wykorzystywania sztuki do politycznych celów; uważał swoje prace za osobiste rozważania, których powstanie przyniosło mu ulgę. Licht uważa, że Goya nigdy nie zmierzał ich wydać za życia. Większość jednak jest zdania, że Goya czekał na możliwość wydrukowania rycin bez cenzury.
Tytuły i numery scen łączą niektóre ryciny ze sobą tworząc dłuższe grupy, nawet jeśli same sceny nie są ze sobą powiązane. Przykładem mogą być ryciny nr 2-5 ("Słusznie czy niesłusznie?", "Kobiety dodają odwagi", "I są jak dzikie bestie", "Dobrze ci tak"), a także grupa 9-11 ("Nie chcą", "Tego też nie", "Za nic w świecie"). Inne ryciny przedstawiają sceny z tego samego wydarzenia lub historii: nr 46 "To jest złe" i nr 47 "Tak się stało", na których widać mnicha zamordowanego przez rabujących kościoły Francuzów. Jest to rzadki u Goi wyraz współczucia dla kleru, przedstawianego zwykle po stronie odpowiedzialnych za krzywdy ciemiężycieli.
Technika i styl.
Goya zerwał z obowiązującymi malarskimi tradycjami. Odrzucił pompatyczne przedstawienia heroizmu z poprzednich hiszpańskich konfliktów, aby pokazać skutki wojny dla jednostki. Porzucił także kolor na rzecz cienia i szarości.
Wpływ na sztukę.
Pomimo że "Okropności wojny" stanowią ważne dzieło sztuki o charakterze antywojennym, przez dłuższy czas pozostawały nieznane. Dopiero po pierwszym oficjalnym wydaniu w 1863 roku udało im się dotrzeć do szerszej publiczności. Różne interpretacje, które się wtedy pojawiły odzwierciedlały specyficzną wrażliwość swojej epoki. Na początku XIX wieku Goya był widziany jako artysta preromantyczny, a przedstawione na rycinach okaleczone ciała stały się inspiracją dla Théodore’a Géricaulta widoczną m.in. w jego dziele pt. "Tratwa Meduzy".
Luis Buñuel identyfikował się z typowym dla Goi poczuciem absurdu, odnosił się do prac malarza w swoich filmach takich jak "Złoty wiek" (przy którym współpracował także Salvador Dalí) oraz "Anioł zagłady". Wpływ "Okropności wojny" jest wyjątkowo czytelny na obrazie Dalego pt. "Miękka konstrukcja z gotowaną fasolką – przeczucie wojny domowej" powstałym w 1936 roku w odpowiedzi na wydarzenia, które doprowadziły do wojny domowej w Hiszpanii. Obecne na jego obrazie zniekształcone kończyny, agonizujący wyraz twarzy, złowieszcze chmury i uczucie brutalnego stłumienia przywołują na myśl rycinę nr 39 pt. "Wielki wyczyn! Z trupami!" na której widać okaleczone ciała na tle jałowego pejzażu.
W 1993 roku bracia Jake i Dinos Chapman z ruchu Young British Artists stworzyli 82 miniaturowe figurki inspirowane scenami z rycin "Okropności wojny". Ich prace zyskały szerokie uznanie i zostały zakupione przez Tate Gallery w tym samym roku. Przez wiele lat ryciny Goi stanowiły źródło inspiracji dla braci Chapman. Stworzyli oni wiele wariacji opartych na rycinie nr 39 "Wielki wyczyn! Z trupami!". W 2003 roku wystawili zmodyfikowaną wersję serii "Okropności wojny". Zakupili kompletną serię rycin wydaną w 1937 roku jako protest przeciwko faszystowskiemu bestialstwu hiszpańskiej wojny domowej. Na rycinach dorysowali i wkleili demoniczne klauny oraz głowy szczeniaków. Bracia Chapman interpretowali swoje prace łącząc temat rzekomego wprowadzenia idei oświecenia do XIX-wiecznej Hiszpanii przez Napoleona z rzekomym wprowadzeniem demokracji na Bliskim Wschodzie przez Tony’ego Blaira i George’a W. Busha.
Lista rycin.
Lista rycin według drugiego, kompletnego wydania z 1892 roku:
Dodatkowe ryciny:
81. Fiero monstruo! – akwaforta, sucha igła, rylec 17,5 × 21,6 mm
82. Esto es lo verdadero – akwaforta, akwatinta, sucha igła, rylec, gładzik 17,7 × 21,7 mm
Infame provecho (niedkończona) – rysunek sangwiną 17,9 × 23,4 mm

</doc>
<doc id="2807651" url="https://pl.wikipedia.org/wiki?curid=2807651" title="Norberto Anido">
Norberto Anido

Norberto Anido (ur. 1 października 1933 w Avellanedzie) – argentyński piłkarz, grający podczas kariery na pozycji obrońcy.
Kariera klubowa.
Norberto Anido piłkarską karierę rozpoczął w Racing Club de Avellaneda w 1955. Z Racingiem dwukrotnie zdobył mistrzostwo Argentyny w 1958 i 1961. W lidze argentyńskiej rozegrał 203 spotkania. W 1966 był zawodnikiem kolumbijskiego Atlético Nacional.
Kariera reprezentacyjna.
W reprezentacji Argentyny Anido występował w 1959. W reprezentacji zadebiutował 18 listopada 1959 w przegranym 2-4 towarzyskim meczu z Chile. Pod koniec 1959 uczestniczył w dodatkowej edycji Mistrzostwach Ameryki Południowej, na których Argentyna zajęła drugie miejsce. Na turnieju w Ekwadorze wystąpił w dwóch meczach z Paragwajem i Brazylią, który był jego ostatnim meczem w reprezentacji. Ogółem w reprezentacji wystąpił w 3 meczach.
W 1955 uczestniczył w Igrzyskach Panamerykańskich, na których Argentyna zdobyła złoty medal. Na turnieju w Meksyku Anido wystąpił w pięciu meczach z Antylami Holenderskimi, Wenezuelą i Meksykiem.

</doc>
<doc id="2807656" url="https://pl.wikipedia.org/wiki?curid=2807656" title="Lisandro de la Torre">
Lisandro de la Torre

Lisandro de la Torre (ur. 6 grudnia 1868 w Rosario, zm. śmiercią samobójczą 5 stycznia 1939 w Buenos Aires) – argentyński polityk, publicysta, prawnik i właściciel ziemski.
W 1898 założył gazetę "La Republica". W 1908 założył Ligę Południową ("Liga de Sur"), organizację, która broniła spraw farmerów z prowincji Santa Fe. W 1914 założył Postępową Partię Demokratyczną. W 1916 oraz w 1931 kandydował na prezydenta. Był również senatorem (1931-1937). Wystąpieniami piętnującymi korupcję rządową zapewnił sobie szeroką popularność.

</doc>
<doc id="2807657" url="https://pl.wikipedia.org/wiki?curid=2807657" title="Aqua Timez">
Aqua Timez

 – japoński pop rockowy/alternatywnorockowy zespół wydający w wytwórni Epic Records Japan.
Grupa znana przede wszystkim z piosenek do anime "Bleach" – openingów „Alones” i „Velonica”, endingu „Mask” oraz „Sen no Yoru wo Koete” (użytej w napisach końcowych filmu kinowego), chociaż wykonała także utwory do "", "Star Drivera" czy "Brave Story".

</doc>
<doc id="2807659" url="https://pl.wikipedia.org/wiki?curid=2807659" title="Kaplica św. Katarzyny w Jekaterynburgu">
Kaplica św. Katarzyny w Jekaterynburgu

Kaplica św. Katarzyny Aleksandryjskiej (ros. Часовня во имя Святой великомученицы Екатерины) – prawosławna kaplica (czasownia) znajdująca się w Jekaterynburgu. Wzniesiona w 1998 na placu Pracy, w miejscu ołtarza głównego dawnego soboru św. Katarzyny (zniszczonego w 1930).
Historia.
W 1723 na miejscu dzisiejszej kaplicy rozpoczęto budowę cerkwi dedykowanej św. Katarzynie Aleksandryjskiej. W 1726 cerkiew została konsekrowana i rozpoczęły się w niej regularne nabożeństwa liturgiczne. W pierwszej połowie XVIII w. była to jedna z nielicznych prawosławnych świątyń znajdujących się na terenie Jekaterynburga. Lata zaniedbań i ciężkie warunki klimatyczne sprawiły, że wkrótce stan techniczny obiektu zaczął pozostawiać wiele do życzenia i parokrotnie musiał być on gruntownie remontowany. Ostatecznie w 1747 cerkiew spłonęła. Dziesięć lat później rozpoczęto wznoszenie na tym miejscu nowej świątyni. Budowa rozpoczęła się w 1758, a do konsekracji głównej świątyni nowego soboru św. Katarzyny doszło w 1768. W czasach Imperium Rosyjskiego był on jednym z głównych symboli architektonicznych miasta i zarazem jego największą świątynią. Sytuacja zmieniła się po przewrocie bolszewickim. W lutym 1930 sobór został zamknięty, a w dniach 5–8 kwietnia tegoż roku wysadzony w powietrze.
Pustą przestrzeń, uzyskaną poprzez zniszczenie soboru, władze sowieckie zagospodarowały jako teren rekreacyjno-spacerowy. Powstał tu plac Pracy, przy którym swe siedziby znalazły najważniejsze urzędy partyjne miasta. W 1962 po jego środku umiejscowiona została fontanna "Kamienny Kwiat". Aspekt religijny tej części miasta został przywrócony dopiero po rozpadzie Związku Radzieckiego i przemianach, jakie zaszły w Federacji Rosyjskiej. 18 sierpnia 1991 na terenie zajmowanym niegdyś przez zniszczony sobór umieszczono drewniany krzyż. Stanął on w miejscu dawnego ołtarza głównego świątyni. Miało to być upamiętnienie dawnego soboru oraz stanowić znak pamięci o dawnym religijnym przeznaczeniu obecnego placu Pracy.
6 października 1997 mer Jekaterynburga, Arkadij Czerniecki, wydał zarządzenie, na mocy którego postanowiono, że drewniany krzyż stojący na placu Pracy zostanie zastąpiony prawosławną kaplicą. Z inicjatywą jej budowy wystąpiła grupa wiernych, a pomysł ten spotkał się z poparciem biskupa Nikona. Jeszcze tego samego roku teren ten pobłogosławił były ordynariusz diecezji, biskup Melchizedek. Administracja miejska zapowiedziała pełne wsparcie projektu. W 1998 władze Jekaterynburga i jego mieszkańcy obchodzili 275. rocznicę założenia miasta. Już rok wcześniej rozpoczęto wznoszenie wspomnianej kaplicy o charakterze czasowni. W 1998 kaplica została uroczyście oddana do użytku. W 2010 rozgorzał spór, gdy władze eparchii jekaterynburskiej reprezentowane przez arcybiskupa Wincentego wraz z władzami obwodu swierdłowskiego ogłosiły plany odbudowy soboru Jekatierińskiego. Pomysł ten doprowadził do wielkiego konfliktu wśród mieszkańców i elit miasta oraz do wielotysięcznej manifestacji przeciwników odbudowy. Wstępne projekty rekonstrukcji soboru zakładały włączenie istniejącej kaplicy w bryłę soboru.
11 sierpnia w kaplicy św. Katarzyny odprawiona została Boska Liturgia, m.in. w intencji odbudowy soboru. Było to pierwsze nabożeństwo eucharystyczne, jakie zostało odprawione w kaplicy, gdyż z reguły w czasowniach nie dochodzi do tego typu celebracji. Była to też pierwsza liturgia odprawiona na terenie zniszczonego soboru Jekatierińskiego.
Charakterystyka.
Kaplica św. Katarzyny w Jekaterynburgu powstała przy współpracy przedstawicieli strony kościelnej, władz miasta oraz Katedry Historii Sztuki i Restauracji Uralskiej Państwowej Akademii Architektury i Sztuki. Czasownia zbudowana została w stylu bizantyjsko-rosyjskim, dolna część budowli ma formę czworoboku, każdemu z jego narożników nadano formę kolumny. Górna, zadaszona część budynku w formie oktagonu, z czterema oknami. Cztery złote kopuły wyrastają z kolumn, piąta umieszczona na szczycie dachu. Wszystkie pięć zwieńczone prawosławnymi krzyżami, także barwy złotej. Autorem projektu architektonicznego był A. Dołgow. Kaplica została wzniesiona przy finansowym wsparciu Jekaterynburskiego Społeczno-Charytatywnego Funduszu Historii i Archeologii, a także wielu prywatnych i państwowych przedsiębiorstw działających na terenie Rosji. Kaplicę konsekrowano 7 grudnia 1998.

</doc>
<doc id="2807662" url="https://pl.wikipedia.org/wiki?curid=2807662" title="Rani Maria Vattalil">
Rani Maria Vattalil

Rani Maria Vattalil (malajalam റാണി മരിയ വട്ടാലില്ം; właśc. Mariam Vattalil; imię zakonne Rani Maria; ur. 29 stycznia 1954 w Pulluvazhy, zm. 25 lutego 1995 w Indore) – hinduska zakonnica ze Zgromadzenia Franciszkanek Klarysek, błogosławiona Kościoła katolickiego, męczennica, zamordowana na tle nienawiści religijnej, poświęcająca się dziełom miłosierdzia ludziom ubogim, chorym i wykluczonym.
Życiorys.
Urodziła się 29 stycznia 1954 w chłopskiej rodzinie wielodzietnej, jako drugie dziecko rodziców: Paily'a i Eliswy Vattalil. Miała sześcioro rodzeństwa (Stephena, Annie, Vargese, Thressiammę, Celinę i Lusy). Po siedmiu dniach od urodzin (5 lutego) została ochrzczona w kościele św. Tomasza w Pulluvazhy otrzymując imię Mariam. 30 kwietnia 1966 przyjęła pierwszą komunię świętą oraz bierzmowanie, regularnie uczestnicząc od tej pory w praktykach religijnych (m.in. we mszy świętej). Po ukończeniu szkoły średniej rozpoczęła studia w Wyższej Szkole św. Józefa w Thrippunithura, którą kierowały siostry zakonne.
Idąc za głosem powołania wstąpiła wraz ze swoją kuzynką Cicily (s. Soni Maria FCC) do Zgromadzenia Franciszkanek Klarysek w Kidangoor, przyjmując w nim imię zakonne Rani Maria. 3 lipca 1972 obie krewne rozpoczęły wstępny okres formacji zakonnej (3 lipca–30 października 1972), a następnie postulat (1 listopada 1972–29 kwietnia 1973) oraz nowicjat (30 kwietnia 1973–30 kwietnia 1974). Jedna z jej rodzonych sióstr, Celina również została zakonnicą w tym samym Zgromadzeniu (s. Selmy Paul FCC).
Po nauce języka przełożone Zgromadzenia skierowały ją 24 grudnia 1975 na misje w północnej części Indii, do Bijnor, gdzie była nauczycielką (8 września 1976–7 sierpnia 1978), poświęcając się również pracy na rzecz ubogich. 22 maja 1980 złożyła śluby wieczyste, kończąc tym samym okres formacji zakonnej. 21 lipca 1983 została przeniesiona do Odagady, pracując tam na rzecz biednych i ubogich. Podjęła studia z zakresu socjologii na Uniwersytecie w Rewa, pełniąc później funkcję konsultanta stanu ds. społecznych. 15 maja 1992 została przeniesiona do Udainagar.
25 lutego 1995 została brutalnie zaatakowana i śmiertelnie raniona jadąc autobusem przez zamachowca Samundara Singha, który po wywleczeniu jej z autobusu zadał jej kilkadziesiąt ran nożem. 27 lutego odbyły się ceremonie pogrzebowe z licznym udziałem duchowieństwa. Mszę pogrzebową koncelebrował biskup Indore George Marian Anathil SVD wraz z 6 biskupami i prawie 100 księżmi z licznym udziałem wiernych oraz ludzi innych wyznań. Początkowo została pochowana w grobie przy kościele Najświętszego Serca Jezusowego w Udainagar. 18 listopada 2016 bp Chacko Thottumarickal SVD z diecezji Indore nadzorował ekshumację jej ciała, które zostało przeniesione następnie do specjalnie zbudowanego grobowca wewnątrz tego kościoła.
Ówczesna przełożona generalna Zgromadzenia w okresie (1997–2003) s. Marianna FCC tak ją scharakteryzowała:
Warto dodać, że w 8. rocznicę jej śmierci (25 lutego 2003) odwiedziła przebywającego w więzieniu zabójcę Samundara Singha jej matka Eliswa całując symbolicznie jego ręce w geście przebaczenia.
W 2012 nakręcono film dokumentalny pt. (ang. "The heart of a murderer"; pol. "Serce mordercy") w reżyserii Catherine McGilvray poświęcony historii jej męczeństwa.
Proces beatyfikacji.
Niezwłocznie po jej męczeńskiej śmierci Zgromadzenie Franciszkanek Klarysek podjęło starania celem wyniesienia jej na ołtarze. 26 września 2003 Stolica Apostolska wydała tzw. "Nihil obstat", czyli zgodę na rozpoczęcie jej procesu beatyfikacyjnego. Proces na szczeblu diecezjalnym (w diecezji Indore) toczył się w okresie od 29 czerwca 2005 do 28 czerwca 2007, po czym 27 listopada 2009 Kongregacja Spraw Kanonizacyjnych wydała dekret o ważności postępowania diecezjalnego. Postulatorem generalnym mianowano o. Giovangiuseppę Califanę OFM, który w 2014 złożył tzw. "Positio", wymagane w dalszej procedurze beatyfikacyjnej. Po odbytym 11 lutego 2016 posiedzeniu konsultorów teologicznych, papież Franciszek 23 marca 2017 wydał zgodę na opublikowanie dekretu o jej męczeństwie, otwierając drogę do jej rychłej beatyfikacji, która nastąpiła 4 listopada 2017.
Jej wspomnienie liturgiczne wyznaczono na 25 lutego (dies natalis)

</doc>
<doc id="2807664" url="https://pl.wikipedia.org/wiki?curid=2807664" title="Aterynka śródziemnomorska">
Aterynka śródziemnomorska



</doc>
<doc id="2807670" url="https://pl.wikipedia.org/wiki?curid=2807670" title="Szulerzy na pokładzie">
Szulerzy na pokładzie

Szulerzy na pokładzie (ang. "The Naughty Nineties") – amerykański film komediowy z 1945 roku z udziałem znanego w tamtych czasach duetu komików Abbott i Costello. 

</doc>
<doc id="2807672" url="https://pl.wikipedia.org/wiki?curid=2807672" title="Patrick Peyton">
Patrick Peyton

Patrick Peyton C.S.C. (ur. 9 stycznia 1909 w Carracastle, zm. 3 czerwca 1992 w San Pedro) – Czcigodny Sługa Boży Kościoła katolickiego, duchowny, propagator różańca.
Życiorys.
Patrick Peyton został przyjęty do seminarium Moreau na uniwersytecie Świętego Krzyża a następnie w 1932 roku wstąpił do seminarium Kongregacji Świętego Krzyża Notre Dame w stanie Indiana, gdzie otrzymał święcenia kapłańskie. Po II wojnie światowej założył ruch modlitewny „Family Rosary Crusade”. Został pochowany na cmentarzu Świętego Krzyża na terenie Stonehill College w stanie Massachusetts.
18 grudnia 2017 papież Franciszek zatwierdził dekret o heroiczności jego cnót.

</doc>
<doc id="2807680" url="https://pl.wikipedia.org/wiki?curid=2807680" title="Love parade (singel Yukari Tamury)">
Love parade (singel Yukari Tamury)

Love♡parade – drugi singel japońskiej piosenkarki Yukari Tamury, wydany 24 kwietnia 2002. Utwór tytułowy wykorzystano w rozpoczęciach programu radiowego , a utworu "Baby blue sky" użyto w jego zakończeniach. Singel sprzedał się w nakładzie egzemplarzy.

</doc>
<doc id="2807682" url="https://pl.wikipedia.org/wiki?curid=2807682" title="Abbott i Costello w Hollywood">
Abbott i Costello w Hollywood

Abbott i Costello w Hollywood (ang. "Abbott and Costello in Hollywood") – amerykański film komediowy z 1945 roku z udziałem znanego w tamtych czasach duetu komików Abbott i Costello. 

</doc>
<doc id="2807684" url="https://pl.wikipedia.org/wiki?curid=2807684" title="Stary rycerz">
Stary rycerz

Stary rycerz – romans bizantyński z przełomu XIII i XIV wieku.
Romans "Stary rycerz" ("Ho présbys hyppótes"), zachował się jedynie w większym fragmencie obejmującym 306 nierymowanych wierszy politycznych. Utwór jest przeróbką francuskiej powieści prozą autorstwa Gyrona le Courtois należącej do cyklu rycerzy "Okrągłego Stołu" ("Strongýle trápeza"), dokonaną prawdopodobnie w oparciu o wersję włoską Rusticiana da Pisa (1272-1298). W zachowanym fragmencie stary rycerz zwycięża podczas turnieju na dworze króla Artusa młodych przeciwników. Brannor te Brun walczy na nim z Palamedesem, Gauvainem, Tristanem i Lancelotem du Lac. Romans ozdabiają cytaty z poematów Homera. Obyczaje bohaterów są po części trojańskie po części wzięte z dworu bretońskiego. Król Artus zwraca się do swej żony Zenowry (Ginewra) słowami Hektora skierowanymi do Andromachy.
"Stary rycerz" został napisany w języku pośrednim między ludowym a czysto literackim. Powstał najprawdopodobniej na Cyprze na przełomie XIII i XIV wieku.

</doc>
<doc id="2807690" url="https://pl.wikipedia.org/wiki?curid=2807690" title="Lądowisko Giżycko-Mazury Residence">
Lądowisko Giżycko-Mazury Residence

Lądowisko Giżycko-Mazury Residence (kod ICAO: EPGM) – lądowisko w Osiedlu Grajwo, położone w gminie Giżycko, w województwie warmińsko-mazurskim, ok. 6 km na południowy wschód od centrum Giżycka. Lądowisko należy do Arna Sp. z o.o.
Lądowisko powstało w 2012, figuruje w ewidencji lądowisk Urzędu Lotnictwa Cywilnego.
Dysponuje trawiastą drogą startową o długości 750 m.

</doc>
<doc id="2807694" url="https://pl.wikipedia.org/wiki?curid=2807694" title="Obwód łomżyński">
Obwód łomżyński

Obwód łomżyński – istniejąca w l. 1816-1842 jednostka administracyjna województwa augustowskiego (od 1837 guberni augustowskiej) w Królestwie Kongresowym ze stolicą w Łomży.
Na mocy postanowienia namiestnika z 16 stycznia 1816 Królestwo Polskie podzielono na 8 województw. Dotychczasowy departament łomżyński przemianowano na województwo augustowskie ze stolicą w Suwałkach. Składało się ono z 5 obwodów, które z kolei dzieliły się na powiaty. Administracja województwem należała do zadań Komisji Wojewódzkiej, której postanowienia wykonywali Komisarze Obwodowi, odpowiedzialni za zakwaterowanie wojsk, ścisły kontakt z komendantami sił zbrojnych, rozpatrywanie skarg ludności, łączność z urzędami, policją itp. Urząd Komisarza Delegowanego zatrudniał 2 asesorów, sekretarza oraz urzędników kancelarii. Zalecenia Komisji Wojewódzkich rozpatrywano w obwodzie przez Komisarza Obwodowego drogą kurendy.
Obwód łomżyński był najludniejszym obwodem w województwie augustowskim (w 1812 r. – 92 680 osób, w 1824 – 110 636), a pod względem wielkości zajmowanego obszaru oraz zagęszczenia mieszkańców był na drugim miejscu.
W 1842 r. obwód łomżyński, w skład którego wchodziły powiaty łomżyński i tykociński, przekształcono w powiat łomżyński, natomiast powiat tykociński zlikwidowano.
Podział obwodu.
Obwód dzielił się na 2 powiaty:
Obwód łomżyński skartowano na mapie z 1826.

</doc>
<doc id="2807697" url="https://pl.wikipedia.org/wiki?curid=2807697" title="EPGM">
EPGM



</doc>
<doc id="2807700" url="https://pl.wikipedia.org/wiki?curid=2807700" title="Harry Ryan">
Harry Ryan

Harry Edgar Ryan (ur. 21 listopada 1893 w St Pancras – zm. 14 kwietnia 1961 w Ealing) – brytyjski kolarz torowy, dwukrotny medalista olimpijski oraz wicemistrz świata.
Kariera.
Pierwszy sukces w karierze Harry Ryan osiągnął w 1913 roku, kiedy zdobył srebrny medal w sprincie indywidualnym amatorów podczas mistrzostw świata w Berlinie. W zawodach tych wyprzedził go jedynie jego rodak William Bailey, a trzecie miejsce zajął Niemiec Christel Rode. Na rozgrywanych siedem lat później igrzyskach olimpijskich w Antwerpii wspólnie z Thomasem Lance'em wywalczył złoty medal w wyścigu tandemów. Na tych samych igrzyskach zdobył ponadto brązowy medal w sprincie indywidualnym, wyprzedzili go tylko Holender Maurice Peeters oraz kolejny Brytyjczyk - Thomas Johnson.

</doc>
<doc id="2807717" url="https://pl.wikipedia.org/wiki?curid=2807717" title="Lambertichthys">
Lambertichthys



</doc>
<doc id="2807718" url="https://pl.wikipedia.org/wiki?curid=2807718" title="Lambertia">
Lambertia

Lambertia może dotyczyć:

</doc>
<doc id="2807719" url="https://pl.wikipedia.org/wiki?curid=2807719" title="Eumeda">
Eumeda



</doc>
<doc id="2807720" url="https://pl.wikipedia.org/wiki?curid=2807720" title="Cainosilurus">
Cainosilurus



</doc>
<doc id="2807721" url="https://pl.wikipedia.org/wiki?curid=2807721" title="Cisza &amp; Spokój">
Cisza &amp; Spokój

Cisza &amp; Spokój - polska grupa muzyczna wykonująca hip-hop. Zespół powstał w 2000 roku w składzie DJ Spox i Duże Pe.
Jedyny album zespołu zatytułowany "Cisza &amp; Spokój" ukazał się 20 listopada 2006 roku nakładem wytwórni muzycznej ToSieWytnie Records. W 2009 projekt został rozwiązany.

</doc>
<doc id="2807726" url="https://pl.wikipedia.org/wiki?curid=2807726" title="Dom Mądrości">
Dom Mądrości

Dom Mądrości w Bagdadzie (arab. "Bajt al-Hikma") – pierwsza i być może najważniejsza z klasycznych akademii arabskich, założona w 830 r. przez kalifa abbasydzkiego Al-Mamuna (panował 813–833) w Bagdadzie. Była najważniejszym ośrodkiem tłumaczeniowym na Bliskim Wschodzie w IX i X w. Najważniejszym jej zadaniem było tłumaczenie dzieł filozoficznych i naukowych z greckich oryginałów, które, zgodnie z tradycją, zostały przywiezione z Ar-Rumu (czyli z Bizancjum) przez delegację wysłaną przez kalifa. Już wcześniej, za panowania ojca Al-Mamuna, Haruna ar-Raszida, tworzona była biblioteka, nazywana Chizanat al-Hikma (Skarbnica [ksiąg] Mądrości), która posłużyła za podstawę dla Bajt al-Hikma. Dom Mądrości funkcjonował aż do roku 1258, kiedy Mongołowie, burząc Bagdad, cały księgozbiór wrzucili do Tygrysu. Jak głoszą podania, rzeka ta przez 7 dni miała niebieską wodę.

</doc>
<doc id="2807727" url="https://pl.wikipedia.org/wiki?curid=2807727" title="Jay Timo">
Jay Timo

Jay Timo (ur. 16 października 1982) – tuwalski piłkarz grający na pozycji bramkarza, a także siatkarz.
Piłka nożna.
Od 2007 roku, Timo występuje w tuwalskim klubie Nauti FC, który od tamtego roku wygrywa lokalne imprezy na szczeblu krajowym (Puchar Niepodległości czy "National Bank Tuvalu Cup"). Zespół ten jest jednocześnie najbardziej utytułowanym klubem Tuvalu.
Podczas eliminacji do Mistrzostw Świata w 2010 roku, Timo reprezentował Tuvalu w czterech spotkaniach. W trzech spotkaniach Tuwalczycy odnieśli trzy porażki i jeden remis, tracąc przy tym 22 gole. Ostatecznie, reprezentacja tego kraju zajęła ostatnie miejsce w swojej grupie i nie odniosła awansu do kolejnej fazy eliminacji.
Siatkówka.
W 2011 roku, Timo został powołany do narodowej reprezentacji siatkarskiej na Igrzyska Pacyfiku 2011. Podczas tego turnieju, reprezentacja Tuvalu nie wygrała żadnego z trzech spotkań, przez co Tuwalczycy nie liczyli się w walce o najwyższe lokaty.

</doc>
<doc id="2807734" url="https://pl.wikipedia.org/wiki?curid=2807734" title="Solenophallus">
Solenophallus



</doc>
<doc id="2807735" url="https://pl.wikipedia.org/wiki?curid=2807735" title="Sandakanus">
Sandakanus



</doc>
<doc id="2807736" url="https://pl.wikipedia.org/wiki?curid=2807736" title="Plectrostethus">
Plectrostethus



</doc>
<doc id="2807737" url="https://pl.wikipedia.org/wiki?curid=2807737" title="Ctenophallus">
Ctenophallus



</doc>
<doc id="2807738" url="https://pl.wikipedia.org/wiki?curid=2807738" title="Florios i Platzia Flore">
Florios i Platzia Flore

Florios i Platzia Flore – romans bizantyński z przełomu XIV i XV wieku.
Zarys treści.
Romans "Florios i Platzia Flore" ("Diégesis eksájteros erotiké kaj ksené Phloríu kaj Plátzia Phlòres") liczy 1874 wiersze polityczne. Pewien skromny rycerz ślubuje św. Jakubowi pielgrzymkę, jeśli zostanie ojcem. Kiedy jego żona Topatsia znalazła się w stanie błogosławionym, małżonkowie udają się z pielgrzymką do Santiago de Compostela. Po drodze napada na nich saraceński król Filip. Rycerz ginie, a jego żona dostaje się do niewoli i zostaje służącą królowej Kalliotery. Królowa również oczekuje potomstwa. Obie kobiety w tym samym dniu wydają na świat dzieci, królowa rodzi syna Floriosa, służąca — córkę Platzię Florę. Topatsia umiera podczas porodu. Doszedłszy do pełnoletniości młodzi zakochują się w sobie. Królowa jest jednak przeciwna temu uczuciu, rozdziela zakochanych, wysyłając syna na naukę do Montorion. Platzia Flore wręcza ukochanemu czarodziejski pierścień z szafirem, który zmienia barwę, ilekroć ona znajdzie się w niebezpieczeństwie. Po wyjeździe syna królowa oskarża Platzię Florę o próbę otrucia króla, za co ma być ona spalona na stosie. Dzięki pierścieniowi Florios dowiaduje się o grożącym ukochanej niebezpieczeństwie i w ostatniej chwili przybywa na ratunek. Z kolei uczuciu młodych przeciwstawia się ojciec Floriosa, król Filip, który potajemnie wysyła Platzię Florę do emira Egiptu. Ten więzi ją w wieży pałacowej. Florios odnajduje ją przy pomocy pierścienia, co emir uznaje za cud. Wyprawia młodym wesele i szczęśliwa para młoda powraca na hiszpański dwór rodziców Floriosa. Król i królowa, ustępują przed tak wielką miłością i urządzają drugie wesele. Ostatecznie nawracają się też na "katolicką wiarę rzymskiej ortodoksji", a lud powołuje Floriosa na króla "Starego Rzymu", którym rządzi prawdziwie po chrześcijańsku.
Romans "Florios i Platzia Flore" jest tłumaczeniem popularnej na Zachodzie francuskiej opowieści ludowej "Floire et Blanceflor" z XII stulecia. Do Bizancjum opowieść dotarła w wersji włoskiej zatytułowanej "Il Cantare di Fiorio e Biancifiore" pochodzącej z przełomu XIII i XIV wieku. Z włoską wersją romansu zapoznał Greków Florentyńczyk Andrea Acciauolo, przyjaciel Boccaccia, który przebywał na Peloponezie w latach 1338 – 1341. Boccaccio opisał losy bohaterów "Il Cantare di Fiorio e Biancifiore" w utworze pt. Filicolo (1336 r.). Tekst grecki romansu pełen jest italianizmów. Utwór powstał u schyłku XIV lub na początku XV wieku. Zachował się w 2 rękopisach z tego czasu.

</doc>
<doc id="2807739" url="https://pl.wikipedia.org/wiki?curid=2807739" title="Ceratostethus">
Ceratostethus



</doc>
<doc id="2807740" url="https://pl.wikipedia.org/wiki?curid=2807740" title="Wojciech Narbutt">
Wojciech Narbutt

Wojciech Narbutt herbu Trąby (ur. 1762 w Sukurczach, zm. 26 lutego 1837 tamże) – literat, szambelan królewski, poseł na Sejm Czteroletni z powiatu lidzkiego w 1790 roku.
Był synem Tadeusza podkomorzego lidzkiego, kształcił się w Collegium Nobilium w Warszawie. Od 1775 na dworze Stanisława Augusta Poniatowskiego. 2 maja 1791 roku podpisał asekurację, w której zobowiązał się do popierania projektu Ustawy Rządowej. W czasie Insurekcji kościuszkowskiej otrzymał patent na porucznika wojsk Rzeczypospolitej. W 1795 towarzyszył Adamowi Jerzemu Czartoryskiemu w podróży do Petersburga. W 1801 polecony przez Czartoryskich przyjął pracę nauczyciela i wychowawcy Dominika Radziwiłła. Dalsze jego losy są mało znane. W latach 1809–1812 był marszałkiem powiatu lidzkiego.

</doc>
<doc id="2807746" url="https://pl.wikipedia.org/wiki?curid=2807746" title="Sukurcze">
Sukurcze

Sukurcze (, "Sukurczy"; , "Sukurcze") – dawny majątek, nad Krupką. Tereny, na których leżał, znajdują się obecnie na Białorusi, w obwodzie grodzieńskim, w rejonie lidzkim, w sielsowiecie Krupa.
Historia.
W Rzeczypospolitej Obojga Narodów leżały w województwie wileńskim, w powiecie lidzkim. W XVIII w. były własnością Narbuttów. Odpadły od Polski w wyniku III rozbioru.
W XIX i w początkach XX w. położone były w Rosji, w guberni wileńskiej, w powiecie lidzkim, w gminie Lida. Co najmniej od 1865 własność Pileckich. Były wówczas siedzibą okręgu wiejskiego.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Lida. W 1921 miejscowość liczyła 27 mieszkańców, zamieszkałych w 5 budynkach, wyłącznie Polaków wyznania rzymskokatolickiego.
Po II wojnie światowej w granicach Związku Sowieckiego. Od 1991 w niepodległej Białorusi.
Po 1945 Sukurcze były systematycznie dewastowane, w 1992 roku dwór i plac wokół niego był już kompletną ruiną. W latach późniejszych władze białoruskie zniszczyły pozostałości miejscowości. Obecnie Sukurcze nie istnieją; nie ma śladu po domu, wykarczowano drzewa, zasypano stawy i jezioro z czynnym źródełkiem.

</doc>
<doc id="2807749" url="https://pl.wikipedia.org/wiki?curid=2807749" title="Filmy+">
Filmy+

Filmy+ - polski płatny kanał telewizyjny, należący do Vectry.
Filmy+ powstał w nocy z 31 grudnia 2010 na 1 stycznia 2011 w ramach testowych, zaś oficjalnie wystartował w Poniedziałek Wielkanocny 25 kwietnia 2011 o godzinie 09:00. Kanał nadaje filmy bez reklam.
Na start w wersji testowej kanał wyemitował film Stevena Spielberga „Jurassic Park”, zaś w wersji oficjalnej film animowany „Chicken little”. Od 2018 roku stacja emituje reklamy.

</doc>
<doc id="2807755" url="https://pl.wikipedia.org/wiki?curid=2807755" title="Muzeum Livingstone’a">
Muzeum Livingstone’a

Muzeum Livingstone’a (dawniej "Muzeum Pamięci Davida Livingstone’a") - jest największym i najstarszym muzeum Zambii, w mieście Livingstone. Muzeum przedstawia liczne rekwizyty związane z lokalną historią, w tym zdjęcia, instrumenty muzyczne oraz rzeczy osobiste Davida Livingstone’a, odkrywcy i misjonarza. 
Historia.
Muzeum zostało założone jako "Muzeum Pamięci Davida Livingstone’a" w 1934. W 1951 został oddany do użytku nowy budynek w stylu hiszpańsko-kolonialnym.
W 2005 przed budynkiem muzeum zostały odsłonięte pomniki Davida Livingstone’a, a także Emila Holuba, znanego czeskiego doktora, kartografa oraz etnografa, który wykonał pierwsze mapy regionu Wodospadów Wiktorii. 
Na przestrzeni lat muzeum było organizatorem wielu ekspedycji archeologicznych na terenie Zambii. W 1956 muzeum podjęło się wraz z Radą Narodową Zabytków Północnej Rodezji i Funadacją Wenner-Gren prowadzić prace archeologiczne na stanowisku Kalambo Falls.

</doc>
<doc id="2807757" url="https://pl.wikipedia.org/wiki?curid=2807757" title="Alicja Szweykowska">
Alicja Szweykowska

Alicja Szweykowska (ur. 12 stycznia 1926 w Inowrocławiu, zm. 8 listopada 2002 k. Wieruszowa) – polska uczona, botanik, fizjolog i morfolog roślin, profesor nauk biologicznych.
Życiorys.
Alicja Szweykowska urodziła się 12 stycznia 1926 roku w Inowrocławiu. Była żoną Jerzego Szweykowskiego, z którym miała dwoje dzieci: Marię Szweykowską-Muradin oraz Zofię Szweykowską-Kulińską.
Zmarła 8 listopada 2002 r. k. Wieruszowa. Spoczywa na Cmentarzu Komunalnym
nr 1 Miłostowo w Poznaniu.
Kariera naukowa.
Studia przyrodnicze rozpoczęła na tajnym Uniwersytecie Jagiellońskim w 1944 r., a ukończyła w 1948 na Uniwersytecie Poznańskim (dziś Uniwersytet im. Adama Mickiewicza) uzyskując tytuł magistra filozofii. W trakcie studiów rozpoczęła pracę w Katedrze Botaniki Ogólnej, a w latach 1961–1978 pełniła funkcję jej kierownika. Szweykowska poza kierowaniem Katedrą pełniła funkcję prodziekana ds. studenckich w latach 1962–1966. W 1969 uzyskała tytuł profesora nauk przyrodniczych. W latach 1969–1981 pełniła funkcję zastępcy dyrektora ds. naukowych w Instytucie Biologii. W latach 1978–1988 kierowała Zakładem Fizjologii Roślin.
Zainteresowania naukowe i osiągnięcia.
Przedmiotem badań Szweykowskiej były mechanizmy działania regulatorów wzrostu i morfogenezy roślin, szczególnie interesowała się rolą cytokinin.
Wypromowała 72 magistrantów i 12 doktorantów, była recenzentem 22 rozpraw doktorskich oraz 20 rozpraw habilitacyjnych.
Opublikowała wiele prac naukowych oraz książek. Była autorką m.in. "Fizjologii roślin" oraz dwutomowej "Botaniki", którą napisała wraz z mężem Jerzym Szweykowskim.
Poza pisaniem publikacji była członkiem redakcji czasopisma "Acta Physiologiae Plantarum".
Członkostwo.
Alicja Szweykowska była m.in. członkiem Komitetu Botaniki oraz Komitetu Fizjologii, Genetyki i Hodowli Roślin Polskiej Akademii Nauk.
Wyróżnienia.
W 1995 roku została wyróżniona Medalem im. Władysława Szafera. Medal przyznawany jest autorom prac z zakresu botaniki, odznaczających się wybitną wartością naukową.

</doc>
<doc id="2807761" url="https://pl.wikipedia.org/wiki?curid=2807761" title="Gromada Ryczów">
Gromada Ryczów



</doc>
<doc id="2807763" url="https://pl.wikipedia.org/wiki?curid=2807763" title="Shahed 129">
Shahed 129

Shahed 129 – irański bezzałogowy statek powietrzny zbudowany z wykorzystaniem elementów technologii stealth.
Historia.
Iran ujawnił informacje o posiadaniu nowego bezzałogowego aparatu we wrześniu 2012 roku. Jak do tej pory brak jest informacji o danych technicznych samolotu. 6 października 2012 doszło do pierwszego udokumentowanego bojowego wykorzystania aparatu. Tego dnia, o godzinie 10:00 czasu lokalnego Shahed 129 został zestrzelony nad terytorium Izraela przez samolot General Dynamics F-16 Fighting Falcon. Aparat wystartował z terytorium Libanu kontrolowanego przez Hezbollah i wleciał w izraelską przestrzeń powietrzną od strony Morza Śródziemnego nad Strefą Gazy. Według oficjalnych doniesień strony izraelskiej, do przechwycenia maszyny doszło po półgodzinnym locie od momentu wtargnięcia. Według innych, nieoficjalnych źródeł maszyna miała przebywać w przestrzeni powietrznej Izraela około 3 godzin. Do użycia aparatu Hezbollah przyznał się oficjalnie 11 października 2012 roku. Według jego przedstawiciela, Hasana Nasrallaha maszyna miała nazwę własną Ayyoub, wybraną dla uczczenia nazwiska jednego z dowódców organizacji Husseina Ayyoub, który zginął w 1996 roku. Według jego słów aparat dostarczył Iran w częściach, jego ostateczny montaż odbył się już w Libanie. Nie jest jasne jakich informacji dostarczył lot samolotu. Według strony izraelskiej, maszyna nie posiadała urządzeń do transmisji zbieranych danych w czasie rzeczywistym. Innego zdania są przedstawiciele Hezbollahu, według których, aparat przesyłał zbierane dane i obrazy do stanowiska naziemnego podczas swojego lotu. Do zestrzelenia doszło około 30 km od ośrodka badań jądrowych w Dimona na północny wschód od miasta Beer Szewa. Poszukiwania szczątków maszyny trwały tydzień a do ich odzyskania przyczynili się dziennikarze telewizji, którzy przed wojskową grupą poszukiwawczą odnaleźli fragmenty skrzydeł i kadłuba. Według strony irańskiej lot Shaheda 129 jest jednym z wielu jakie realizują jego aparaty, zaprzecza tym doniesieniom strona izraelska.
8 czerwca 2017 roku Shahed 129 zaatakował rakietami powietrze-ziemia pozycje amerykańskich sił specjalnych w rejonie Al-Tanf w Syrii. Aparat został zestrzelony przez należący do US Air Force samolot McDonnell Douglas F-15E Strike Eagle. Kilka dni później, 20 czerwca 2017 roku, w tym samym rejonie, F-15E przechwycił kolejnego Shaheda 129, który śledził ruchy wojsk koalicji. Po zaobserwowaniu, iż bezzałogowiec jest uzbrojony, podjęto decyzję o zestrzeleniu aparatu. Obydwa F-15E należały do 48th Fighter Wing (48. Skrzydła Myśliwców Taktycznych).
Konstrukcja.
Konstrukcyjnie aparat przypomina izraelską maszynę Elbit Hermes 450. Wyposażony jest w stałe, trójzespołowe podwozie z przednim podparciem, Motylkowe usterzenie, silnik napędzający śmigło pchające. Brak jest danych na temat przenoszonego przez maszynę wyposażenia. Według niektórych informacji, Shahed 129 jest zdolny do przenoszenia czterech rakiet powietrze-ziemia Sadid-1.

</doc>
<doc id="2807768" url="https://pl.wikipedia.org/wiki?curid=2807768" title="Tapeni Letueti">
Tapeni Letueti

Tapeni Letueti (ur. 25 lutego 1985) – tuwalski piłkarz grający na pozycji pomocnika.
Kariera klubowa.
Od 2007 roku, Letueti występuje w tuwalskim klubie Nauti FC, który od tamtego roku wygrywa lokalne imprezy na szczeblu krajowym (Puchar Niepodległości czy "National Bank Tuvalu Cup"). Zespół ten jest jednocześnie najbardziej utytułowanym klubem Tuvalu.
Kariera reprezentacyjna.
Podczas eliminacji do Mistrzostw Świata w 2010 roku, Letueti reprezentował Tuvalu tylko w przegranym spotkaniu przeciwko reprezentacji Wysp Cooka (1-4). W pozostałych spotkaniach turnieju, był on jedynie rezerwowym.

</doc>
<doc id="2807770" url="https://pl.wikipedia.org/wiki?curid=2807770" title="Imberios i Margarona">
Imberios i Margarona

Imberios i Margarona – romans bizantyński z początku XV wieku.
Romans poetycki o charakterze ludowym "Imberios i Margarona" ("Diégesis eksájteros erotikè kaj kséne tu Imperíu kaj Margarónas") został napisany nierymowanym piętnastozgłoskowcem politycznym. Opowiada o królu Prowansji, który po latach doczekał się syna o niezwykłej urodzie i wielkim rozumie. Szczęśliwy ojciec chce go uchronić od niebezpiecznych przygód. Młodzieniec staje jednak w szranki z nowo przybyłym rycerzem i odnosi zwycięstwo oklaskiwany przez zebrany lud. Dowiedziawszy się o tym król zabrania mu udziału w turniejach. Imberios opuszcza więc pałac i udaje się w świat na poszukiwanie przygód. Dociera do Anapoli, gdzie poznaje piękną Margaronę córkę władcy tego państwa. Oczarowany młodzieniec zakochuje się w dziewczynie od pierwszego wejrzenia. Staje do turnieju i pokonuje konkurenta do jej ręki zalotnika Alamanosa. W nagrodę otrzymuje rękę ukochanej. Wracając do Prowansji Imberios wpada w ręce piratów i zostaje sprzedany sułtanowi Kairu. Margarona chroni się do klasztoru. Imberios na koniec ucieka z niewoli. Po wielu przygodach trafia do przyklasztornego szpitala, gdzie rozpoznaje Margaronę. Młodzi wracają do Prowansji i żyją długo i szczęśliwie.
"Imberios i Margarona" stanowi najprawdopodobniej przekład staroprowansalskiej wierszowanej powieści rycerskiej zatytułowanej "Pierre de Provence et la belle Maguelonne", której autorstwo przypisuje się Bernardowi de Triviez, kanonikowi kościoła w mieście Maguelonne koło Montpellier. Wedle innych hipotez wzorem romansu jest hiszpański tekst z 1512 roku lub lokalna legenda grecka, powstała w klasztorze Dafni koło Aten.
Romans "Imberios i Margarona" powstał na początku XV stulecia. Od niego wywodzą się dwie jego zachowane wersje, jedna wyżej omówiona, licząca sobie 814 wierszy i druga zawierająca 862 wiersze. Trzecia zachowana wersja poematu, nieco młodsza, jest też trochę obszerniejsza, liczy sobie 1046 wersów.

</doc>
<doc id="2807771" url="https://pl.wikipedia.org/wiki?curid=2807771" title="Christel Rode">
Christel Rode

Christel Rode – niemiecki kolarz torowy, brązowy medalista mistrzostw świata.
Kariera.
Największy sukces w karierze Christel Rode osiągnął w 1913 roku, kiedy zdobył brązowy medal w sprincie indywidualnym amatorów podczas mistrzostw świata w Berlinie. W zawodach tych wyprzedzili go jedynie dwaj Brytyjczycy: William Bailey oraz Harry Ryan. Był to jedyny medal wywalczony przez Christela Rode na międzynarodowej imprezie tej rangi. Trzykrotnie zdobywał medale mistrzostw kraju, w tym dwa złote - w 1904 i 1913 roku bł najlepszy w sprincie amatorów. Dwukrotnie stawał na podium Grand Prix de Paris, zawodów sprinterskich rozgrywanych w Paryżu, nigdy jednak nie wystąpił na igrzyskach olimpijskich. 

</doc>
<doc id="2807778" url="https://pl.wikipedia.org/wiki?curid=2807778" title="André Butzer">
André Butzer

André Butzer (ur. 1973 w Stuttgarcie) – niemiecki malarz.
Autor m.in. obrazów olejnych "Wanderer" (2001), "Auf der kleinen Wiese" (2003), "Obstgarten Edvard Munch" (2006) oraz "Erinnerung an Gottfried Feder (Nachricht vom Tode)" (2007). Inspiruje się m.in. twórczością Asgera Jorna, Edwarda Muncha i Philipa Gustona.
Wystawy.
Wystawy indywidualne

</doc>
<doc id="2807790" url="https://pl.wikipedia.org/wiki?curid=2807790" title="Hutran-temti">
Hutran-temti

Hutran-temti, Hutran-tepti (koniec XXI w. p.n.e.) – król elamicki z dynastii z Simaszki, wymieniany jako jeden ze sławnych przodków Szilhak-Inszuszinaka.
Istnieje możliwość, iż to on był władcą, który zdobył w 2006 roku p.n.e. Ur, stolicę III dynastii z Ur, uprowadzając Ibbi-Suena, jej ostatniego króla, do Elamu.

</doc>
<doc id="2807798" url="https://pl.wikipedia.org/wiki?curid=2807798" title="Bagre">
Bagre



</doc>
<doc id="2807799" url="https://pl.wikipedia.org/wiki?curid=2807799" title="Eparti">
Eparti

Eparti, Ebarti (ok. 2030 p.n.e.?) – trzeci król elamicki z dynastii z Simaszki według datowanej na okres starobabiloński elamickiej listy królów z Suzy. Należy go najprawdopodobniej identyfikować z Ebaratem, zarządcą ("sukkalmah") Suzy z czasów panowania Szu-Suena z III dynastii z Ur.

</doc>
<doc id="2807802" url="https://pl.wikipedia.org/wiki?curid=2807802" title="Heron (patriarcha Antiochii)">
Heron (patriarcha Antiochii)

Święty Heron także Herodion – biskup Antiochii w II wieku, swój urząd objął po Ignacym Antiocheńskim. Pełnił posługę biskupią przez około dwadzieścia lat. Zmarł śmiercią męczeńską w 136 r. Tradycja kościelna uznaje go za jednego z patriarchów Antiochii.

</doc>
<doc id="2807811" url="https://pl.wikipedia.org/wiki?curid=2807811" title="Czyrkiejska Elektrownia Wodna">
Czyrkiejska Elektrownia Wodna

Czyrkiejska Elektrownia Wodna (, "Czirkiejskaja gidroelektrostancyja") – łukowa zapora wodna na rzece Sułak w Rosji.
Budowa zapory rozpoczęła się w 1964 roku, pierwszą turbinę tamy uruchomiono w 1974 roku, a ostatnią w 1976 roku. Cały projekt ostatecznie zakończono w 1978 roku. Jest to największa elektrownia wodna zlokalizowana na Kaukazie Północnym oraz najwyższa tego typu w Rosji. Zapora wyposażona jest w cztery jednostki turbin Francisa o mocy całkowitej 1000 MW. W latach 2008–2009 przeprowadzono modernizację urządzeń elektrowni wodnej.
Zbiornik wodny.
Przed ukończeniem budowy zapory wodnej przeniesiono około 830 budynków, a po jej zakończeniu zalano wodą około 3040 ha gruntów rolnych.

</doc>
<doc id="2807814" url="https://pl.wikipedia.org/wiki?curid=2807814" title="Opowieść o ciężko doświadczonym Apoloniuszu z Tyru">
Opowieść o ciężko doświadczonym Apoloniuszu z Tyru

Opowieść o ciężko doświadczonym Apoloniuszu z Tyru – romans bizantyński z przełomu XIV i XV wieku.
Treść.
"Opowieść o ciężko doświadczonym Apoloniuszu z Tyru. Przekład z języka łacińskiego na grecki" ("Diégesis polypathús Apolloníu tu Týru. Metaglòttisma apò Latinikòn ejs Romaikòn") stanowi wersję bizantyńską najbardziej rozpowszechnionego w całej Europie aż po wiek XIX, i przetłumaczonego na niemal wszystkie języki nowożytne romansu antycznego. Główną bohaterką utworu jest Anastazja córka Antiocha, króla Antiochii, której matka Parochia umarła podczas porodu. Anastazja wyrasta na piękność, o której rękę stara się wielu zalotników. Ojciec żywiący do córki kazirodcze uczucie pozbywa się zalotników zadając im zagadkę. Ten kto nie umie jej rozwiązać, zostaje ścięty. Głowy śmiałków król umieszcza dla przestrogi nad bramą pałacu. Właściwe rozwiązanie będące aluzją do występnej miłości łączącej ojca z córką, daje dopiero Apoloniusz, król Tyru. Zamiast nagrody otrzymuje jednak pogróżkę. Wsiada więc w pośpiechu na statek i odpływa. Statek rozbija się koło wybrzeży Kyreny. 
Apoloniusz, rozbitek, przybywa do Trypolisu, i staje do zawodów muzycznych odbywających się na dworze królewskim. W nagrodę za odniesione zwycięstwo Apoloniusz otrzymuje za żonę Archistratusę, córkę króla Trypolisu. Już jako władca Trypolisu dowiaduje się, że Antioch wraz z Anastazją zginęli rażeni piorunem i pochłonęło piekło, a lud Antiochii chce w nim widzieć swego króla. Młode małżeństwo wyrusza do Antiochii. Nad okrętem rozpętuje się burza, a Archistratusa umiera podczas przedwczesnego porodu. Przesądni żeglarze wrzucają złożone w skrzyni zwłoki królowej do morza. Fale wyrzucają skrzynię na brzeg koło Efezu. Okazuje się, że królowa żyje, zapadła tylko w stan uśpienia. Przekonana, że mąż nie żyje, Archistratusa zostaje kapłanką Artemidy w Efezie. Tymczasem Apoloniusz przybija do Tarsu, pozostawia przygodnym opiekunom noworodka wraz z piastunką i odpływa.
Po latach niemowlę wyrasta na uroczą dziewczynę o imieniu Tarsja. Jej opiekunowie chcą ją jednak zabić, ponieważ jest piękniejsza od ich własnej córki. Mordercę dziewczyny płoszą korsarze, którzy porywają ją i sprzedają do domu publicznego w Mitylenie. Tarsja zarabia na życie śpiewem, pozostaje czysta, gdyż opiekuje się nią zakochany w niej Atenagoras. Tymczasem na Mitylenę przybywa odbywający podróż handlową Apoloniusz. Słuchając, śpiewającej tęskną pieśń Tarsji, rozpoznaje w niej własną córkę. Uradowany z odnalezienia dziecka, oddaje ją za żonę troszczącemu się o nią Atenagorasowi. Pod wrażeniem wieszczego snu wszyscy troje odnajdują w klasztorze świętej Tekli Archistratusę pełniącą obowiązki ksieni klasztoru. Cudem połączona rodzina udaje się do Tarsu. Wzburzony lud kamienuje tam okrutnych opiekunów Tarsji. Apoloniusz zostaje królem Antiochii, Tarsu i Kyreny. Zięcia i córkę osadza na tronie Tyru. Sam dożywa sędziwego wieku 74 lat. Swoje przygody, spisuje w dwóch egzemplarzach, jeden umieszcza w świątyni Artemidy w Efezie, drugi we własnej bibliotece.
Charakterystyka.
Romans powstał w kręgu antycznej kultury greckiej i wykazuje duże związki z "Historią efeską o Antei i Habrokomesie" ("Ta katá Anthéjan kaj Habrakòmen Ephesiaká") Ksenofonta z Efezu (117 - 263 ?). Najstarsza znana wersja romansu o "Apoloniuszu z Tyru" należąca jeszcze do tradycji pogańskiej, pochodziła z przełomu III i IV wieku i zaginęła. Podobny los spotkał późniejszą, bo pochodzącą z V stulecia, jej schrystianizowaną przeróbkę. Zachowała się dopiero wersja łacińska opowieści, z VI wieku, zatytułowana "Historia Apollonii regis Tyri". Miała ona ogromne powodzenie na Zachodzie przez cały okres średniowiecza i później aż po wiek XIX. Zachowało się około 60 jej rękopisów.
"Opowieść o ciężko doświadczonym Apoloniuszu z Tyru" powstała na podstawie wersji łacińskiej za pośrednictwem przeróbki w języku toskańskim. Zachowała się w 2 wersjach, obydwie zostały napisane nierymowanym wierszem politycznym. Starsza z przełomu XIV i XV wieku zawiera 857 wersów, młodsza ze schyłku XV stulecia – 1894 wersy. Za jej autorów uważa się Konstantyna Temenosa lub Gabriela Kontianosa, którzy niewykluczone, że byli jedynie kopistami anonimowej przeróbki romansu. Młodsza wersja poematu powstała w oparciu o włoski utwór "Istoria d'Apollonio" pióra Antonia Bucciego (zm. 1388).

</doc>
<doc id="2807817" url="https://pl.wikipedia.org/wiki?curid=2807817" title="Motylek (film 2002)">
Motylek (film 2002)

Motylek (Le Papillon) - francuski film familijny z 2002 roku w reżyserii Philippe Muyla. Film opowiada historię przyjaźni zdziwaczałego emeryta i kolekcjonera motyli Juliena z mieszkającą w sąsiedztwie ośmioletnią Elsą. Wkrótce wyruszają w góry Masywu Centralnego w poszukiwaniu rzadkiego motyla, który interesuje Juliena. W tym czasie policja poszukuje Elsy.

</doc>
<doc id="2807819" url="https://pl.wikipedia.org/wiki?curid=2807819" title="Sala gimnastyczna">
Sala gimnastyczna

Sala gimnastyczna (z gr. γυμνάσιον gymnásion – "miejsce służące gimnastyce") – miejsce przeznaczone do uprawiania sportu, przeważnie jako pomieszczenie wchodzące w skład zabudowań szkolnych.
Jej przeznaczenie może być dostosowane do prowadzenia grupowych zajęć ruchowych dla dzieci, młodzieży i dorosłych, a także do prowadzenia zajęć, na przykład: 

</doc>
<doc id="2807822" url="https://pl.wikipedia.org/wiki?curid=2807822" title="Lola THL1">
Lola THL1

Lola THL1 – samochód Formuły 1, zaprojektowany przez Neila Oatleya i Johna Baldwina i skonstruowany przez Haas Lola. Model wziął udział w sześciu Grand Prix w sezonach 1985–1986.
Historia.
Carl Haas ze wsparciem Beatrice Foods i Forda założył własny zespół w Formule 1, Haas Lola, w którym zatrudnieni zostali Teddy Mayer, Tyler Alexander, Neil Oatley, John Baldwin czy Ross Brawn, a kierowcą został były mistrz świata Alan Jones. Lola udzieliła zgody na wykorzystanie nazwy ze względu na długotrwałe powiązania z Haasem w Ameryce Północnej, jakkolwiek nie miała nic wspólnego z projektem, rozwojem i konstrukcją samochodu.
Haas podpisał umowę na wyłączność z Fordem na dostawę silników V6 turbo, ale nie były one gotowe na koniec sezonu 1985, w związku z czym użyto silników Hart R4. Silnik był wyposażony w jedną turbosprężarkę i rozwijał moc ok. 750 KM, zaś skrzynia biegów pochodziła od Hewlanda. Samochód był bardzo konwencjonalnym projektem, opartym na monocoque'u z włókien węglowych i aluminium o strukturze plastra miodu. Samochód został zbudowany niedaleko Londynu przez firmę Formula One Race Car Engineering Ltd (FORCE) i oznaczony THL1 (Team Haas Lola). Pierwszy model był gotowy na testy latem 1985 roku, w wyścigach zadebiutował zaś podczas Grand Prix Włoch. Rok 1985 zespół zamierzał poświęcić na naukę i pojazd ze słabymi silnikami nie był konkurencyjny, a w swoim debiucie tracił do liderów po 10 sekund i odpadł po sześciu okrążeniach wskutek awarii silnika. Z powodu awarii Jones nie ukończył także dwóch innych wyścigów w sezonie.
Zimą podjęto prace nad modelem używającym silnika Forda i oznaczono go THL2, zapewniono ponadto drugi samochód Patrickowi Tambayowi, który przyszedł z Renault, znał Mayera i Alexandra z McLarena, a dla Carla Haasa zdobył pod koniec lat 70. dwa tytuły w serii Can-Am. Opóźnienia w budowie nowego silnika zmusiły zespół do wystawienia THL1 na początku sezonu 1986, a Tambay zdołał nim ukończyć Grand Prix Hiszpanii. W Grand Prix San Marino zadebiutował model THL2 (prowadził go Jones), a od Grand Prix Monako obaj kierowcy korzystali już z nowego modelu.
Zbudowano łącznie trzy egzemplarze THL1.

</doc>
<doc id="2807824" url="https://pl.wikipedia.org/wiki?curid=2807824" title="Armeniaca">
Armeniaca



</doc>
<doc id="2807827" url="https://pl.wikipedia.org/wiki?curid=2807827" title="Czirkeska Elektrownia Wodna">
Czirkeska Elektrownia Wodna



</doc>
<doc id="2807828" url="https://pl.wikipedia.org/wiki?curid=2807828" title="Kazimierz Browicz">
Kazimierz Browicz

Kazimierz Browicz (ur. 17 grudnia 1925 roku w Częstochowie, zm. 10 czerwca 2009) – polski chorolog, systematyk drzew i krzewów, profesor, członek rzeczywisty Polskiej Akademii Nauk.
Edukacja.
Naukę w szkole średniej rozpoczął w Częstochowie, po wybuchu wojny naukę kontynuował na tajnych kompletach. W 1942 został aresztowany przez Gestapo i zesłany na przymusowe roboty do Austrii (rodzice i siostra trafili do obozów koncentracyjnych ojciec zginął w Majdanku, matka w Oświęcimiu). Zbiegł z robót w 1943 roku i pod zmienionym nazwiskiem zamieszkał u rodziny w Warszawie. Na co dzień pracował w straży pożarnej, równolegle skończył dwie ostatnie klasy liceum. Brał czynny udział w powstaniu warszawskim w roku 1944, po jego upadku został internowany w obozie przejściowym w Pruszkowie. Po udanej ucieczce, do wyzwolenia kraju przebywał w Częstochowie.
Maturę zdał w 1945 roku, po czym rozpoczął studia wyższe na tzw. Kursach Akademickich w Częstochowie, na Wydziale Ogólno-Przyrodniczym. W latach 1945–1949 studiował na Wydziale Rolniczo-Leśnym Uniwersytetu w Poznaniu.
Kariera naukowa.
Dyplom magistra leśnictwa Kazimierz Browicz uzyskał za pracę dyplomową „Pnącza w Arboretum Kórnickim” (wydrukowana w 1952 roku).
Tytuł doktora uzyskał w 1959 roku na Wydziale Leśnym Wyższej Szkoły Rolniczej w Poznaniu (za pracę pt. „Gatunki z rodzaju "Cotoneaster" Ehrh w Polsce”), stopień doktora habilitowanego otrzymał w roku 1963 na Wydziale Biologii i Nauk o Ziemi Uniwersytetu im. A. Mickiewicza w Poznaniu (monografia rodzaju "Colutea").
Dzięki dużej aktywności wydawniczej Kazimierz Browicz w roku 1970 uzyskał tytuł profesora nadzwyczajnego, a w 1978 profesora zwyczajnego.
Od 1983 członek korespondent Polskiej Akademii Nauk, od 1998 członek rzeczywisty PAN.
Praca naukowa.
Pracę naukową rozpoczął w 1947 roku jako student trzeciego roku, na stanowisku asystenta w Zakładzie Badania Drzew i Lasu Fundacji Kórnickiej. W latach 1949–1956 pracował w Poznaniu, początkowo jako młodszy asystent w Zakładzie Botaniki Ogólnej i Fitopatologii Uniwersytetu Poznańskiego następnie jako starszy asystent (1950) i adiunkt (1951).
Po przyłączeniu Wydziału Leśnego do Wyższej Szkoły Rolniczej pracę kontynuował w Zakładzie Botaniki Leśnej, początkowo pod kierunkiem prof. L. Mroczkiewicza, a następnie dr. S. Kościelnego.
W latach 1956–1991 pracował w Zakładzie Dendrologii i Pomologii PAN w Kórniku, późniejszy Instytut Dendrologii PAN. Od roku 1964 objął stanowisko docenta w Zakładzie Dendrologii PAN w Kórniku. Od 1965–1991 kierownik Pracowni (potem Zakładu) Systematyki i Geografii, od 1966–1973 i w latach 1982–1991 zastępca dyrektora Zakładu Dendrologii do spraw naukowych. W 1991 roku przeszedł na emeryturę.
Zainteresowania naukowe.
W latach 1947–1960 pracował głównie nad introdukcją i aklimatyzacją obcych gatunków drzew i krzewów w Polsce. W tym okresie brał udział także w przygotowaniu pierwszego podręcznika dendrologii.
W latach 1958–1970 zajmował się systematyką i geograficznym rozmieszczeniem różnych gatunków drzew i krzewów występujących w stanie w dzikim takich rodzajów jak: "Sorbus", "Ligustrum", "Daphne", "Genista" itd. W latach 1963–1982 był autorem „Atlasu Rozmieszczenia Drzew i Krzewów w Polsce” (w języku polskim, angielskim i rosyjskim). Przez szereg lat profesor Browicz był redaktorem tego wydawnictwa i autorem większości zamieszczonych w nim map i tekstów.
Od roku 1968 jego zainteresowania naukowe dotyczyły flory drzewiastej południowo-zachodniej Azji i wschodniego Śródziemnomorza.
Dorobek naukowy profesora obejmuje 265 publikacji, w tym 225 opracowań oryginalnych oraz 5 książek. Prof. Browicz opisał ok. 90 nowych dla nauki taksonów, w tym 2 nowe rodzaje, "Cyprinia" i "Malosorbus" dokonał również około 60 zmian w nazewnictwie różnych taksonów.
Na emeryturze opublikował 30 prac związanych z chorologią.
Miejsce spoczynku.
Został pochowany w Poznaniu na cmentarzu parafialnym przy ulicy Nowina na Jeżycach (kwatera P, rząd 9, grób 8).

</doc>
<doc id="2807831" url="https://pl.wikipedia.org/wiki?curid=2807831" title="Leon Meredith">
Leon Meredith

Lewis Leon „Leonard” Meredith (ur. 2 lutego 1882 w St Pancras, zm. 27 stycznia 1930 w Davos) – brytyjski kolarz torowy i szosowy, dwukrotny medalista olimpijski oraz siedmiokrotny złoty medalista torowych mistrzostw świata.
Kariera.
Pierwszy sukces w karierze Leon Meredith osiągnął w 1904 roku, kiedy zwyciężył w wyścigu ze startu zatrzymanego amatorów podczas torowych mistrzostw świata w Londynie. W tej samej konkurencji zdobył jeszcze sześć złotych medali, na: MŚ w Antwerpii (1905), MŚ w Antwerpii (1905), MŚ w Paryżu (1907), MŚ w Lipsku (1908), MŚ w Kopenhadze (1909), MŚ w Rzymie (1911) oraz MŚ w Lipsku (1913). Dzięki temu Leon Meredith jest najbardziej utytułowanym kolarzem w historii rozgrywania tej konkurencji na mistrzostwach świata. W międzyczasie wystartował na igrzyskach olimpijskich w Londynie w 1908 roku, gdzie wspólnie z Benjaminem Jonesem, Clarence’em Kingsburym i Ernestem Payne’em zdobył złoty medal w drużynowym wyścigu na dochodzenie. Na tych samych igrzyskach wystartował jeszcze w trzech konkurencjach: w wyścigu tandemów (odpadł w eliminacjach) i wyścigach na 20 i 100 km (nie ukończył rywalizacji). Na rozgrywanych cztery lata później igrzyskach w Sztokholmie razem z Frederickiem Grubbem, Williamem Hammondem i Charlesem Mossem zdobył srebrny medal w drużynowej jeździe na czas, a indywidualnie zajął czwartą pozycję. W walce o olimpijskie podium lepszy okazał się Amerykanin Carl Schutte. Po przerwie spowodowanej I wojną światową wrócił do kolarstwa. W 1920 roku, w wieku 38 lat, wystąpił na igrzyskach olimpijskich w Antwerpii, gdzie drużyna brytyjska nie ukończyła rywalizacji w drużynowej jeździe na czas, a indywidualnie Meredith był siedemnasty. Ponadto w 1905 roku był mistrzem Wielkiej Brytanii w wyścigu na dystansie 5 mil. W 1924 roku zakończył karierę.
Zmarł na atak serca 27 stycznia 1930 roku, podczas wczasów w szwajcarskim Davos. Miał 47 lat.

</doc>
<doc id="2807834" url="https://pl.wikipedia.org/wiki?curid=2807834" title="Obława (film 2012)">
Obława (film 2012)

Obława – polski dramat wojenny z 2012 roku w reżyserii Marcina Krzyształowicza.
Fabuła.
II wojna światowa. Kapral Wydra, żołnierz partyzanckiego oddziału, zmaga się nie tylko z Niemcami i polskimi zdrajcami, ale także z własną przeszłością.
Obsada.
Źródło: Filmpolski.pl.

</doc>
<doc id="2807842" url="https://pl.wikipedia.org/wiki?curid=2807842" title="Leonard Meredith">
Leonard Meredith



</doc>
<doc id="2807846" url="https://pl.wikipedia.org/wiki?curid=2807846" title="Axel Beyer">
Axel Beyer

Alexander "Axel" Beyer (ur. 9 maja 1891 w Aue – zm. w XX wieku) – niemiecki kolarz torowy, srebrny medalista mistrzostw świata.
Kariera.
Największy sukces w karierze Axel Beyer osiągnął w 1913 roku, kiedy zdobył srebrny medal w wyścigu ze startu zatrzymanego amatorów podczas mistrzostw świata w Berlinie. W zawodach tych wyprzedził go jedynie Brytyjczyk Leon Meredith, a trzecie miejsce zajął Holender Cor Blekemolen. Był to jedyny medal wywalczony przez Beyera na międzynarodowej imprezie tej rangi. Nigdy nie wystąpił na igrzyskach olimpijskich.

</doc>
<doc id="2807848" url="https://pl.wikipedia.org/wiki?curid=2807848" title="Andre Butzer">
Andre Butzer



</doc>
<doc id="2807851" url="https://pl.wikipedia.org/wiki?curid=2807851" title="Kenia na Letnich Igrzyskach Paraolimpijskich 2012">
Kenia na Letnich Igrzyskach Paraolimpijskich 2012

Kenię na Letnich Igrzyskach Paraolimpijskich 2012 w Londynie reprezentowało 13 zawodników. Był to dziesiąty start reprezentacji Kenii na Letnich igrzyskach paraolimpijskich.
Kadra.
Lekkoatletyka.
Mężczyźni
Kobiety

</doc>
<doc id="2807853" url="https://pl.wikipedia.org/wiki?curid=2807853" title="Józef Obłój">
Józef Obłój

Józef Obłój (ur. 28 lipca 1918 w Golcowej, zm. 28 października 2012 w Warszawie) – polski chemik i inżynier, profesor, współtwórca przemysłu chemicznego i petrochemii w Polsce.
Życiorys.
Ukończył szkołę podstawową w Golcowej. Następnie zdał do 8-klasowego gimnazjum w Brzozowie, gdzie mieszkał na stancji i utrzymywał się głównie z korepetycji. Uczęszczał do Gimnazjum Humanistycznego w Brzozowie (obecnie I Liceum Ogólnokształcące im. Króla Kazimierza Wielkiego w Brzozowie). W czasie II wojny światowej był żołnierzem Armii Krajowej na terenie powiatu Brzozów i organizował tajne nauczanie w podkarpackich gminach: Brzozów, Domaradz, Dydnia, Grabownica, Haczów i Przysietnica. Uczestniczył w wydawaniu tygodników „Szlakiem orła białego” i „Jestem Polakiem”. Miał pseudonim „Aleksander”. Był studentem Politechniki Lwowskiej (1937–1939) i Politechniki Śląskiej (1945–1947). W latach 1947–1951 zorganizował, a następnie kierował Zakładowym Laboratorium Badawczym w Zakładach Azotowych „Kędzierzyn”. Opracowywał tam nowe technologie, w tym wosków syntetycznych, bezwodnika kwasu ftalowego z naftalenu i kwasów tłuszczowych z parafiny oraz organizował Zakładowe Laboratorium Badawcze. Opracował pierwszy schemat produkcji organicznej dla Zakładów Azotowych Kędzierzyn. Był organizatorem i kierownikiem Oddziału Instytutu Syntezy Chemicznej w Kędzierzynie (1952–1958) przekształconego w Instytut Ciężkiej Syntezy Organicznej w Blachowni Śląskiej, którego był dyrektorem do maja 1966 roku. Następnie był dyrektorem Instytutu Chemii Ogólnej w Warszawie (1966–1971), a po połączeniu go z Instytutem Tworzyw Sztucznych – zastępcą dyrektora ds. naukowo-badawczych w Instytucie Chemii Przemysłowej, gdzie pracował do emerytury w 1985 roku. Po przejściu na emeryturę był przez wiele lat szefem rady naukowej Instytutu Chemii Przemysłowej. Współpracował z Zakładami Azotowymi w Kędzierzynie, Tarnowie, Puławach, Zakładami Chemicznymi „Blachownia”, Zachem w Bydgoszczy, Mazowieckimi Zakładami Rafineryjno-Petrochemicznymi w Płocku (obecnie Orlen) oraz z placówkami PAN i wyższych uczelni. Był profesorem chemii, wykładał na Politechnice Warszawskiej – filii w Płocku (Wydziału Budownictwa, Mechaniki i Petrochemii). Jako praktyk, specjalną cześć wykładów poświęcał omówieniu technologii chemicznych ze specjalnym uwzględnieniem przyczyn i uwarunkowań wypadków w instalacjach chemicznych. Był promotorem wielu prac magisterskich i kilku doktoratów. Jego dorobek obejmuje wiele publikacji, patentów (ponad 90), referatów, opracowań i wdrożeń.
Odznaczony m.in. Orderem Sztandaru Pracy II kl., Krzyżem Komandorskim Orderu Odrodzenia Polski, Krzyżem Armii Krajowej, Medalem Komisji Edukacji Narodowej, Medalem im. prof. Wojciecha Świętosławskiego, Medalem Ignacego Mościckiego, Medalem Zasłużony dla Przemysłu Petrochemii, Złotą Odznaką Honorową NOT, odznakami: Zasłużony dla ICSO, Zasłużony dla ZAK, Zasłużony dla ZCh Blachownia, Zasłużony dla Opolszczyzny.
Był laureatem 3 zespołowych nagród państwowych i wielu wyróżnień. Był członkiem Związku Kombatantów Rzeczypospolitej Polskiej, Stowarzyszenia Inżynierów i Techników Przemysłu Chemicznego, pierwszej Solidarności, Akademii Inżynierskiej w Polsce oraz osobą bezpartyjną.
Jego żoną była Cecylia Krystosek (ur. 1920, zm. 23 października 2006). Miał troje dzieci: Andrzeja, Marię i Krzysztofa. Jest pochowany na cmentarzu przy kościele św. Piotra i Pawła w Pyrach.

</doc>
<doc id="2807856" url="https://pl.wikipedia.org/wiki?curid=2807856" title="Ostatnia robota. The Last Job">
Ostatnia robota. The Last Job

Ostatnia robota. The Last Job - polski film animowano-sensacyjny połączony z thrillerem w reżyserii Piotra Rosłańca.
Fabuła.
Derrick Rivers (Gracjan Gornig) po wyjściu z więzienia uruchamia kontakty, by wraz ze swoimi starymi kumplami zwinąć 85 milionów z banku. Czy im się to uda? Ryzyko jest wielkie, a stawka jeszcze większa.

</doc>
<doc id="2807857" url="https://pl.wikipedia.org/wiki?curid=2807857" title="Rogatnica kolczasta">
Rogatnica kolczasta

Rogatnica kolczasta ("Balistapus undulatus") – gatunek morskiej ryby rozdymkokształtnej z rodziny rogatnicowatych (Balistidae).
Występowanie.
Morze Czerwone, Ocean Indyjski wzdłuż Afryki Wschodniej i Południowej, Aldabry, Madagaskaru, Maskarenów na zachodzie, po północną i południową Japonię i wyspy Ogasawara na wschodzie, oraz na południe po Wielką Rafę Koralową i Nową Kaledonię.
Cechy morfologiczne.
Ciało ciemnobrązowe lub szarofioletowe, z żółtawymi smugami po bokach, krępe, lekko bocznie spłaszczone. Dwie płetwy grzbietowe. W pierwszej znajdują się 3 promienie twarde, pierwszy i drugi blisko siebie, a trzeci oddalony. Druga rozpostarta jest na 24–27 promieniach miękkich. W płetwie odbytowej 20–24 promieni miękkich. Płetwy jasne, pomarańczowożółte.
Na bokach masywnego trzonu ogonowego znajdują się po 2 rzędy ostrych kolców skierowanych skośnie ku tyłowi. Rogatnica może tymi kolcami ranić, podobnie jak rogatnica jasnoplama.
Rogatnica kolczasta dorasta w naturze do około 30 cm, w akwariach osiąga 20–25 cm.
Jest jedną z niewielu rogatnicowatych, u których jest zauważalny dymorfizm płciowy.
Biologia i ekologia.
Występuje w wodach przybrzeżnych na głębokościach do 50 m, zwykle w pobliżu dna. Jest związana ze środowiskiem raf koralowych. Żywi się głównie roślinnością (glony i porosty), a także szkarłupniami, mięczakami, osłonicami, gąbkami i stułbiopławami. Jest rybą terytorialną.
Znaczenie gospodarcze.
Nie ma większego znaczenia w rybołówstwie. Spotykana w przyłowach sieciowych. Hodowana w akwariach morskich.
Filatelistyka.
Poczta Polska wyemitowała 1 kwietnia 1967 r. znaczek pocztowy przedstawiający "Balistapus undulatus" o nominale 90 gr, w serii "Ryby egzotyczne". Autorem projektu znaczka był Jerzy Desselberger. Znaczek pozostawał w obiegu do 31 grudnia 1994 r..

</doc>
<doc id="2807858" url="https://pl.wikipedia.org/wiki?curid=2807858" title="Jules Miquel">
Jules Miquel

Jules Miquel (ur. 1 kwietnia 1884 w Saint-Affrique – zm. 23 listopada 1966 w Millau) – francuski kolarz torowy, srebrny medalista mistrzostw świata.
Kariera.
Największy sukces w karierze Jules Miquel osiągnął w 1913 roku, kiedy zdobył srebrny medal w wyścigu ze startu zatrzymanego zawodowców podczas mistrzostw świata w Lipsku. W zawodach tych wyprzedził go jedynie jego rodak Paul Guignard, a trzecie miejsce zajął Niemiec Richard Scheuermann. Był to jedyny medal wywalczony przez Miquela na międzynarodowej imprezie tej rangi. Kilkakrotnie stawał na podium zawodów cyklu Six Days, nigdy jednak nie wygrał. W 1923 roku zdobył brązowy medal mistrzostw Francji w wyścigu ze startu zatrzymanego zawodowców. Nigdy nie wystąpił na igrzyskach olimpijskich.

</doc>
<doc id="2807859" url="https://pl.wikipedia.org/wiki?curid=2807859" title="Balistapus undulatus">
Balistapus undulatus



</doc>
<doc id="2807860" url="https://pl.wikipedia.org/wiki?curid=2807860" title="José Luis López (ur. 1979)">
José Luis López (ur. 1979)

José Luis "Parejita" López Monroy (ur. 19 października 1979 w mieście Meksyk) – meksykański piłkarz występujący na pozycji ofensywnego pomocnika, obecnie zawodnik Veracruz.
Kariera klubowa.
López, opisywany jako szybki i obdarzony dobrym dryblingiem zawodnik, pochodzi ze stołecznego miasta Meksyk i jako trzynastolatek rozpoczął treningi w tamtejszym zespole Pumas UNAM. W przeszłości barwy tego klubu przez wiele lat reprezentował jego ojciec, José Luis López Sánchez, po którym odziedziczył przydomek "Parejita". Jako dwudziestolatek, nie mogąc wywalczyć sobie miejsca w pierwszej drużynie, odszedł na półroczne wypożyczenie do Puebla FC, gdzie argentyński szkoleniowiec Patricio Hernández umożliwił mu debiut w meksykańskiej Primera División; 26 sierpnia 2000 w wygranym 2:1 spotkaniu z Irapuato. Jako piłkarz Puebli pełnił wyłącznie rolę rezerwowego, jednak po powrocie do Pumas od razu został podstawowym piłkarzem ekipy. Premierowego gola w najwyższej klasie rozgrywkowej strzelił 11 lutego 2001 w wygranym 2:1 konfrontacji z Necaxą. W wiosennym sezonie Clausura 2004 zdobył z Pumas pierwszy tytuł mistrza Meksyku, będąc kluczowym piłkarzem zespołu prowadzonego przez Hugo Sáncheza i sukces ten powtórzył również pół roku później, podczas rozgrywek Apertura 2004, tym razem jednak rzadziej pojawiając się na boiskach. W tym samym roku triumfował także ze swoją ekipą w krajowym superpucharze, Campeón de Campeones, a w 2005 roku zajął w nim drugie miejsce. Dotarł też do finału Pucharu Mistrzów CONCACAF i Copa Sudamericana. Ogółem w drużynie Pumas spędził niemal siedem lat, zdobywając 28 goli w 210 spotkaniach ligowych i był ulubieńcem kibiców stołecznego klubu.
Latem 2007 López został piłkarzem drużyny Club Necaxa z siedzibą w mieście Aguascalientes. Od razu wywalczył sobie miejsce w wyjściowej jedenastce, lecz nie odniósł z nową ekipą większych sukcesów i po pół roku został wypożyczony do stołecznego Cruz Azul. Tam z kolei pozostawał rezerwowym zespołu, jednak zdołał wywalczyć z nim tytuł wicemistrza Meksyku w sezonie Clausura 2008. W styczniu 2009 zasilił drugoligowy klub Mérida FC, gdzie podczas fazy Clausura 2009 zwyciężył rozgrywki Primera División A, co wobec porażki w decydującym dwumeczu z Querétaro nie zaowocowało jednak awansem do najwyższej klasy rozgrywkowej. Po upływie półtora roku został zawodnikiem CD Irapuato, również na zasadzie wypożyczenia, w którego barwach w sezonie Clausura 2011 powtórzył osiągnięcie zdobyte z Méridą, lecz podobnie jak tam nie zdołał awansować do pierwszej ligi; tym razem jego zespół okazał się gorszy w dwumeczu od Tijuany.
W jesiennej fazie Apertura 2011 López po raz trzeci wygrał drugą ligę meksykańską, tym razem jako piłkarz Correcaminos UAT z miasta Ciudad Victoria, jednak znów nie zanotował awansu na najwyższy szczebel rozgrywek. W lipcu 2012 został wypożyczony do kolejnego drugoligowego klubu, Tiburones Rojos de Veracruz.

</doc>
<doc id="2807866" url="https://pl.wikipedia.org/wiki?curid=2807866" title="Rokas Žilinskas">
Rokas Žilinskas

Rokas Žilinskas (ur. 20 lipca 1972 w Wilnie, zm. 6 czerwca 2017 tamże) – litewski dziennikarz, prezenter telewizyjny i polityk, poseł na Sejm Republiki Litewskiej.
Życiorys.
W 1996 ukończył dziennikarstwo na Uniwersytecie Wileńskim, Od czasu rozpoczęcia studiów na początku lat 90. przez osiemnaście lat pracował jako dziennikarz i prezenter wiadomości w litewskich mediach, najpierw w publicznej telewizji LRT, następnie w komercyjnej stacji LNK.
W 2008 wstąpił do Partii Wskrzeszenia Narodowego, z ramienia której w tym samym roku został wybrany na posła do Sejmu. W 2009 publicznie ujawnił, że jest gejem, stając się pierwszym litewskim parlamentarzystą, który ujawnił swoją orientację homoseksualną. Wypowiadał się jednocześnie przeciwko m.in. małżeństwom homoseksualnym i adopcji dzieci przez pary homoseksualne. Krytykował parady organizowane przez środowiska LGBT, jednocześnie w 2010 wziął udział w pierwszej tego rodzaju paradzie w Wilnie.
W trakcie kadencji poselskiej w 2010 dołączył do nowo powołanej frakcji Partii Chrześcijańskiej. Został z niej usunięty w 2011, gdy miał się rzekomo pojawić w siedzibie parlamentu w stanie nietrzeźwości. Wkrótce przystąpił do Związku Ojczyzny. Z listy krajowej tego ugrupowania w wyborach w 2012 i 2016 uzyskiwał poselską reelekcję.
Zmarł 6 czerwca 2017 w wileńskim szpitalu na skutek zapalenia płuc.

</doc>
<doc id="2807868" url="https://pl.wikipedia.org/wiki?curid=2807868" title="Richard Scheuermann">
Richard Scheuermann

Richard Scheuermann (ur. 29 grudnia 1876 w Neumarkt – zm. 8 września 1913 w Kolonii) – niemiecki kolarz torowy, brązowy medalista mistrzostw świata.
Kariera.
Największy sukces w karierze Richard Scheuermann osiągnął w 1913 roku, kiedy zdobył brązowy medal w wyścigu ze startu zatrzymanego zawodowców podczas mistrzostw świata w Lipsku. W zawodach tych wyprzedzili go jedynie dwaj Francuzi: Paul Guignard oraz Jules Miquel. Był to jedyny medal wywalczony przez Scheuermanna na międzynarodowej imprezie tej rangi. Kilkakrotnie zdobywał medale torowych mistrzostw Francji, w tym w 1908 roku złoty w sprincie i w 1910 roku złoto w wyścigu ze startu zatrzymanego zawodowców. Nigdy nie wystąpił na igrzyskach olimpijskich.

</doc>
<doc id="2807870" url="https://pl.wikipedia.org/wiki?curid=2807870" title="Mistrzostwa Ameryki Południowej Juniorów Młodszych w Lekkoatletyce 2012">
Mistrzostwa Ameryki Południowej Juniorów Młodszych w Lekkoatletyce 2012

21. Mistrzostwa Ameryki Południowej Juniorów Młodszych w Lekkoatletyce – zawody lekkoatletyczne dla sportowców, którzy nie ukończyli 18 lat, które odbyły się w Mendozie 27 i 28 października 2012 roku. Organizatorem zawodów była Południowoamerykańska Konfederacja Lekkoatletyczna.

</doc>
<doc id="2807875" url="https://pl.wikipedia.org/wiki?curid=2807875" title="Mirosław Drewniak">
Mirosław Drewniak

Mirosław Drewniak (ur. w 1964 w Bielsku-Białej) – polski mistrz kuchni, autor i publicysta tematyki gastronomicznej w prasie ogólnodostępnej i branżowej, autor wielu książek kulinarnych.
Życiorys.
Członek kapituły elitarnego Klubu Szefów Kuchni, prezes i współzałożyciel Śląskiego Stowarzyszenia Szefów Kuchni i Cukierni, członek i wspólzałóżyciel Fundacji Klubu Szefów Kuchni.Organizator i wykonawca Dni Kuchni Polskiej za granicą: w Sewilli, Burgos, Lublianie, Budapeszcie i Berlinie, przewodniczący Loży Ekspertów programu „Doceń polskie”, konsultant dużych producentów żywności takich jak Duda–Bis, Superfish, Kotlin, Bonduelle, Wosana, FleishMannschaft – Domenu, Multivac.
Uznany juror i współprowadzący w konkursach kulinarnych organizowanych w całej Polsce. Dwukrotnie nominowany do nagrody „Oskar Kulinarny” 2006 i 2007 w kategorii autor i promotor kuchni regionalnej, laureat nagrody Polskiej Organizacji Turystycznej za promowanie kuchni Polskiej w Europie i na Świecie.
Organizator gastronomii podczas imprez takich jak: Puchar Świata w skokach narciarskich, letnie i zimowe Grand Prix, Polskie Dni w Maso Corto i Kaprun. Reprezentował Zakopane jako Miasto Kandydata na kongresie FIS w Kapsztadzie-2008Jako trener poprowadził do zwycięstwa drużyny podczas takich konkursów jak: Kulinarny Puchar Polski 2003, Złota Patelnia – drugie miejsce – nagroda Ministra Gospodarki, Festiwal Kuchni Dworskiej – pierwsze miejsce.
Występował wielokrotnie w programach telewizyjnych takich jak „Kawa czy herbata” oraz „Pytanie na śniadanie”, „Kulinarne podróże Roberta Makłowicza”, uczestnik programu „Druga Twarz”, a w pierwszej edycji Mastershefa – konsultant kulinarny. Prowadził cykl w Radio RMF FM i Radio Bielsko.
Kariera zawodowa.
Doświadczenie zawodowe zdobył odbywając praktyki w wielu restauracjach na Śląsku, a od 1993 roku prowadził kuchnię w Hotelu Noma Residence w Promnicach.
Świadczył usługi doradcze w wielu gastronomicznych i spożywczych miejscach w całym kraju.
W 2005 roku objął stanowisko szefa kuchni w Hotelu Restauracji Brovaria w Poznaniu. W latach 2006–2007 konsultował i otwierał Restaurację i Pub w Hotelu Szara Villa w Opolu, a od 2009 roku do września 2012 r. pełnił funkcję szefa gastronomii w Hotelu Swing w Krakowie.
Publikacje.
Autor następujących pozycji:
Autor tekstów kulinarnych do Gazety Wyborczej, Dziennika Zachodniego. Autor i uczestnik audycji i wywiadów radiowych: RMF FM, Radio Zet i Radio Bielsko. Konsultował polską edycję książki „Piekielna kuchnia” Marco Pierre White’a. Współautor „Smak podróży” oraz „Przewodniki Kulinarne” o Hiszpanii, Francji, Grecji, Węgrzech, Bułgarii, Krajach arabskich, Chorwacji, dla Wydawnictwa Pascal.
Mirosław Drewniak pisze artykuły dla „Rzeźnika polskiego”, które noszą tytuł „Kulinarne przygody Mirka Drewniaka”.

</doc>
<doc id="2807876" url="https://pl.wikipedia.org/wiki?curid=2807876" title="Głos biały">
Głos biały



</doc>
<doc id="2807878" url="https://pl.wikipedia.org/wiki?curid=2807878" title="Życie między budynkami">
Życie między budynkami

Życie między budynkami. Użytkowanie przestrzeni publicznych (tytuł oryg. "Life Between Buildings: Using Public Space") - książka duńskiego urbanisty Jana Gehla z 1971. Posiadała wiele późniejszych, uzupełnianych tłumaczeń na inne języki. Wersję polskojęzyczną (przetłumaczoną z VI. wydania angielskiego) wydało Wydawnictwo RAM w 2009. Tłumaczką była Marta A. Urbańska. Autor zawarł w tej wersji specjalną przedmowę dla polskiego czytelnika. 
Problematyką pracy jest przyjazne aranżowanie przestrzeni publicznych w miastach, zgodne z potrzebami jednostek ludzkich i w sposób umożliwiający powstawanie licznych i pożądanych zachowań społecznych. Opisywane są skomplikowane relacje na osi człowiek-miasto, a także udzielane porady na temat sposobów odpowiedzialnego kształtowania przestrzeni wspólnych, prywatnych i przejściowych (półprywatnych i półpublicznych).

</doc>
<doc id="2807884" url="https://pl.wikipedia.org/wiki?curid=2807884" title="Ducati 851">
Ducati 851

Ducati 851 – włoski motocykl sportowy produkowany przez firmę Ducati w latach 1987-1992.

</doc>
<doc id="2807894" url="https://pl.wikipedia.org/wiki?curid=2807894" title="Archidiecezja Ancona-Osimo">
Archidiecezja Ancona-Osimo

Archidiecezja Ancona-Osimo (łac. "Dioecesis Anconitana-Auximana") – archidiecezja Kościoła rzymskokatolickiego we Włoszech, w regionie kościelnym Marche.
Została erygowana jako diecezja w III wieku, 14 września 1904 została podniesiona do rangi archidiecezji. 15 sierpnia 1972 stała się siedzibą metropolii.

</doc>
<doc id="2807901" url="https://pl.wikipedia.org/wiki?curid=2807901" title="Gårdsåkra">
Gårdsåkra

Gårdsåkra - osiedle mieszkaniowe w zachodniej części szwedzkiego Eslöv.
Osiedle zostało zaprojektowane przez Petera Broberga i zrealizowane w latach 1980-1982, jako nowatorskie założenie. Nawiązuje do urbanistyki dawnych wsi i miasteczek, w których większość zabudowy mieszkalnej i usługowej zlokalizowana była przy jednej ulicy, co powodowało powstawanie silnych więzi społecznych, a współcześnie eliminuje konieczność stosowania ruchu samochodowego. W Gårdsåkra wszystkie wejścia do budynków mieszkalnych, szkół, urzędów, sklepów, punktów usługowych i biur prowadzą z jednej centralnej ulicy, przykrytej szklanym dachem, co umożliwia spacerowanie i długie pozostawanie w przestrzeni wspólnej przez cały rok. Budynki są niewysokie, a odległości nieduże, co zapewniać ma ludzką skalę rozwiązania, nastawioną na odbiór zmysłowy. Na tyłach budynków mieszczą się prywatne ogródki. Samochody pozostawiane są na zewnętrznych parkingach, gdyż nie ma możliwości użytkowania ich wewnątrz założenia.

</doc>
<doc id="2807902" url="https://pl.wikipedia.org/wiki?curid=2807902" title="Guillermo Abanto Guzmán">
Guillermo Abanto Guzmán

Guillermo Martín Abanto Guzmán (ur. 1 lipca 1964 w Trujillo) – peruwiański duchowny katolicki, biskup polowy Peru w latach 2012–2013.
Życiorys.
Święcenia kapłańskie otrzymał 12 grudnia 1992 z rąk kard. Augusto Vargas Alzamora. Inkardynowany do archidiecezji Limy, został wychowawcą miejscowego "pre-seminarium", a w kolejnych latach pracował duszpastersko w parafiach Limy.
30 stycznia 2009 Benedykt XVI mianował go biskupem pomocniczym Limy ze stolicą tytularną "Pinhel". Sakry biskupiej udzielił mu 19 kwietnia 2009 kard. Juan Luis Cipriani Thorne.
30 października 2012 został mianowany biskupem polowym Peru.
20 lipca 2013 papież Franciszek przyjął jego rezygnację z pełnionego urzędu zgodnie z kanonem 401 § 2 Kodeksu Prawa Kanonicznego.

</doc>
<doc id="2807904" url="https://pl.wikipedia.org/wiki?curid=2807904" title="Martwa cisza (film 2007)">
Martwa cisza (film 2007)

Martwa cisza lub Śmiertelna cisza (ang. "Dead Silence") – amerykański horror z 2007 roku w reżyserii Jamesa Wana. Wyprodukowany przez Universal Pictures.
Opis fabuły.
Jamie (Ryan Kwanten) i Lisa znajdują pod drzwiami lalkę brzuchomówcy. Wkrótce ktoś morduje kobietę, wyrywając jej wcześniej język. Jamie, który jest podejrzanym o zabójstwo, chce wyjaśnić zagadkę śmierci żony i zdobyć dowody swojej niewinności. Odkrywa, że lalka należała do zamordowanej brzuchomówczyni.

</doc>
<doc id="2807909" url="https://pl.wikipedia.org/wiki?curid=2807909" title="Obcy w domu (film 1989)">
Obcy w domu (film 1989)

Obcy w domu (ang. "Hider in the House") – amerykański thriller z 1989 roku w reżyserii Matthew Patricka.
Opis fabuły.
Po wyjściu z zakładu psychiatrycznego Tom (Gary Busey) urządza sobie mieszkanie na strychu nowego domu. Wkrótce kupują go Julie (Mimi Rogers) i Phil (Michael McKean) Dreyerowie. Pozostający w ukryciu Tom obserwuje ich życie. Czuje się jak członek rodziny. Kiedy odkrywa, że Phil zdradza Julie, postanawia się zemścić.

</doc>
<doc id="2807912" url="https://pl.wikipedia.org/wiki?curid=2807912" title="Parafia Dobrego Pasterza w Aktjubińsku">
Parafia Dobrego Pasterza w Aktjubińsku



</doc>
<doc id="2807913" url="https://pl.wikipedia.org/wiki?curid=2807913" title="Vytautas Kamblevičius">
Vytautas Kamblevičius

Vytautas Kamblevičius (ur. 3 listopada 1950 w Plasapninkai w rejonie olickim) – litewski agronom i polityk, poseł na Sejm Republiki Litewskiej.
Życiorys.
W 1968 ukończył szkołę średnią, a w 1973 studia z zakresu agronomii na Litewskiej Akademii Rolniczej. W 1984 uzyskał stopień doktora nauk rolniczych. Do 1987 pracował m.in. jako agronom w kołchozach, następnie na macierzystej uczelni. Był członkiem Komunistycznej Partii Związku Radzieckiego. W latach 1980–1990 zasiadał w radzie deputowanych ludowych rejonu kowieńskiego, od 1987 wchodził w skład komitetu wykonawczego. Do 1992 pozostał w administracji rejonowej, później pełnił kierownicze funkcje w przedsiębiorstwach. Od 1994 do 1997 był sekretarzem Ministerstwa Rolnictwa, działał wówczas w Litewskiej Partii Chłopskiej.
W 2005 w trakcie kadencji Sejmu objął mandat poselski z ramienia Partii Pracy. Przeszedł w 2008 do Porządku i Sprawiedliwości, nie uzyskał w tym samym roku reelekcji. W 2009 został doradcą eurodeputowanego Rolandasa Paksasa, a rok później jednym z dwóch pierwszych wiceprzewodniczących partii. W 2011 został wybrany do rady rejonu preńskiego. W wyborach do Sejmu w 2012 wystartował z drugiego miejsca listy krajowej Porządku i Sprawiedliwości, w ich wyniku powrócił do parlamentu. W 2016 został ponownie wybrany do Sejmu, mandat przypadł mu po unieważnieniu wyboru Kęstasa Komskisa. W 2020 przystąpił do frakcji poselskiej Litewskiej Socjaldemokratycznej Partii Pracy.

</doc>
<doc id="2807915" url="https://pl.wikipedia.org/wiki?curid=2807915" title="Carcharhinus perezi">
Carcharhinus perezi



</doc>
<doc id="2807916" url="https://pl.wikipedia.org/wiki?curid=2807916" title="Bazylika św. Jana (Efez)">
Bazylika św. Jana (Efez)

Bazylika św. Jana (gr. Ἅγίος Ἰωάννης Θεολόγος "Hagios Ioannēs Theologos" lub Ἅγίος Θεολόγος "Hagios Theologos") – dawna bazylika w pobliżu Efezu, wybudowana w VI wieku przez cesarza Justyniana na wzgórzu Ayasoluk w miejscu prawdopodobnego spoczynku św. Jana Ewangelisty, autora jednej z "Ewangelii". Współcześnie zachowana jako ruina w miejscowości Selçuk w zachodniej Turcji, położona u podnóża cytadeli na wzgórzu Ayasoluk około 3,5 km od ruin starożytnego Efezu.
Historia.
Drugą połowę I wieku n.e. św. Jan Apostoł spędził w Efezie. Zmarł około roku 100 i pochowany został niedaleko Efezu, na wzgórzu zwanym Ayasoluk (jest to prawdopodobnie zniekształcone brzmienie słów Hagios Theologos – Święty Teolog). Nad grobem św. Jana na początku IV wieku postawiono niewielką kaplicę. Przypuszczalnie ok. 450 wzniesiono kaplicę na planie krzyża przykrytą drewnianym dachem. Około roku 535 cesarz Justynian rozpoczął na jej miejscu budowę bazyliki, wzorowanej na konstantynopolitańskiej bazylice świętych Apostołów. Była to ogromna świątynia na planie krzyża, przed którą znajdowało się atrium otoczone podwójną kolumnadą. Nad nawami bocznymi dobudowano empory, a budowlę przykryto sześcioma kopułami. Do budowy bazyliki wykorzystano między innymi materiał ze zburzonej niewiele wcześniej świątyni Artemidy. Bazylika, której budowę ukończono w 565 stała się wówczas głównym miejscem pielgrzymkowym świata chrześcijańskiego. Po inwazji arabskiej na imperium bizantyjskie w latach 654-5 spadło znaczenie Efezu, a życie miejskie zaczęło skupiać się wokół wzgórza z bazyliką. Świątynię stopniowo otoczono murami, a na szczycie wzgórza wzniesiono zamek – cytadelę służącą do ochrony na wypadek najazdów Arabów. 
Do roku 1304 wzgórze oraz miasto pozostawały w rękach bizantyjskich. Kres temu przyniósł najazd Turków seldżuckich, którzy złupili miasto, a bazylikę przekształcili w meczet. Dostępu do grobu św. Jana umożliwiano chrześcijanom za opłatą. W 1402 doszło do inwazji mongolskiego wodza Tamerlana na Ayasoluk. Walki między tureckimi wodzami doprowadziły do zniszczenia wzgórza, w tym bazyliki zamienionej w gruzowisko.
Ruiny bazyliki pozostawały nieuporządkowane aż do początku XX wieku. W roku 1922 podczas wojny grecko-tureckiej greccy archeolodzy przeszukali wzgórze wraz z bazyliką św. Jana. Prace te dowiodły wczesnego kultu jakim otaczano w tym miejscu Jana Ewangelistę. Nie przyniosło to jednak postępu w uporządkowaniu ruiny. Dopiero w połowie XX wieku prace na wzgórzu podjęła austriacka misja archeologiczna. Uporządkowano ruinę i odbudowano konfesję św. Jana. Wkrótce potem miejsce to odwiedził papież Paweł VI potwierdzając jego znaczenie dla chrześcijan. Prace prowadzone w ostatnich latach dzięki wsparciu religijnej fundacji z Limy (Ohio, USA) doprowadziły do odbudowy części kolumn i murów bazyliki, dając wyobrażenie ogromu świątyni istniejącej w czasach bizantyjskich. 
Architektura budowli.
Bazylika św. Jana była olbrzymią budowlą zbudowaną na planie krzyża o wymiarach 110 m na 30 m. Do świątyni przylegał otwarty dziedziniec (atrium) otoczony podwójną kolumnadą. Bazylikę zbudowano z ciosów kamiennych oraz marmurowych kolumn. Sklepienie stanowiły cztery kopuły rozpościerające się nad nawą główną oraz dwie w nawach bocznych. Kopuły wsparte były masywnymi pomostami, które przebiegały między nawami i podparte dwoma piętrami marmurowych kolumn (wykonanie kolumn z marmuru było konieczne do udźwignięcia masywnej konstrukcji sklepienia). Podłoga nawy głównej wyłożona była płytami marmurowymi i ozdobiona mozaikami. 
W środkowej nawie, w absydzie ołtarza znajduje się domniemana konfesja św. Jana. Stanowi ją kamienna płyta wraz z czterema narożnymi kolumnami. Obok nawy głównej znajduje się baptysterium. Na kapitelach dolnego rzędu kolumn w bazylice widoczne są monogramy cesarza Justyniana i cesarzowej Teodory. W okresie późnobizantyjskim kościół otoczono murami obronnymi nadając mu cechy budowli warownej. Z tych elementów zachowała się do czasów współczesnych potężna brama obronna.
Współczesny wygląd bazyliki jest efektem prac archeologicznych, w wyniku których odbudowano fragmenty ścian i kolumnady dające obraz rozmiarów świątyni.

</doc>
<doc id="2807917" url="https://pl.wikipedia.org/wiki?curid=2807917" title="Galgebakken">
Galgebakken

Galgebakken – publiczne osiedle czynszowych domów szeregowych, zlokalizowane w zachodniej Kopenhadze.
Historia.
Powstało w latach 1972–1974, według projektu A. i O. Ørum-Nielsen, Strogaarda i Markussena, jako nowatorska propozycja urbanistyczna. Zawiera około siedemset domów rozmieszczonych w grupach zamieszkiwanych przez 10-20 rodzin, wokół uliczek dojazdowych o szerokości trzech metrów. Pomiędzy biegiem tej uliczki a frontami domów umieszczono ogródki frontowe (półprywatne) o głębokości czterech metrów. Ogródki prywatne zlokalizowano natomiast na tyłach. Samochody parkowane są na granicy terytorium osiedla. Cały ruch wewnętrzny odbywa się pieszo. Zespół powyższych założeń spowodował wzrost aktywności społecznej mieszkańców, częstsze kontakty między sąsiadami, chętne przebywanie na zewnątrz budynków i pogłębienie wzajemnych więzi.

</doc>
<doc id="2807921" url="https://pl.wikipedia.org/wiki?curid=2807921" title="William J. Fields">
William J. Fields

William Jason Fields (ur. 29 grudnia 1874, zm. 21 października 1954) – amerykański polityk, działacz Partii Demokratycznej, prawnik.
W latach 1911-1923 reprezentował 9. okręg Kentucky w Izbie Reprezentantów Stanów Zjednoczonych. Od 1923 do 1927 pełnił funkcję gubernatora Kentucky.
10 października 1893 poślubił Dorę McDavid. Para miała sześcioro dzieci.

</doc>
<doc id="2807923" url="https://pl.wikipedia.org/wiki?curid=2807923" title="Polygonetum natantis">
Polygonetum natantis

Zespół formy pływającej rdestu ziemnowodnego ("Polygonetum natantis") – syntakson słodkowodnych nymfeidów w randze zespołu budowany głównie przez rdest ziemnowodny. Należy do klasy zespołów "Potametea".
Charakterystyka.
Stosunkowo ubogie florystycznie zbiorowisko z niewielkim udziałem elodeidów, co wynika z ubogiego siedliska lub dużego zwarcia dominanta zacieniającego dno. Zajmuje wody o różnej głębokości (najczęściej 1 do 2 m, ale też do 3 m), stojące lub bardzo wolno płynące. Wymaga wód średnio żyznych (mezotroficznych lub eutroficznych) o odczynie zasadowym i różnej przejrzystości. Zarówno na podłożu organicznym, jak i mineralnym. Na tym pierwszym często bardziej zwarte. Większe powierzchnie płaty osiągają raczej w zbiornikach mezotroficznych. Zwykle występuje między zbiorowiskami roślin zanurzonych a szuwarami. W sukcesji wypiera zbiorowiska roślin zanurzonych, a ustępuje szuwarom. Czasem tworzy z tymi ostatnimi kompleksy, zwłaszcza na podłożu mineralnym. W lądowaceniu zwykle nie odgrywa większej roli. Mimo że rdest ziemnowodny jest dość pospolitym gatunkiem, własne rozległe i zwarte zbiorowiska tworzy stosunkowo rzadko.
Zbiorowisko niegdyś łączone z zespołem rdestnicy pływającej w zespół "Polygono-Potamogetonetum natantis" Soó 1964, jednak w istocie dominanty tych zbiorowisk rzadko współwystępują w jednej fitocenozie, bo ich amplitudy ekologiczne częściowo się rozmijają. Włączano je również do szerokiego zespołu makrofitów "Myriophyllo-Nupharetum" W.Koch 1926.
Zespół formy pływającej rdestu ziemnowodnego jest charakterystyczny dla następujących siedlisk przyrodniczych systemu Natura 2000: jeziora lobeliowe oraz starorzecza i naturalne eutroficzne zbiorniki wodne.

</doc>
<doc id="2807927" url="https://pl.wikipedia.org/wiki?curid=2807927" title="William Jason Fields">
William Jason Fields



</doc>
<doc id="2807928" url="https://pl.wikipedia.org/wiki?curid=2807928" title="Zespół formy pływającej rdestu ziemnowodnego">
Zespół formy pływającej rdestu ziemnowodnego



</doc>
<doc id="2807931" url="https://pl.wikipedia.org/wiki?curid=2807931" title="William Fields">
William Fields



</doc>
<doc id="2807933" url="https://pl.wikipedia.org/wiki?curid=2807933" title="Artur Błażejewski (archeolog)">
Artur Błażejewski (archeolog)

Artur Grzegorz Błażejewski (ur. 6 sierpnia 1967) – polski archeolog, specjalizujący się w archeologii Polski i powszechnej epoki żelaza, archeologii europejskiego Barbaricum; nauczyciel akademicki związany z Uniwersytetem Wrocławskim, obecnie prorektor tej uczelni.
Życiorys.
Urodził się w 1967 roku. Po ukończeniu szkoły podstawowej, a następnie szkoły średniej podjął studia archeologiczne na Wydziale Nauk Historycznych i Pedagogicznych Uniwersytetu Wrocławskiego. Po ich ukończeniu kontynuował studia doktoranckie, wiążąc się z Katedrą, a następnie Instytutu Archeologii swojej macierzystej uczelni. W 1996 roku otrzymał stopień naukowy doktora nauk humanistycznych w zakresie archeologii na podstawie pracy pt. "Obrządek pogrzebowy kultury przeworskiej na Śląsku", napisanej pod kierunkiem prof. Stanisława Pazdy. Wraz z nowym tytułem otrzymał awans na stanowisko adiunkta. W 2007 roku Rada Wydziału Nauk Historycznych i Pedagogicznych UWr nadała mu stopień naukowy doktora habilitowanego nauk humanistycznych w zakresie archeologii na podstawie rozprawy nt. "Kultura przeworska a reńsko-wezerska strefa kulturowa". Niedługo potem dostał awans na stanowisko profesora nadzwyczajnego.
Poza działalnością naukowo-dydaktyczną pełnił szereg istotnych funkcji na uczelni. W latach 2005–2012 był zastępcą dyrektora, w latach 2012-16 dyrektorem Instytutu Archeologii UWr, a w latach 2020-2022 dziekanem Wydziału Nauk Historycznych i Pedagogicznych Uniwersytetu Wrocławskiego. Od 14 czerwca 2022 r. prodziekan Uniwersytetu Wrocławskiego do spraw badań naukowych. W kadencjach 2016–2020 i 2020–2024 członek Senatu Uniwersytetu Wrocławskiego. Poza tym jest wiceprezesem Zarządu Głównego Stowarzyszenia Naukowego Archeologów Polskich oraz członkiem European Association of Archaeologists .
Dorobek naukowy.
Nieprzerwanie od 1992 roku prowadził badania wykopaliskowe na terenie województw: dolnośląskiego (powiaty – wrocławski, strzeliński, świdnicki, średzki, trzebnicki, milicki) oraz wielkopolskiego (powiat ostrowski). Zainteresowania naukowe Artura Błażejewskiego koncentrują się wokół zagadnień związanych z Archeologią Barbaricum w okresie lateńskim, wpływami rzymskimi i wędrówkami ludów oraz archeologią prowincji rzymskich. Szczegółowo interesuje go problematyka:
Do jego najważniejszych publikacji należą:

</doc>
<doc id="2807937" url="https://pl.wikipedia.org/wiki?curid=2807937" title="Claire Bouanich">
Claire Bouanich

Claire Bouanich (ur. 12 lipca 1994 w Les Lilas, dep. Sekwana-Saint-Denis) – francuska aktorka. Zadebiutowała w 2002 roku w filmie "Motylek", w którym zagrała razem z innym francuskim aktorem Michelem Serraultem.

</doc>
<doc id="2807938" url="https://pl.wikipedia.org/wiki?curid=2807938" title="Idaddu I">
Idaddu I

Idaddu I, Idaddu-Inszuszinak, Indattu (ok. 1970–1945 p.n.e.) – król elamicki z dynastii z Simaszki, siostrzeniec Hutran-temti i najprawdopodobniej wnuk Kindattu. Znana jest inskrypcja z opisem jego prac budowlanych w Suzie. Został on królem Simaszki ok. 1970 roku p.n.e., kiedy to ustanowił swego syna Tan-Ruhuratira zarządcą Suzy i ożenił go z Mekubi, córką Bilalamy z Esznunny. 

</doc>
<doc id="2807939" url="https://pl.wikipedia.org/wiki?curid=2807939" title="Achyronychia cooperi">
Achyronychia cooperi

Achyronychia cooperi – gatunek rośliny z monotypowego rodzaju "Achyronychia" z rodziny goździkowatych. Występuje na terenach pustynnych w Kalifornii, Arizonie i Meksyku. 
Morfologia.
Płożąca, naga lub nieco owłosiona roślina jednoroczna. Łodygi liczne o długości 3–17 cm. Liście naprzeciwległe, z drobnymi błoniastymi przylistkami i lancetowatą blaszką o długości 3–20 mm. Kwiaty zebrane po kilkadziesiąt w gęste kwiatostany. Kwiaty o długości 2,5–3 mm. Działki kielicha wolne, w liczbie 5, zielone z białym brzegiem. Płatków korony brak. Pręcików płodnych jest 1–2, a płonnych 14–19. Szyjka słupka w górze rozwidlona. Owoc drobny. 
Systematyka.
Rodzaj zaliczany jest do plemienia "Paronychieae" i podrodziny "Paronychioideae" w obrębie rodziny goździkowatych. Jedyny przedstawiciel jest blisko spokrewniony z rodzajem "Scopulophila" i bywa z nim łączony.

</doc>
<doc id="2807940" url="https://pl.wikipedia.org/wiki?curid=2807940" title="Achyronychia">
Achyronychia



</doc>
<doc id="2807941" url="https://pl.wikipedia.org/wiki?curid=2807941" title="Krzysztof Bardski">
Krzysztof Bardski

Krzysztof Bardski (ur. 28 stycznia 1962 w Warszawie) – duchowny rzymskokatolicki, profesor nauk teologicznych, nauczyciel akademicki, tłumacz Biblii.
Życiorys.
Syn Jerzego i Xeni z d. Pietrusińskiej. Naukę w szkole podstawowej pobierał w Polsce i w Hiszpanii. Maturę uzyskał w 1980 w VI Liceum Ogólnokształcącym im. Tadeusza Reytana w Warszawie, gdzie działał w 1 Warszawskiej Drużynie Harcerskiej im. Romualda Traugutta „Czarna Jedynka”. W latach 1980–1981 studiował filologię angielską i niemiecką na Universidade Nova de Lisboa w Portugalii.
W 1987 ukończył Wyższe Metropolitalne Seminarium Duchowne w Warszawie i przyjął święcenia kapłańskie. W 1997 obronił pracę doktorską pt. "„Commentarius in Ecclesiasten” Hieronima. Od intencji tekstu do tradycji interpretacyjnych" na Papieskim Instytucie Biblijnym w Rzymie. W 2004 na podstawie rozprawy "Pokarm i napój miłości. Symbolizm w ponaddosłownej interpretacji Biblii w tradycji Kościoła" i dorobku naukowego uzyskał stopień doktora habilitowanego. W 2012 uzyskał tytuł profesora nauk teologicznych. Kierownik Katedry Filologii Biblijnej na Wydziale Teologicznym UKSW. Wykładowca na Papieskim Wydziale Teologicznym w Warszawie.
Tłumacz i redaktor Biblii Ekumenicznej i Biblii Edycji św. Pawła. Autor, tłumacz i redaktor książek i artykułów naukowych o tematyce biblijnej i patrystycznej. W latach 2008–2013 Członek Zarządu Stowarzyszenia Biblistów Polskich. Konsultor Sekcji Nauk Biblijnych w Komisji Nauki Wiary w Konferencji Episkopatu Polski. Ekspert Narodowego Centrum Nauki.
Pełni posługę duszpasterską jako rekolekcjonista i spowiednik dla Sióstr Misjonarek Miłości.

</doc>
<doc id="2807942" url="https://pl.wikipedia.org/wiki?curid=2807942" title="Alnashetri">
Alnashetri

Alnashetri ("smukłe uda" w dialekcie Günün-a-kunna języka Tehuelczów, w nawiązaniu do długich i smukłych kości kończyn tylnych okazu holotypowego) – rodzaj teropoda z grupy celurozaurów, prawdopodobnie przedstawiciela rodziny Alvarezsauridae, żyjącego w późnej kredzie (cenoman lub turon) na terenach dzisiejszej Ameryki Południowej. Gatunkiem typowym jest "A. cerropoliciensis" (epitet gatunkowy honoruje położoną niedaleko miejsca odkrycia jego skamieniałości wieś Cerro Policía, której mieszkańcy pomagali przy wykopaliskach), którego holotypem są kości kończyn tylnych oznaczone MPCA–477 (niekompletna lewa kość udowa, części dystalne tj. dalsze od osi ciała obu kości piszczelowych, prawa kość strzałkowa, zrośnięte kości skokowe i piętowe (ang. "astragalocalcaneum") z obu kończyn tylnych, niemal kompletne prawe i kawałki kości lewego śródstopia oraz paliczki palca III lewej stopy). Okaz holotypowy odkryto w osadach formacji Candeleros na terenie argentyńskiej prowincji Río Negro.
"A. cerropoliciensis" był niewielkim celurozaurem, charakteryzującym się występowaniem na końcu dalszym kości piszczelowej niskiego grzebienia kostnego, który oddziela powierzchnię tej kości współtworzącą staw z kością skokową od powierzchni zewnętrznej kostki bocznej (łac. "malleolus lateralis"); grzebień ten rozciąga się od miejsca styku kości piszczelowej z czubkiem wyrostka wznoszącego (ang. "ascending process") kości skokowej w górę wzdłuż trzonu kości piszczelowej. Autorzy uznają to za autapomorfię "A. cerropoliciensis". Inne celurozaury mają podobne grzebienie na kostce bocznej kości piszczelowej, jednak występują one tylko na powierzchni stawowej współtworzącej staw między tą kością a "astragalocalcaneum" i nie rozciągają się powyżej proksymalnych (bliższych osi ciała) kości stępu (autorzy zaznaczają jednak, że nie mogą całkowicie wykluczyć, iż u lepiej zachowanych okazów teropodów taki grzebień na kości piszczelowej jak u "Alnashetri" może być zakrywany przez kość strzałkową). U "Alnashetri" występują też niewielkie wcięcia umiejscowione poniżej miejsc przyczepu więzadeł pobocznych (łac. "ligamentum collaterale"), nieco bliżej osi ciała od dystalnej powierzchni stawowej na mediowentralnej (przyśrodkowo–dolnej) i laterowentralnej (boczno–dolnej) powierzchni drugiego i trzeciego paliczka III palca stopy; nie wiadomo nic o występowaniu tej cechy u innych teropodów (autorzy zaznaczają jednak, że w wypadku wielu taksonów mało jest szczegółowych informacji na temat budowy ich paliczków).
Poza "Alnashetri" w osadach formacji Candeleros odkryto też skamieniałości innego niewielkiego teropoda żyjącego w tym samym czasie i na tych samych terenach co "A. cerropoliciensis", maniraptora z grupy Paraves "Buitreraptor gonzalezorum"; "Alnashetri" różni się jednak od "Buitreraptor" (i w ogóle od większości przedstawicieli Paraves, z nielicznym wyjątkami takimi jak ptak "Vorona") brakiem wyraźnego kostnego grzebienia czy guza na bocznej powierzchni końca bliższego kości udowej (tylnego krętarza), jak również niektórymi cechami budowy kości piszczelowych, stępu i śródstopia. Z przeprowadzonych przez autorów jego opisu analiz filogenetycznych (w oparciu o zmodyfikowane wersje macierzy danych z analizy Zanno i Makovicky’ego z 2011 r.) wynika, że "A. cerropoliciensis" był przedstawicielem rodziny Alvarezsauridae; na drzewie ścisłej zgodności był on w nierozwikłanej politomii z rodzajami "Bonapartenykus" i "Patagonykus" oraz z kladem obejmującym rodzaje "Linhenykus", "Albinykus", "Xixianykus", "Mononykus" i "Shuvuuia". Autorzy zaznaczają jednak, że analiza ta ma wymaga dalszych uzupełnień; nie uwzględniono w niej niektórych przedstawicieli grupy Alvarezsauroidea, w tym zwłaszcza rodzaju "Haplocheirus", którego uwzględnienie mogłoby wpłynąć na wyniki analizy.

</doc>
<doc id="2807943" url="https://pl.wikipedia.org/wiki?curid=2807943" title="Alnashetri cerropoliciensis">
Alnashetri cerropoliciensis



</doc>
<doc id="2807945" url="https://pl.wikipedia.org/wiki?curid=2807945" title="Idaddu II">
Idaddu II

Idaddu II, Idattu (ok. 1925–1870 p.n.e.) – król elamicki z dynastii z Simaszki, syn Tan-Ruhuratira i babilońskiej księżniczki Mekubi, wnuk Idaddu I.
W czasie panowania swego ojca był on zarządcą Suzy, gdzie prowadził intensywne prace budowlane w dzielnicy świątynnej. Jego wizerunek przetrwał na pieczęci należącej do wysokiego dostojnika dworskiego. Na Idaddu II kończy się dynastia władców z Simaszki.

</doc>
<doc id="2807947" url="https://pl.wikipedia.org/wiki?curid=2807947" title="Sułoszowa (gromada)">
Sułoszowa (gromada)

Sułoszowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sułoszowa z siedzibą GRN w Sułoszowej utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sułoszowa I (bez przysiółka Podzamcze), Sułoszowa II i Sułoszowa III ze zniesionej gminy Sułoszowa w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Sułoszowa przyłączono przysiółek wsi Wola Kalinowska o nazwie Młyny Piesko-Skalskie (obejmujący gospodarstwa obywateli Wójcik Janiny, Gądek Kazimierza, Gądek Antoniego, Cygankiewicz Stanisława i Gądek Władysława) z sąsiedniej gromady Ojców w tymże powiecie.
31 grudnia 1961 do gromady Sułoszowa przyłączono Kolonię Podzamcze ze wsi Wielmoża w gromadzie Milonki.
1 stycznia 1969 do gromady Sułoszowa przyłączono wieś Wola Kalinowska ze zniesionej gromady Ojców.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Sułoszowa.

</doc>
<doc id="2807948" url="https://pl.wikipedia.org/wiki?curid=2807948" title="Klucze (gromada)">
Klucze (gromada)

Klucze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Klucze z siedzibą GRN w Kluczach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Klucze (bez wsi Jaroszowiec) ze zniesionej gminy Klucze w tymże powiecie. Dla gromady ustalono 24 członków gromadzkiej rady narodowej.
31 grudnia 1961 do gromady Klucze przyłączono obszary zniesionych gromad: Chechło, Rodaki i Kwaśniów Górny.
30 czerwca 1962 z gromady Klucze wyłączono wieś Cieślin włączając ją do gromady Jaroszowiec.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Klucze.

</doc>
<doc id="2807950" url="https://pl.wikipedia.org/wiki?curid=2807950" title="Honduras na Letnich Igrzyskach Olimpijskich 2012">
Honduras na Letnich Igrzyskach Olimpijskich 2012

Honduras na Letnich Igrzyskach Olimpijskich 2012, które odbyły się w Londynie reprezentowało 27 zawodników. Nie zdobyli oni żadnego medalu.
Był to dziesiąty start reprezentacji Hondurasu na letnich igrzyskach olimpijskich.
Reprezentanci.
Boks.
Mężczyźni
Judo.
Mężczyźni
Lekkoatletyka.
Mężczyźni
Kobiety
Piłka nożna.
Turniej mężczyzn
Reprezentacja Hondurasu w piłce nożnej mężczyzn brała udział w rozgrywkach grupy D turnieju olimpijskiego, w której wygrała jeden mecz i zremisowała dwa, awansując do ćwierćfinału, w którym uległa jednak reprezentacji Brazylii, odpadając z dalszych rozgrywek.
Skład
Trener: Luis Suárez
Pływanie.
Mężczyźni
Kobiety
Podnoszenie ciężarów.
Mężczyźni
Strzelectwo.
Kobiety
Zapasy.
Mężczyźni
Styl wolny

</doc>
<doc id="2807951" url="https://pl.wikipedia.org/wiki?curid=2807951" title="Pilica (gromada)">
Pilica (gromada)

Pilica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pilica z siedzibą GRN w Pilicy utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Pilica, Biskupice, Zarzecze, Kocikowa i Złożeniec ze zniesionej gminy Pilica w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Pilica przyłączono obszar zniesionej gromady Sławniów.
31 grudnia 1961 do gromady Pilica przyłączono wieś Smoleń ze zniesionej gromady Strzegowa.
1 stycznia 1969 do gromady Pilica przyłączono obszar zniesionej gromady Wierbka.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Pilica.

</doc>
<doc id="2807952" url="https://pl.wikipedia.org/wiki?curid=2807952" title="Żarnowiec (gromada w powiecie olkuskim)">
Żarnowiec (gromada w powiecie olkuskim)

Żarnowiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żarnowiec z siedzibą GRN w Żarnowcu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Żarnowiec, Zabrodzie i Koryczany ze zniesionej gminy Żarnowiec w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Żarnowiec przyłączono obszary zniesionych gromad Łany Wielkie i Wola Libertowska.
31 grudnia 1961 do gromady Żarnowiec przyłączono obszar zniesionej gromady Chlina.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Żarnowiec.

</doc>
<doc id="2807953" url="https://pl.wikipedia.org/wiki?curid=2807953" title="Artykuł hasłowy">
Artykuł hasłowy

Artykuł hasłowy – odrębna, podstawowa jednostka/element zbioru informacyjnego (słownika, leksykonu, encyklopedii lub innego), jednostka leksykograficzna.
W większości encyklopedii i słowników składa się z dwu części: (1) hasła (wyrazu hasłowego, formy hasłowej) – wyrazu lub wyrażenia opisywanego (objaśnianego), które nie tylko jest tytułem artykułu, lecz przede wszystkim pełni funkcję porządkującą lub funkcję wyszukiwawczą w tym zbiorze informacyjnym, oraz (2) tekstu je objaśniającego (treści artykułu), który zawiera informacje dotyczące tego hasła.
Jednostka/element zbioru informacyjnego (artykuł hasłowy) jest także, mniej ściśle, określana jako hasło.

</doc>
<doc id="2807954" url="https://pl.wikipedia.org/wiki?curid=2807954" title="Jerzmanowice (gromada)">
Jerzmanowice (gromada)

Jerzmanowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jerzmanowice z siedzibą GRN w Jerzmanowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jerzmanowice, Łazy, Szklary i Gotkowice ze zniesionej gminy Przeginia w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Jerzmanowice przyłączono obszar zniesionej gromady Sąspów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Jerzmanowice.

</doc>
<doc id="2807955" url="https://pl.wikipedia.org/wiki?curid=2807955" title="Przeginia (gromada)">
Przeginia (gromada)

Przeginia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przeginia z siedzibą GRN w Przegini utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Przeginia ze zniesionej gminy Przeginia w tymże powiecie. Dla gromady ustalono 19 członków gromadzkiej rady narodowej.
31 grudnia 1961 do gromady Przeginia przyłączono obszar zniesionej gromady Racławice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano – choć o znacznie zmniejszonym zasięgu terytorialnym – gminę Przeginia.

</doc>
<doc id="2807956" url="https://pl.wikipedia.org/wiki?curid=2807956" title="Skała (gromada)">
Skała (gromada)

Skała – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skała z siedzibą GRN w Skale (wówczas wsi) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Skała, Zagrody i Sobiesęki ze zniesionej gminy Skała oraz przysiółek Grodzisko z dotychczasowej gromady Wielmoża ze zniesionej gminy Sułoszowa w tymże powiecie. Dla gromady ustalono 27 członków gromadzkiej rady narodowej.
1 stycznia 1969 do gromady Skała przyłączono wieś Ojców ze zniesionej gromady Ojców.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Skała.

</doc>
<doc id="2807957" url="https://pl.wikipedia.org/wiki?curid=2807957" title="Cianowice (gromada)">
Cianowice (gromada)

Cianowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Cianowice z siedzibą GRN w Cianowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Cianowice, Szczodrkowice, Maszyce, Smardzewice i Niebyła-Świńczów ze zniesionej gminy Cianowice w tymże powiecie. Dla gromady ustalono 26 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807959" url="https://pl.wikipedia.org/wiki?curid=2807959" title="Dłużec (gromada)">
Dłużec (gromada)

Dłużec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dłużec z siedzibą GRN w Dłużcu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Dłużec i Domaniewice ze zniesionej gminy Dłużec w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Dłużec przyłączono obszar zniesionej gromady Kąpiele Wielkie oraz wieś Załęże ze zniesionej gromady Bydlin i wieś Strzegowa ze zniesionej gromady Strzegowa.
30 czerwca 1962 z gromady Dłużec wyłączono wieś Miechówka włączając ją do gromady Łobzów.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807960" url="https://pl.wikipedia.org/wiki?curid=2807960" title="Jangrot (gromada)">
Jangrot (gromada)

Jangrot – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jangrot z siedzibą GRN w Jangrocie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jangrot i Trzyciąż ze zniesionej gminy Jangrot w tymże powiecie. Dla gromady ustalono 22 członków gromadzkiej rady narodowej.
31 grudnia 1959 do gromady Jangrot przyłączono wieś Michałówka ze zniesionej gromady Braciejówka oraz wsie Sucha i Podchybie ze zniesionej gromady Sucha.
31 grudnia 1961 do gromady Jangrot przyłączono wieś Porąbka ze znoszonej gromady Poręba Górna.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807961" url="https://pl.wikipedia.org/wiki?curid=2807961" title="Kidów (gromada)">
Kidów (gromada)

Kidów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kidów z siedzibą GRN w Kidowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kidów, Jasieniec, Przychody, Siadcza i Solca ze zniesionej gminy Kidów w tymże powiecie. Dla gromady ustalono 15 członków gromadzkiej rady narodowej.
31 grudnia 1961 do gromady Kidów przyłączono obszar zniesionej gromady Szyce.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807962" url="https://pl.wikipedia.org/wiki?curid=2807962" title="Minoga (gromada)">
Minoga (gromada)

Minoga – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kidów z siedzibą GRN w Minodze utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Minoga, Barbarka, Stoki, Rzeplin, Nowa Wieś, Przybysławice i Zamłynie oraz przysiółek Poręba Laskowska z dotychczasowej gromady Laski Dworskie ze zniesionej gminy Minoga w tymże powiecie. Dla gromady ustalono 25 członków gromadzkiej rady narodowej.
1 stycznia 1969 do gromady Minoga przyłączono wieś Gołyszyn ze znoszonej gromady Wysocice w powiecie miechowskim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807963" url="https://pl.wikipedia.org/wiki?curid=2807963" title="Rabsztyn (gromada)">
Rabsztyn (gromada)

Rabsztyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rabsztyn z siedzibą GRN w Rabsztynie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bogucin Mały, Podlesie, Skalskie i Rabsztyn ze zniesionej gminy Rabsztyn oraz Troks ze zniesionej gminy Jangrot w tymże powiecie. Dla gromady ustalono 24 członków gromadzkiej rady narodowej.
31 grudnia 1959 do gromady Rabsztyn przyłączono wieś Braciejówka ze zniesionej gromady Braciejówka.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807964" url="https://pl.wikipedia.org/wiki?curid=2807964" title="Imbramowice (gromada)">
Imbramowice (gromada)

Imbramowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rabsztyn z siedzibą GRN w Imbramowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Imbramowice i Małyszyce ze zniesionej gminy Jangrot oraz Ściborzyce ze zniesionej gminy Minoga w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Imbramowice przyłączono wieś Glanów ze zniesionej gromady Sucha.
Gromada przetrwała do końca 1972 roku, czyli do kolejnej reformy gminnej.
Zobacz też: gmina Imbramowice

</doc>
<doc id="2807965" url="https://pl.wikipedia.org/wiki?curid=2807965" title="Jaroszowiec (gromada)">
Jaroszowiec (gromada)

Jaroszowiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jaroszowiec z siedzibą GRN w Jaroszowcu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kolbark i Golczowice oraz wieś Jaroszowiec z dotychczasowej gromady Klucze ze zniesionej gminy Klucze, a także obszar dotychczasowej gromady Bogucin Duży ze zniesionej gminy Rabsztyn w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Jaroszowiec przyłączono wsie Bydlin i Krzywopłoty ze zniesionej gromady Bydlin.
30 czerwca 1962 do gromady Jaroszowiec przyłączono wieś Cieślin z gromady Klucze.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807966" url="https://pl.wikipedia.org/wiki?curid=2807966" title="Łobzów (gromada)">
Łobzów (gromada)

Łobzów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łobzów z siedzibą GRN w Łobzowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łobzów i Zabagnie ze zniesionej gminy Dłużec w tymże powiecie. Dla gromady ustalono 15 członków gromadzkiej rady narodowej.
30 czerwca 1960 do gromady Łobzów przyłączono wsie Poręba Dzierżna i Boża Wola ze zniesionej gromady Poręba Dzierżna.
31 grudnia 1961 do gromady Łobzów przyłączono wieś Jeżówka ze zniesionej gromady Jeżówka.
30 czerwca 1962 do gromady Łobzów przyłączono wieś Miechówka z gromady Dłużec.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807967" url="https://pl.wikipedia.org/wiki?curid=2807967" title="Sieniczno (gromada)">
Sieniczno (gromada)

Sieniczno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sieniczno z siedzibą GRN w Sienicznie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sieniczno, Kosmołów, Zederman i Olewin ze zniesionej gminy Rabsztyn w tymże powiecie. Dla gromady ustalono 24 członków gromadzkiej rady narodowej.
31 grudnia 1961 do gromady Sieniczno przyłączono obszar zniesionej gromady Osiek oraz wieś Zawada ze zniesionej gromady Gorenice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807968" url="https://pl.wikipedia.org/wiki?curid=2807968" title="Zarzecze (gromada w powiecie olkuskim)">
Zarzecze (gromada w powiecie olkuskim)

Zarzecze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zarzecze z siedzibą GRN w Zarzeczu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Zarzecze i Chrząstowice oraz przysiółek Blok z dotychczasowej gromady Gołaczewy ze zniesionej gminy Jangrot, a także obszary dotychczasowych gromad Lgota Wolbromska i Kaliś ze zniesionej gminy Dłużec w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Zarzecze przyłączono wieś Gołaczewy ze zniesionej gromady Gołaczewy.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807969" url="https://pl.wikipedia.org/wiki?curid=2807969" title="Braciejówka (gromada)">
Braciejówka (gromada)

Braciejówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Braciejówka z siedzibą GRN w Braciejówce utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Braciejówka i Michałówka ze zniesionej gminy Jangrot w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Rabsztyn (wieś Braciejówka) i Jangrot (wieś Michałówka).

</doc>
<doc id="2807970" url="https://pl.wikipedia.org/wiki?curid=2807970" title="Bukowno-Osiedle (gromada)">
Bukowno-Osiedle (gromada)

Bukowno-Osiedle – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bukowno-Osiedle z siedzibą GRN w Bukownie-Osiedlu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Starczynów, Bór Biskupi i Podlesie oraz przysiółki Polis i Podpolis z dotychczasowej gromady Żurada ze zniesionej gminy Bolesław w tymże powiecie. Dla gromady ustalono 27 członków gromadzkiej rady narodowej.
1 stycznia 1958 gromadę Bukowno-Osiedle zniesiono w związku z nadaniem jej statusu osiedla (prawa miejskie od 18 lipca 1962 z równoczesną zmianą nazwy na "Bukowno").
Zobacz też: gromada Bukowno

</doc>
<doc id="2807972" url="https://pl.wikipedia.org/wiki?curid=2807972" title="Bukowno (gromada)">
Bukowno (gromada)

Bukowno (także "Bukowno-Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bukowno z siedzibą GRN w Bukownie (obecna nazwa to "Stare Bukowno"; wówczas była to wieś na zachód od miejscowości "Bukowno-Osiedle", przekształconej w 1962 w miasto "Bukowno", którego "dawna wieś Bukowno" jest obecnie częścią) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Bukowno ze zniesionej gminy Bolesław w tymże powiecie. Dla gromady ustalono 13 członków gromadzkiej rady narodowej.
Gromadę Bukowno-Wieś zniesiono 31 grudnia 1959, a jej obszar włączono do nowo utworzonej gromady Wodąca.
Zobacz też: gromada Bukowno-Osiedle

</doc>
<doc id="2807973" url="https://pl.wikipedia.org/wiki?curid=2807973" title="Valeriy Filipchuk">
Valeriy Filipchuk



</doc>
<doc id="2807974" url="https://pl.wikipedia.org/wiki?curid=2807974" title="Bydlin (gromada)">
Bydlin (gromada)

Bydlin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bydlin z siedzibą GRN w Bydlinie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bydlin, Załęże i Krzywopłoty ze zniesionej gminy Dłużec w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Dłużec (wieś Załęże) i Jaroszowiec (wsie Bydlin i Krzywopłoty).

</doc>
<doc id="2807975" url="https://pl.wikipedia.org/wiki?curid=2807975" title="Chlina (gromada)">
Chlina (gromada)

Chlina – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chlina z siedzibą GRN w Chlinie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Chlina i Udórz ze zniesionej gminy Żarnowiec w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Żarnowiec.

</doc>
<doc id="2807976" url="https://pl.wikipedia.org/wiki?curid=2807976" title="Dobraków (gromada)">
Dobraków (gromada)

Dobraków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dobraków z siedzibą GRN w Dobrakowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Dobraków, Podleśna i Wierzbica (bez przysiółków Jastrzębie i Maleszyna) ze zniesionej gminy Kidów w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Otola.

</doc>
<doc id="2807977" url="https://pl.wikipedia.org/wiki?curid=2807977" title="Glanów (gromada)">
Glanów (gromada)

Glanów (od 29 II 1956 "Sucha") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Glanów z siedzibą GRN w Glanowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sucha, Glanów, Podchybie i Porąbka ze zniesionej gminy Jangrot w tymże powiecie. Dla gromady ustalono 18 członków gromadzkiej rady narodowej.
Gromadę Glanów zniesiono 29 lutego 1956 w związku z przeniesieniem siedziby GRN z Glanowa do Suchej i przemianowaniem jednostki na "gromada Sucha".

</doc>
<doc id="2807978" url="https://pl.wikipedia.org/wiki?curid=2807978" title="Gołaczewy (gromada)">
Gołaczewy (gromada)

Gołaczewy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gołaczewy z siedzibą GRN w Gołaczewach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Chełm i Gołaczewy (bez przysiółka Blok) ze zniesionej gminy Jangrot w tymże powiecie. Dla gromady ustalono 20 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Zarzecze (wieś Gołaczewy) i nowo utworzonej Wolbrom (wieś Chełm).

</doc>
<doc id="2807979" url="https://pl.wikipedia.org/wiki?curid=2807979" title="Gorenice (gromada)">
Gorenice (gromada)

Gorenice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gorenice z siedzibą GRN w Gorenicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Gorenice i Zawada ze zniesionej gminy Rabsztyn w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Sieniczno (wieś Zawada) i nowo utworzonej Witeradów (wieś Gorenice).

</doc>
<doc id="2807980" url="https://pl.wikipedia.org/wiki?curid=2807980" title="Jeziorowice (gromada)">
Jeziorowice (gromada)

Jeziorowice (od 31 XII 1961 "Otola") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeziorowice z siedzibą GRN w Jeziorowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jeziorowice, Małoszyce i Otola (bez przysiółka Dziadówki Otolskie) ze zniesionej gminy Żarnowiec w tymże powiecie. Dla gromady ustalono 14 członków gromadzkiej rady narodowej.
Gromadę Jeziorowice zniesiono 31 grudnia 1961 w związku z przeniesieniem siedziby GRN z Jeziorowic do Otoli i przemianowaniem jednostki na "gromada Otola".

</doc>
<doc id="2807981" url="https://pl.wikipedia.org/wiki?curid=2807981" title="Henryk Tomczak">
Henryk Tomczak

Henryk Tomczak (ur. 13 czerwca 1949 w Czempiniu) – polski muzyk rockowy, wywodzący się z poznańskiego środowiska muzycznego.
Kariera.
Zaczynał od gry na akordeonie. Gitarzysta basowy grup: Manufaktura Czterech Dyrektorów (trio działające w latach 1968-1969 pod kierownictwem Piotra Kuźniaka – perkusistą zespołu był Janusz Maślak), Stress i Heam. Założyciel Turbo i Non Iron. Współzałożyciel zespołu rockowego Izotop, który występował m.in. na zlotach harleyowców oraz na Przystanku Woodstock. W grudniu 2010 roku muzyk pojawił się w poznańskim klubie "Blue Note" na jubileuszu z okazji trzydziestolecia heavy metalowej formacji Turbo.
Dyskografia.
Z zespołem Stress:
Z zespołem Turbo:
Z zespołem Non Iron:
Z zespołem Izotop:

</doc>
<doc id="2807982" url="https://pl.wikipedia.org/wiki?curid=2807982" title="Krzykawa (gromada)">
Krzykawa (gromada)

Krzykawa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzykawa z siedzibą GRN w Krzykawie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Krzykawa, Małobądz i Krzykawka (bez przysiółka Komora) ze zniesionej gminy Bolesław w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 1 stycznia 1969, a jej obszar włączono do nowo utworzonej gromady Bolesław.

</doc>
<doc id="2807983" url="https://pl.wikipedia.org/wiki?curid=2807983" title="Kwaśniów Górny (gromada)">
Kwaśniów Górny (gromada)

Kwaśniów Górny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kwaśniów Górny z siedzibą GRN w Kwaśniowie Górnym utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Kwaśniów Górny, Kwaśniów Dolny i Cieślin ze zniesionej gminy Klucze w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Klucze.

</doc>
<doc id="2807984" url="https://pl.wikipedia.org/wiki?curid=2807984" title="Łany Wielkie (gromada)">
Łany Wielkie (gromada)

Łany Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łany Wielkie z siedzibą GRN w Łanach Wielkich utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łany Wielkie, Łany Średnie i Brzeziny oraz przysiółek Dziadówki Otolskie z dotychczasowej gromady Otola ze zniesionej gminy Żarnowiec w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Żarnowiec.

</doc>
<doc id="2807985" url="https://pl.wikipedia.org/wiki?curid=2807985" title="Niwa (gromada)">
Niwa (gromada)

Niwa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niwa z siedzibą GRN w Niwie (obecnie część miasta Sławków) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Niwa, Burki, Garbierze i Dębowa Góra ze zniesionej gminy Sławków w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1961 a jej obszar włączono do miasta Sławków.

</doc>
<doc id="2807986" url="https://pl.wikipedia.org/wiki?curid=2807986" title="Osiek (gromada w powiecie olkuskim)">
Osiek (gromada w powiecie olkuskim)

Osiek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Osiek z siedzibą GRN w Osieku utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Osiek i Zimnodół ze zniesionej gminy Rabsztyn w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Sieniczno.

</doc>
<doc id="2807987" url="https://pl.wikipedia.org/wiki?curid=2807987" title="Podlipie (gromada)">
Podlipie (gromada)

Podlipie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podlipie z siedzibą GRN w Podlipiu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Podlipie i Wodąca ze zniesionej gminy Bolesław w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Wodąca.

</doc>
<doc id="2807988" url="https://pl.wikipedia.org/wiki?curid=2807988" title="Poręba Dzierżna (gromada)">
Poręba Dzierżna (gromada)

Poręba Dzierżna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poręba Dzierżna z siedzibą GRN w Porębie Dzierżnej utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Poręba Dzierżna, Boża Wola i Miechówka ze zniesionej gminy Dłużec w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad Łobzów (wsie Poręba Dzierżna i Boża Wola) i Kąpiele Wielkie (wieś Miechówka).
Zobacz też: gmina Poręba Dzierżna

</doc>
<doc id="2807989" url="https://pl.wikipedia.org/wiki?curid=2807989" title="Racławice (gromada w powiecie olkuskim)">
Racławice (gromada w powiecie olkuskim)

Racławice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Racławice z siedzibą GRN w Racławicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Racławice i Czubrowice ze zniesionej gminy Przeginia w tymże powiecie. Dla gromady ustalono 27 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Przeginia.
Uwaga: Nie mylić z pobliską gromadą Racławice w powiecie miechowskim.

</doc>
<doc id="2807990" url="https://pl.wikipedia.org/wiki?curid=2807990" title="Rodaki (gromada)">
Rodaki (gromada)

Rodaki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rodaki z siedzibą GRN w Rodakach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ryczówek i Rodaki ze zniesionej gminy Ogrodzieniec w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Klucze.

</doc>
<doc id="2807991" url="https://pl.wikipedia.org/wiki?curid=2807991" title="Ryczów (gromada w powiecie zawierciańskim)">
Ryczów (gromada w powiecie zawierciańskim)

Ryczów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ryczów z siedzibą GRN w Ryczowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ryczów i Żelazko ze zniesionej gminy Ogrodzieniec w tymże powiecie. Dla gromady ustalono 13 członków gromadzkiej rady narodowej.
1 stycznia 1956 gromadę przyłączono do powiatu zawierciańskiego w woj. stalinogrodzkim.
31 grudnia 1961 gromadę zniesiono, a jej obszar włączono do gromady Podzamcze w tymże powiecie.

</doc>
<doc id="2807994" url="https://pl.wikipedia.org/wiki?curid=2807994" title="Giebło (gromada)">
Giebło (gromada)

Giebło – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Giebło z siedzibą GRN w Gieble utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Giebło, Gulzów i Mokrus ze zniesionej gminy Pilica w tymże powiecie. Dla gromady ustalono 15 członków gromadzkiej rady narodowej.
1 stycznia 1956 gromadę przyłączono do powiatu zawierciańskiego w woj. stalinogrodzkim.
31 grudnia 1961 do gromady Giebło przyłączono wsie Siamoszyce i Szypowice z gromady Kroczyce oraz wieś Kiełkowice z gromady Podzamcze w tymże powiecie.

</doc>
<doc id="2807995" url="https://pl.wikipedia.org/wiki?curid=2807995" title="Podzamcze (gromada w powiecie zawierciańskim)">
Podzamcze (gromada w powiecie zawierciańskim)

Podzamcze – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Podzamcze z siedzibą GRN w Podzamczu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Podzamcze i Kiełkowice ze zniesionej gminy Ogrodzieniec w tymże powiecie. Dla gromady ustalono 13 członków gromadzkiej rady narodowej.
1 stycznia 1956 gromadę przyłączono do powiatu zawierciańskiego w woj. stalinogrodzkim.
31 grudnia 1961 do gromady Podzamcze włączono obszar zniesionej gromady Ryczów w tymże powiecie; z gromady Podzamcze wyłączono natomiast wieś Kiełkowice, włączając ją do gromady Giebło w tymże powiecie.

</doc>
<doc id="2807996" url="https://pl.wikipedia.org/wiki?curid=2807996" title="Ogrodzieniec (gromada)">
Ogrodzieniec (gromada)

Ogrodzieniec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ogrodzieniec z siedzibą GRN w Ogrodzieńcu (wówczas wsi) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Ogrodzieniec ze zniesionej gminy Ogrodzieniec w tymże powiecie. Dla gromady ustalono 27 członków gromadzkiej rady narodowej.
1 stycznia 1956 gromadę Ogrodzieniec przyłączono do powiatu zawierciańskiego w woj. stalinogrodzkim, równocześnie znosząc ją przez nadanie jej statusu osiedla.
Utracone w 1870 roku prawa miejskie Ogrodzieniec odzyskał 1 stycznia 1973.

</doc>
<doc id="2807997" url="https://pl.wikipedia.org/wiki?curid=2807997" title="Przybysławice (gromada w powiecie krakowskim)">
Przybysławice (gromada w powiecie krakowskim)

Przybysławice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przybysławice z siedzibą GRN w Przybysławicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Przybysławice, Brzozówka, Garliczka, Górna Wieś, Grębynice, Januszowice, Korzkiew i Owczary ze zniesionej gminy Cianowice w tymże powiecie. Dla gromady ustalono 23 członków gromadzkiej rady narodowej.
1 stycznia 1958 gromadę przyłączono do powiatu krakowskiego w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2807998" url="https://pl.wikipedia.org/wiki?curid=2807998" title="Biały Kościół (gromada w powiecie krakowskim)">
Biały Kościół (gromada w powiecie krakowskim)

Biały Kościół – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biały Kościół z siedzibą GRN w Białym Kościele utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Biały Kościół, Prądnik Korzkiewski, Wielka Wieś i Wierzchowie oraz przysiółek Murownia z dotychczasowej gromady Czajowice ze zniesionej gminy Cianowice w tymże powiecie. Dla gromady ustalono 21 członków gromadzkiej rady narodowej.
1 stycznia 1958 gromadę przyłączono do powiatu krakowskiego w tymże województwie.
31 grudnia 1961 do gromady Biały Kościół przyłączono obszar zniesionej gromady Bębło.
Gromadę zniesiono 1 stycznia 1969, a jej obszar włączono do gromady Modlnica, którą równocześnie przemianowano na "gromady Wielka Wieś".

</doc>
<doc id="2807999" url="https://pl.wikipedia.org/wiki?curid=2807999" title="Bębło (gromada)">
Bębło (gromada)

Bębło – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bębło z siedzibą GRN w Bęble utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bębło, Będkowice i Czajowice (bez przysiółka Murownia) ze zniesionej gminy Cianowice w tymże powiecie. Dla gromady ustalono 19 członków gromadzkiej rady narodowej.
1 stycznia 1958 gromadę przyłączono do powiatu krakowskiego w tymże województwie.
Gromadę zniesiono 31 grudnia 1961, a jej obszar włączono do gromady Biały Kościół.

</doc>
<doc id="2808000" url="https://pl.wikipedia.org/wiki?curid=2808000" title="Pałac prezydencki Ak Orda">
Pałac prezydencki Ak Orda

Pałac prezydencki Ak Orda (kaz.: Ақ Орда) – pałac w Astanie wybudowany w latach 2001–2004, będący od chwili oddania do użytku siedzibą Prezydenta Kazachstanu.
Pałac Ak Orda którego budowa rozpoczęła się w 2001 roku, położony jest na lewym brzegu rzeki Iszym, w nowym centrum administracyjnym Astany, około trzystu metrów od monumentu Bajterek oraz w bliskiej okolicy Kazachskiej Filharmonii Narodowej. Rezydencja znajduje się również w pobliżu budynku kazachskiego parlamentu oraz Sądu Najwyższego Republiki Kazachstanu. Łączna powierzchnia siedziby państwowej wynosi 36 720 m². Oficjalna prezentacja nowego Pałacu Prezydenta Republiki Kazachstanu miało miejsce w dniu 24 grudnia 2004 roku.
Budynek wykonany jest z żelbetu. Wysokość budynku wraz z iglicą wynosi 80 metrów. Fasada wykonana jest z marmuru włoskiego o grubości od 20 do 40 cm. Budynek posiada 5 kondygnacji nadziemnych, pierwsza z nich mierzy 10 metrów wysokości, pozostałe po 5 metrów każda; ponadto budynek posiada także dwie kondygnacje podziemne. W piwnicy znajdują się służby techniczne, kuchnie z jadalnią oraz garaże.
Grafika pałacu prezydenckiego Ak Orda znajduje się na odwrocie kazachskiego banknotu o nominale 10 000 oraz na banknocie pamiątkowym 20 000 tenge wydanym z okazji 20-lecia tenge.

</doc>
<doc id="2808001" url="https://pl.wikipedia.org/wiki?curid=2808001" title="Sieciechowice (gromada)">
Sieciechowice (gromada)

Sieciechowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sieciechowice z siedzibą GRN w Sieciechowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sieciechowice, Celiny, Lesieniec, Grzegorzewice Wielkie, Grzegorzewice Małe i Władysław ze zniesionej gminy Minoga w tymże powiecie. Dla gromady ustalono 27 członków gromadzkiej rady narodowej.
1 stycznia 1955 gromadę przyłączono do powiatu miechowskiego w tymże województwie.
1 stycznia 1969 do gromady Sieciechowice przyłączono wsie Laski Dworskie i Wysocice ze zniesionej gromady Wysocice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2808002" url="https://pl.wikipedia.org/wiki?curid=2808002" title="Żurada (gromada)">
Żurada (gromada)

Żurada (od 31 XII 1961 "Witeradów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żurada z siedzibą GRN w Żuradzie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Witeradów i Żurada (bez przysiółków Polis i Podpolis) ze zniesionej gminy Bolesław w tymże powiecie. Dla gromady ustalono 20 członków gromadzkiej rady narodowej.
1 stycznia 1958 do gromady Żurada przyłączono obszar zniesionej gromady Niesułowice (bez wsi Lgota).
Gromadę Żurada zniesiono 31 grudnia 1961 w związku z przeniesieniem siedziby GRN z Żurady do Witeradowa i przemianowaniem jednostki na "gromada Witeradów".

</doc>
<doc id="2808003" url="https://pl.wikipedia.org/wiki?curid=2808003" title="Wola Libertowska (gromada)">
Wola Libertowska (gromada)

Wola Libertowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Libertowska z siedzibą GRN w Woli Libertowskiej utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wola Libertowska i Łany Małe ze zniesionej gminy Żarnowiec w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Żarnowiec.

</doc>
<doc id="2808004" url="https://pl.wikipedia.org/wiki?curid=2808004" title="Szyce (gromada)">
Szyce (gromada)

Szyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szyce z siedzibą GRN w Szycach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Szyce, Sierbowice, Dzwonowice i Dzwonowice-Sierbowice ze zniesionej gminy Kidów w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Kidów.

</doc>
<doc id="2808005" url="https://pl.wikipedia.org/wiki?curid=2808005" title="Strzegowa (gromada)">
Strzegowa (gromada)

Strzegowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Strzegowa z siedzibą GRN w Strzegowej utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Strzegowa, Strzegowa Kolonia i Smoleń ze zniesionej gminy Pilica w tymże powiecie. Dla gromady ustalono 14 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad Dłużec (wieś Strzegowa) i Pilica (wieś Smoleń).

</doc>
<doc id="2808006" url="https://pl.wikipedia.org/wiki?curid=2808006" title="Sławniów (gromada)">
Sławniów (gromada)

Sławniów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sławniów z siedzibą GRN w Sławniowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sławniów, Dobra i Kolonia Dobra ze zniesionej gminy Pilica w tymże powiecie. Dla gromady ustalono 18 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Pilica.

</doc>
<doc id="2808007" url="https://pl.wikipedia.org/wiki?curid=2808007" title="North American NA-40">
North American NA-40

North American NA-40 − prototypowy samolot bombowy zaprojektowany i zbudowany w zakładach North American Aviation w 1939. Samolot powstał w odpowiedzi na zapotrzebowanie United States Army Air Corps (USAAC) na lekki bombowiec/samolot szturmowy. Zbudowano tylko jeden egzemplarz tego samolotu, który został zniszczony w wypadku na początku kwietnia 1939. W późniejszym czasie, między innymi dzięki doświadczeniu zdobytemu przy projektowaniu tego samolotu powstał udany średni bombowiec North American B-25 Mitchell (NA-62).
Historia.
W 1936-37 w zakładach North American Aviation zaprojektowano średni bombowiec North American XB-21 (NA-21), który, pomimo że został oceniony jako udany, ostatecznie przegrał rywalizację z Douglasem B-18 Bolo i powstał tylko jeden prototyp tego samolotu. Doświadczenie zdobyte przy projektowaniu tego samolotu zostało już rok później, kiedy North American rozpoczął projektowanie nowego samolotu w odpowiedzi na konkurs USAAC na nowy lekki bombowiec (w niektórych źródłach określany jako średni bombowiec). Według specyfikacji USAAC (Circular Proposal 38-385/Specification Number 98-102) miał być to dwusilnikowy samolot o zasięgu przynajmniej 1200 mil (promieniu działania 600 mil), prędkości przelotowej wynoszącej przynajmniej 200 mil na godzinę i udźwigu bomb wynoszącym przynajmniej 1200 funtów (odpowiednio - 1931 km, 321 km/h i 544kg). Głównymi projektantami nowego samolotu zostali John Leland Atwood (w późniejszym czasie zaprojektował także między innymi myśliwce P-51 Mustang, F-100 i samolot rakietowy X-15) oraz J.S. Smithson.
Do konkursu zaprojektowano cztery samoloty - Douglas Model 7B (późniejszy Douglas A-20 Havoc), Stearman Model X-100 (oznaczenie USAAF Stearman XA-21), Martin 167 (późniejszy Martin Maryland) i North American NA-40.
Pierwsza wersja samolotu napędzana silnikami gwiazdowymi typu Pratt &amp; Whitney R-1830 o mocy 1100 KM każdy została oblatana w styczniu 1939 (10 lutego według innego źródła) za jego sterami zasiadał Paul Balfour. Loty wykazały niedobór mocy silników, maksymalna prędkość wynosiła tylko 268 mil na godzinę (431 km/h), samolot cierpiał także na znaczne wibracje ogona przy dużych prędkościach. W tym momencie do daty zakończenie konkursu USAAC pozostało już tylko dwa miesiące, co nie dawało dużo czasu na poważnie zmiany konstrukcyjne, w North American zmieniono tylko silniki samolotu na Wright R-2600 o mocy 1500 KM każdy. Już w tej wersji, NA-40B (lub NA-40-2), samolot został dostarczony do bazy USAAC Wright Field w marcu 1939, gdzie został oblatany przez pilotów Armii. Z nowymi silnikami prędkość samolotu przekroczyła 300 mil na godzinę, w czasie prób osiągnął on prędkość maksymalną 309 mil na godzinę (497 km/h) i był ogólnie chwalony za dobre własności pilotażowe. W tej fazie testów samolot nie otrzymał jeszcze wojskowego numeru seryjnego ani oficjalnego oznaczenia USAAF.
W tym czasie w North American kontynuowano prace projektowe nad samolotem i zaprojektowano wówczas kilka innych wersji, w tym wersje eksportowe
W połowie kwietnia już po jego oblataniu samolot został przekazany do programu testowego dla bombowców szturmowych ("attack bomber"). W trakcie trwania tego programu samolot został całkowicie rozbity w czasie próby lądowania na jednym silniku, katastrofa została określona jako błąd pilota, niemniej w tym momencie North American nie było w stanie dostarczyć drugiego prototypu przed końcem konkursu.
Tuż przed katastrofą samolotu Armia ogłosiła nowy konkurs (Circular Proposal 39-640) i po katastrofie jedynego prototypu NA-40B Armia zasugerowała zakładom North American, aby ta firma stanęła do konkursu na ten samolot bazując właśnie na NA-40B. Zakłady North American przyjęły sugestię i w ciągu zaledwie kilku miesięcy zespół konstrukcyjny pod niezmienionym kierownictwem Atwooda i Smitha zaprojektował ulepszoną i powiększoną konstrukcję, która otrzymała oznaczenie fabryczne NA-62 i ostatecznie została poznana jako North American B-25 Mitchell.
Konstrukcja.
North American NA-40 był dwusilnikowym górnopłatem o konstrukcji całkowicie metalowej z podwójnym usterzeniem pionowym i z trójkołowym, chowanym w locie podwoziem z kołem przednim. Silniki napędzały metalowe, trzypłatowe śmigła Curtiss Electric o stałej prędkości obrotu. Samolot miał wąski kadłub z płaskimi ścianami bocznymi. Stosunkowo cienkie skrzydło miało zaawansowaną aerodynamicznie konstrukcję i używało kilku różnych profili wzdłuż jego długości.
Załogę stanowiło do pięciu osób; dwóch pilotów siedzących w układzie tandem (jeden za drugim) długiej kabinie typu "greenhouse" (dosłownie - szklarnia, weranda), nawigator/bombardier w przeszklonej kabinie w nosie samolotu, radiooperator/strzelec pokładowy w centralnej części kadłuba i dodatkowy strzelec pokładowy.
Uzbrojenie strzeleckie samolotu składało się z siedmiu karabinów maszynowych kalibru 7,62 mm; czterech nieruchomych karabinów w skrzydłach (niezamontowanych w prototypie) i trzech pojedynczych ruchomych karabinów maszynowych, po jednym w nosie samolotu, wciąganej wieżyczce pod kadłubem i strzelającym na boki samolotu ze środkowej części kadłuba (mógł być przenoszony z jednej strony na drugą). Każdy z karabinów miał zapas amunicji wynoszący 500 sztuk.
Zapas paliwa wynosił 476 galonów (1800 l).

</doc>
<doc id="2808008" url="https://pl.wikipedia.org/wiki?curid=2808008" title="Bolesław (gromada w powiecie olkuskim, 1954–1955)">
Bolesław (gromada w powiecie olkuskim, 1954–1955)

Bolesław – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bolesław z siedzibą GRN w Bolesławiu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ujków Stary, Ujków Nowy, Laski i Bolesław ze zniesionej gminy Bolesław oraz przysiółek Hutki z dotychczasowej gromady Pomorzany ze zniesionej gminy Rabsztyn w tymże powiecie. Dla gromady ustalono 27 członków gromadzkiej rady narodowej.
Gromadę Bolesław zniesiono 1 stycznia 1956 w związku z nadaniem jej statusu osiedla.
Uwaga: Gromada Bolesław (o innym składzie) istniała także w latach 1969–72.

</doc>
<doc id="2808009" url="https://pl.wikipedia.org/wiki?curid=2808009" title="Chechło (gromada w powiecie olkuskim)">
Chechło (gromada w powiecie olkuskim)

Chechło – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chechło z siedzibą GRN w Chechle utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Chechło ze zniesionej gminy Klucze w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Klucze.

</doc>
<doc id="2808010" url="https://pl.wikipedia.org/wiki?curid=2808010" title="Pomorzany (gromada)">
Pomorzany (gromada)

Pomorzany – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pomorzany z siedzibą GRN w Pomorzanach (obecnie część miasta Olkusz) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Pomorzany (bez przysiółka Hutki) ze zniesionej gminy Rabsztyn w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 1 stycznia 1969, a jej obszar włączono do nowo utworzonej gromady Bolesław.

</doc>
<doc id="2808011" url="https://pl.wikipedia.org/wiki?curid=2808011" title="Sąspów (gromada)">
Sąspów (gromada)

Sąspów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sąspów z siedzibą GRN w Sąspowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Sąspów ze zniesionej gminy Przeginia w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Jerzmanowice.

</doc>
<doc id="2808012" url="https://pl.wikipedia.org/wiki?curid=2808012" title="Wielmoża (gromada)">
Wielmoża (gromada)

Wielmoża – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sąspów z siedzibą GRN w Wielmoży utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Wielmoża (bez przysiółka Grodzisko) oraz przysiółek Podzamcze z dotchczasowej gromady Sułoszowa I ze zniesionej gminy Sułoszowa w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Milonki.

</doc>
<doc id="2808013" url="https://pl.wikipedia.org/wiki?curid=2808013" title="Zadroże (gromada)">
Zadroże (gromada)

Zadroże – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zadroże z siedzibą GRN w Zadrożu utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Zadroże, Tarnawa i Zagórowa ze zniesionej gminy Jangrot oraz Milonki ze zniesionej gminy Sułoszowa w tymże powiecie. Dla gromady ustalono 26 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Milonki.

</doc>
<doc id="2808014" url="https://pl.wikipedia.org/wiki?curid=2808014" title="Wierbka (gromada)">
Wierbka (gromada)

Wierbka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierbka z siedzibą GRN w Wierbce utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wierbka, Cisowa i Kleszczowa ze zniesionej gminy Pilica oraz przysiółki Jastrzębie i Maleszyna z dotychczasowej gromady Wierzbica ze zniesionej gminy Kidów w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Pilica.

</doc>
<doc id="2808015" url="https://pl.wikipedia.org/wiki?curid=2808015" title="Ojców (gromada)">
Ojców (gromada)

Ojców – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ojców z siedzibą GRN w Ojcowie utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad: Ojców ze zniesionej gminy Cianowice oraz Wola Kalinowska ze zniesionej gminy Sułoszowa, obie w tymże powiecie. Dla gromady ustalono 13 członków gromadzkiej rady narodowej.
1 stycznia 1958 ze wsi Wola Kalinowska w gromadzie Ojców wyłączono przysiółek Młyny Piesko-Skalskie (obejmujący gospodarstwa obywateli Wójcik Janiny, Gądek Kazimierza, Gądek Antoniego, Cygankiewicz Stanisława i Gądek Władysława) i włączono go do gromady Sułoszowa w tymże powiecie.
Gromadę zniesiono 1 stycznia 1969, a jej obszar włączono do gromad Skała (wieś Ojców) i Sułoszowa (wieś Wola Kalinowska).
Zobacz też: gmina Ojców

</doc>
<doc id="2808016" url="https://pl.wikipedia.org/wiki?curid=2808016" title="Kąpiele Wielkie (gromada)">
Kąpiele Wielkie (gromada)

Kąpiele Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kąpiele Wielkie z siedzibą GRN w Kąpielach Wielkich utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad: Kąpiele Wielkie ze zniesionej gminy Dłużec oraz Kąpiołki ze zniesionej gminy Pilica, obie w tymże powiecie. Dla gromady ustalono 15 członków gromadzkiej rady narodowej.
30 czerwca 1960 do gromady Kąpiele Wielkie przyłączono wieś Michałówka ze zniesionej gromady Poręba Dzierżna.
Gromadę zniesiono 31 grudnia 1961, a jej obszar włączono do gromady Dłużec.

</doc>
<doc id="2808017" url="https://pl.wikipedia.org/wiki?curid=2808017" title="Niesułowice (gromada)">
Niesułowice (gromada)

Niesułowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niesułowice z siedzibą GRN w Niesułowicach utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad: Niesułowice ze zniesionej gminy Bolesław w powiecie olkuskim oraz Lgota ze zniesionej gminy Nowa Góra w powiecie chrzanowskim (woj. krakowskie). Dla gromady ustalono 14 członków gromadzkiej rady narodowej.
1 stycznia 1958 z gromady Niesułowice wyłączono wieś Lgota (w jej granicach katastralnych) włączając ją do gromady Myślachowice w powiecie chrzanowskim, po czym gromadę Niesułowice zniesiono a jej (pozostały) obszar włączono do gromady Żurada w powiecie olkuskim.

</doc>
<doc id="2808018" url="https://pl.wikipedia.org/wiki?curid=2808018" title="Sławków (gromada)">
Sławków (gromada)

Sławków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sławków z siedzibą GRN w Sławkowie (wówczas wsi) utworzono – jako jedną z 8759 gromad na obszarze Polski – w powiecie olkuskim w woj. krakowskim, na mocy uchwały nr 28/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Sławków, Kozioł i Korzeniec ze zniesionej gminy Sławków oraz przysiółek Komora z dotychczasowej gromady Krzykawka ze zniesionej gminy Bolesław w tymże powiecie.
13 listopada 1954, po pięciu tygodniach, gromadę Sławków zniesiono w związku z nadaniem jej statusu osiedla, dla którego ustalono 27 członków osiedlowej rady narodowej.
Utracone w 1870 roku prawa miejskie Sławków odzyskał 1 stycznia 1958, 1 lutego 1977 został włączony do Dąbrowy Górniczej, a od 15 marca 1984 jest znów samodzielnym miastem.

</doc>
<doc id="2808019" url="https://pl.wikipedia.org/wiki?curid=2808019" title="Jeżówka (gromada w powiecie olkuskim)">
Jeżówka (gromada w powiecie olkuskim)

Jeżówka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jeżówka z siedzibą GRN w Jeżówce utworzono – jako jedną z 8759 gromad na obszarze Polski – w powiecie miechowskim w woj. krakowskim, na mocy uchwały nr 24/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jeżówka i Wierzbie ze zniesionej gminy Tczyca w tymże powiecie. Dla gromady ustalono 16 członków gromadzkiej rady narodowej.
1 stycznia 1958 gromadę przyłączono do powiatu olkuskiego w tymże województwie.
Gromadę zniesiono 31 grudnia 1961, a jej obszar włączono do gromad: Łobzów w powiecie olkuskim (wieś Jeżówka) i Tczyca w powiecie miechowskim (wieś Wierzbie).

</doc>
<doc id="2808020" url="https://pl.wikipedia.org/wiki?curid=2808020" title="Skrzeszowice (gromada)">
Skrzeszowice (gromada)

Skrzeszowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzeszowice z siedzibą GRN w Skrzeszowicach utworzono – jako jedną z 8759 gromad na obszarze Polski – w powiecie miechowskim w woj. krakowskim, na mocy uchwały nr 24/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Skrzeszowice i Szczepanowice ze zniesionej gminy Niedźwiedź, Łososkowice ze zniesionej gminy Koniusza oraz Goszyce ze zniesionej gminy Luborzyca, wszystkie w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad: Niedźwiedź w powiecie miechowskim (wieś Szczepanowice) i Biurków Wielki w powiecie proszowickim (wsie Goszyce, Łososkowice i Skrzeszowice).

</doc>
<doc id="2808021" url="https://pl.wikipedia.org/wiki?curid=2808021" title="Gromada Biały Kościół">
Gromada Biały Kościół



</doc>
<doc id="2808022" url="https://pl.wikipedia.org/wiki?curid=2808022" title="Gromada Bolesław">
Gromada Bolesław



</doc>
<doc id="2808023" url="https://pl.wikipedia.org/wiki?curid=2808023" title="Gromada Chechło">
Gromada Chechło



</doc>
<doc id="2808024" url="https://pl.wikipedia.org/wiki?curid=2808024" title="Gromada Jeżówka">
Gromada Jeżówka



</doc>
<doc id="2808025" url="https://pl.wikipedia.org/wiki?curid=2808025" title="Gromada Podzamcze">
Gromada Podzamcze



</doc>
<doc id="2808026" url="https://pl.wikipedia.org/wiki?curid=2808026" title="Gromada Przybysławice">
Gromada Przybysławice



</doc>
<doc id="2808027" url="https://pl.wikipedia.org/wiki?curid=2808027" title="Gromada Racławice">
Gromada Racławice

"także:"

</doc>
<doc id="2808028" url="https://pl.wikipedia.org/wiki?curid=2808028" title="Gromada Sucha">
Gromada Sucha

"także:"

</doc>
<doc id="2808029" url="https://pl.wikipedia.org/wiki?curid=2808029" title="Gromada Zarzecze">
Gromada Zarzecze



</doc>
<doc id="2808031" url="https://pl.wikipedia.org/wiki?curid=2808031" title="Gromada Żarnowiec">
Gromada Żarnowiec



</doc>
<doc id="2808032" url="https://pl.wikipedia.org/wiki?curid=2808032" title="Wetula">
Wetula

Nazwą wetula określane są 2 gatunki ryb:
Łacińskie słowo "vetula" oznacza wróżbiarkę, czarownicę 

</doc>
<doc id="2808033" url="https://pl.wikipedia.org/wiki?curid=2808033" title="Rogatnica">
Rogatnica



</doc>
<doc id="2808034" url="https://pl.wikipedia.org/wiki?curid=2808034" title="Lądowisko Koszalin-Zegrze Pomorskie">
Lądowisko Koszalin-Zegrze Pomorskie

Lądowisko Koszalin-Zegrze Pomorskie – lądowisko w Zegrzu Pomorskim, położone w gminie Świeszyno, w województwie zachodniopomorskim, ok. 23 km na południe od Koszalina. Lądowisko należy do Stowarzyszenia Gmin i Powiatów Pomorza Środkowego, użytkowane było przez Aeroklub Koszaliński.
Lądowisko powstało w 2012 na terenie byłego wojskowego lotniska Koszalin-Zegrze Pomorskie, figuruje w ewidencji lądowisk Urzędu Lotnictwa Cywilnego. 
Do wczesnych lat 90. funkcjonowało jako port cywilny (kod IATA: OSZ, kod ICAO: EPKZ, dawniej EPKO).
Dysponuje betonową drogą startową o długości 2500 m.
W związku z przejęciem terenu lądowiska przez Wojska Lądowe, w 2020 przestało ono istnieć.
Historia.
Po wojnie funkcjonowało jako lotnisko wojskowe. Od 1965 do 1991 dodatkowo obsługiwało ono regularny ruch pasażerski i czarterowy związany z turystyką nadmorską. W 1979 obsłużyło 85 853 pasażerów, a w latach 1986-1991 średnio 50-55 tys. pasażerów. W ostatnich latach PRL-u podjęto budowę nowego terminala pasażerskiego, jednak zaniechano ją po zmianie ustroju politycznego na skutek kryzysu gospodarczego. W 1990 LOT zawiesił komunikację pasażerską. W 1991 r. na lotnisku odbyły się uroczyste powitanie papieża Jana Pawła II, który tu właśnie rozpoczynał czwartą pielgrzymkę do Polski, oraz nabożeństwo z udziałem Jana Pawła II dla polskich żołnierzy.
W 1991 lotnisko powróciło do funkcji lotniska wojskowego, do momentu rozwiązania stacjonującej tu jednostki wojskowej w 2002. Lotnisko cywilne zostało zamknięte w 1991 dla ruchu rejsowego i czarterowego.
W jednostce wojskowej lotniska stacjonował od 1953 r. 26 Pułk Lotnictwa Myśliwskiego, który w 1989 r. przemianowano na 9 Pułk Lotnictwa Myśliwskiego. Przy jego rozformowaniu w 2001 r. w Zegrzu Pomorskim utworzono 24 Bazę Lotniczą, którą rozformowano 27 listopada 2002 r. Od 2004 lotnisko jest użytkowane przez Aeroklub Koszaliński, któremu powierzono powojskowe hangary do przechowywania samolotów i szybowców, prowadzenie operacji lotniczych i szerzenie zainteresowania lotniskiem wśród społeczności i ewentualnie pilotów z zagranicy.
W grudniu 2004 r. Rada Miejska w Koszalinie wyraziła poparcie dla ponownego uruchomienia lotniska cywilnego w Zegrzu Pomorskim, jako istotnego czynnika rozwoju Koszalina. W 2009 roku lotnisko obsłużyło ok. 19 tys. pasażerów General Avation.
Od 2004 r. Stowarzyszenie Gmin i Powiatów Pomorza Środkowego dzierżawi od Agencji Mienia Wojskowego większość nieruchomości lotniska o powierzchni ok. 297 ha, na której położone są wszystkie najważniejsze elementy infrastruktury lotniskowej: betonowy pas startowy o długości 2500 m i szerokości 60 m, droga kołowania i pole wzlotów, wieża kontrolna lotów, miejsca postojowe samolotów. SGiPPŚ udostępnia teren Aeroklubowi Koszalińskiemu, który ma dbać o utrzymanie infrastruktury lotniska w dobrym stanie.
Próby reaktywacji lotniska.
Reaktywacja lotniska cywilnego pod Zegrzem Pomorskim została ujęta w "Regionalnym Programie Operacyjnym Województwa Zachodniopomorskiego 2007–2013" jako jedna z kluczowych inwestycji Indykatywnego Planu Inwestycyjnego na kwotę 18 mln euro. Samorząd województwa w 2011 r. podzielił projekt ponownego uruchomienia na etapy, z uwagi na stopień komplikacji oraz koszty przedsięwzięcia. W okresie 2007–2013 miał być zrealizowany pierwszy etap, który zakładał przystosowanie istniejącego powojskowego lotniska do standardu całodobowego lądowiska dla nieregularnego ruchu cywilnego. Miał on być bazą wyjściową do uruchomienia portu lotniczego z końcem 2020 r. Zgodnie z oświadczeniem Komisji Europejskiej o zaprzestaniu dofinansowania lądowisk regionalnych, marszałek województwa zachodniopomorskiego cofnął dofinansowanie na budowę lotniska (na inwestycję "zamrożone" było 9 mln euro z funduszy unijnych), a tym samym przekreśliło szansę na uruchomienie portu lotniczego Koszalin-Zegrze Pomorskie.

</doc>
<doc id="2808036" url="https://pl.wikipedia.org/wiki?curid=2808036" title="Śliz zwyczajny">
Śliz zwyczajny



</doc>
<doc id="2808037" url="https://pl.wikipedia.org/wiki?curid=2808037" title="Brzanka wielka">
Brzanka wielka



</doc>
<doc id="2808045" url="https://pl.wikipedia.org/wiki?curid=2808045" title="Drużyna Sharpe’a">
Drużyna Sharpe’a

Drużyna Sharpe’a (ang. "Sharpe’s Company") – brytyjski telewizyjny film historyczny z 1994 roku. Film jest częścią cyklu filmów o Richardzie Sharpie, zrealizowanego na podstawie serii powieści o tej postaci autorstwa Bernarda Cornwella.
Fabuła.
Oddział strzelców wyborowych, zostaje oddany pod komendę, pułkownika Windhama. Sharpe, zdegradowany, pełni funkcję kwatermistrza, a jego ludzie zostają oddelegowani do kopania okopów. Równocześnie do oddziału dołącza dawny wróg Sharpe’a, sierżant Obadiah Hakeswill, który przysparza mu coraz więcej kłopotów. Richard za wszelką cenę pragnie odzyskać stopień kapitana, w czym może mu pomóc udany szturm na mury Badajoz. Dodatkową motywacją jest fakt, iż znajduje się tam ukochana Teresa oraz ich córeczka.

</doc>
<doc id="2808047" url="https://pl.wikipedia.org/wiki?curid=2808047" title="Łucznicy greccy">
Łucznicy greccy

Toksotai (stgr. τοξόται – łucznicy, lp. τοξότης toxótēs; łac. "toxotae") – w wojskach starożytnych Greków rodzaj lekkozbrojnych, których główną bronią był łuk. Wraz z procarzami i oszczepnikami zaliczano ich do najlżej uzbrojonych rodzajów piechoty, zwanych ogólnie psylami (ψιλοί). 
W wojskowości greckiej ich pierwotne znaczenie zmniejszało się w miarę rozwoju ciężkiej piechoty odgrywającej decydującą rolę na polu walki. Wzmianki u Homera świadczą, że jako piechotę pomocniczą stawiano ich na równi z procarzami ("Iliada" XIII, 767) i ceniono niżej od pełnowartościowych wojowników ("Iliada" II, 385-387). W czasach pokoju do ich zajęć należało szkolenie efebów w strzelaniu. 
Znani i cenieni w świecie greckim łucznicy kreteńscy używali większych łuków prostych, które jednak stosowano najwyżej do połowy V stulecia. W VI w. p.n.e. w Atenach zaczęto rekrutować do służby obcoplemiennych łuczników scytyjskich, posługujących się mniejszym, ale skuteczniejszym azjatyckim łukiem refleksyjnym. Poza służbą wojskową od połowy V wieku p.n.e. głównie pełnili oni jako miejscy strażnicy (tzw. rabduchowie) funkcje policyjne, strzegąc porządku publicznego podczas wielkich zgromadzeń, sądów, uroczystości i procesji pod komendą swoich dowódcówe – toksarchosów (τόξαρχοι). W późniejszych czasach coraz bardziej zastępowali ich łucznicy traccy, których początkowa liczba 300 według świadectwa Ajschinesa wzrosła potem czterokrotnie ("O przeniewierczym poselstwie", 173-174). 
Wraz z koniecznością rozwijania towarzyszących sił lekkich łucznicy ponownie odzyskali znaczenie w wojskach pomocniczych, co uwidoczniło się już w trakcie wojny peloponeskiej. Z dzieła Tukidydesa wiadomo, że Ateńczycy również spośród własnych obywateli formowali oddziały łuczników, których liczba już na początku konfliktu sięgała 1600 ("Wojna peloponeska" II, 13), a Spartanie w 424 p.n.e. utworzyli korpus łuczników ("Wojna peloponeska" IV, 55). W bitwach na ogół stanowili forpocztę wojsk rozpoczynającą starcie, a na polu walki – wsparcie wyposażonej w tarcze piechoty ("thorakitai"). Pod koniec V wieku p.n.e. o ich taktycznej wartości wśród greckich najemników korzystnie wypowiadał się Ksenofont ("Wyprawa Cyrusa" III 4,15). Ich rola w starciach wzrosła jeszcze bardziej w wojskach Filipa II i jego następcy, zaznaczając się podczas kampanii wojennych Aleksandra Wielkiego, zwłaszcza w walkach z Persami i innymi Azjatami, u których liczni łucznicy (piesi i konni) odgrywali w taktyce nader istotną rolę.
W pochodzie część łuczników wchodziła w skład przedniej straży maszerującej armii. W szyku bitewnym rozmieszczani byli przed falangą hoplitów, gdzie rozsypani w łańcuch dokonywali wstępnego ostrzału oddziałów przeciwnika, a następnie wycofywali się poza ciężką piechotę, skąd bezpiecznie mogli dalej nękać ostrzałem. W innym uszykowaniu osłaniali główne siły na skrzydłach (zwykle poza konnicą, na flankach). Istotną rolę odegrali w bitwie nad Hydaspesem, kiedy masowo (w liczbie ok. tysiąca) zaatakowali lewe skrzydło Hindusów, wyłączając z walki niemal wszystkie ich wozy bojowe.
Hippotoxotai (ἱπποτοξόται) byli powstałą znacznie później formacją konnych łuczników, zapożyczoną od Persów i wcześniej znaną w Atenach tylko w postaci konnych strażników (rabduchów), następnie jednak użytych także w formacjach wojskowych. Tucydydes podaje, że na początku wojny peloponeskiej Ateńczycy mieli ich 200, w większości Scytów ("Wojna peloponeska" II, 13), stanowiących widocznie jednostkę pomocniczą obok głównej jazdy (hippeis). Z relacji Arriana wynika, że o wiele liczniejsi byli w wojskach Aleksandra Wielkiego, rekrutowani zazwyczaj spośród różnych Azjatów ("Wyprawa Aleksandra Wielkiego" IV 24,1) i spełniający niekiedy funkcję żandarmerii polowej. W istocie była to postać antycznych dragonów, gdyż łucznicy używali koni do przemieszczania się, ale ostrzał przeprowadzali pieszo. W późniejszych armiach hellenistycznych za najlepszych łuczników zdaniem Poliajnosa uchodzili nadal Kreteńczycy, szczególnie wprawni w zasadzkach, nagłych napaściach i walkach podjazdowych ("Podstępy wojenne" IV 8,68), a także traccy Agrianie ("Podstępy wojenne" II 65,79). 

</doc>
<doc id="2808050" url="https://pl.wikipedia.org/wiki?curid=2808050" title="Elizabeth Montgomery">
Elizabeth Montgomery

Elizabeth Victoria Montgomery (ur. 15 kwietnia 1933 w Hollywood, zm. 18 maja 1995 w Los Angeles) – amerykańska aktorka sceniczna, filmowa i telewizyjna. Występowała w roli Samanthy w serialu telewizyjnym "Ożeniłem się z czarownicą".
Życiorys.
Urodziła się 15 kwietnia 1933 roku w Hollywood. Była córką pary aktorów Elizabeth Allen Montgomery i Roberta Montgomery. Od dziecka też marzyła o karierze aktorskiej. Ukończyła Spence School w Nowym Jorku oraz nieco później Academy of Dramatic Arts w tym samym mieście. Początkowo pojawiła się w paru odcinkach telewizyjnego serialu ze swoim ojcem pt. "Robert Montgomery prezentuje". Na dużym ekranie pojawiła się po raz pierwszy w 1955 roku w filmie wojennym "Billy Mitchell przed sądem wojskowym". Jej kariera zawodowa zaczęła się rozwijać, co niestety nie przekładało się na życie osobiste, gdyż jej dwa małżeństwa zakończyły się rozwodami. W 1963 roku otrzymała propozycję zagrania w serialu "Ożeniłem się z czarownicą" ("Bewitched"), który okazał się hitem. Produkcję zakończono dopiero po ośmiu sezonach. W 1973 jej trzecie małżeństwo z reżyserem Williamem Asherem, zakończyło się rozwodem. W późniejszym okresie Elizabeth wystąpiła w filmach: "A Case of Rape" (1974), "Legenda Lizzie Borden" (1975), "Morderstwa czarnej wdowy: Historia Blanche Taylor Moore" (1993). W 1973 roku związała się z młodszym o osiem lat aktorem Robertem Foxworthem. Po dwudziestu latach wspólnego życia wzięli ślub (1993 rok). Razem zagrali w filmie "Zbrodniczy plan" (1992). W 1994 roku wcieliła się w postać reporterki Edny Buchanan w telewizyjnym filmie "Na tropie zbrodni. Z reporterskich zapisków Edny Buchanan". Był to pierwszy z cyklu zaplanowanych telefilmów. Podczas kręcenia kolejnego zaplanowanego filmu, nagle zachorowała. Okazało się, że ma raka jelita grubego. Operacja ujawniła, że doszło do licznych przerzutów. Zmarła 18 maja 1995 roku w Los Angeles, w wieku 62 lat.
Była czterokrotnie zamężna. Jej mężami byli:

</doc>
<doc id="2808051" url="https://pl.wikipedia.org/wiki?curid=2808051" title="Morten Olsen (piłkarz ręczny)">
Morten Olsen (piłkarz ręczny)

Morten Olsen (ur. 11 października 1984 w Osted) – duński piłkarz ręczny, reprezentant kraju, grający na pozycji środkowego rozgrywającego. Od 2015 jest zawodnikiem TSV Hannover-Burgdorf.
Uczestnik dwóch igrzysk olimpijskich: (Rio de Janeiro 2016, Tokio 2020), na których zdobył dwa medale – złoty i srebrny.
Sukcesy.
Reprezentacyjne.
Igrzyska olimpijskie:
Mistrzostwa świata:
Mistrzostwa świata U-21:
Klubowe.
Mistrzostwa Danii:
Puchar Danii: 
Puchar Niemiec: 
Mistrzostwa Francji:

</doc>
<doc id="2808054" url="https://pl.wikipedia.org/wiki?curid=2808054" title="Wojciech Woźniak (archiwista)">
Wojciech Woźniak (archiwista)

Wojciech Woźniak (ur. 1975) – archiwista, politolog, urzędnik państwowy, w latach 2016–2018 Naczelny Dyrektor Archiwów Państwowych, w latach 2019–2020 dyrektor generalny Prokuratorii Generalnej Rzeczypospolitej Polskiej, od 2021 dyrektor biblioteki Szkoły Głównej Gospodarstwa Wiejskiego w Warszawie.
Życiorys.
W 1999 ukończył studia w Instytucie Nauk Społecznych Uniwersytetu Opolskiego, a w 2000 w Instytucie Administracji. W 2004 uzyskał stopień doktora nauk humanistycznych w zakresie historii na podstawie rozprawy pt. "Ks. Jan Piwowarczyk wobec problematyki państwa. Studium z zakresu historii myśli politycznej""."
W latach 1999–2009 był pracownikiem Archiwum Państwowego w Opolu, od kwietnia 2009 do kwietnia 2012 pełnił funkcję zastępcy dyrektora Narodowego Archiwum Cyfrowego, w latach 2012–2016 dyrektor NAC.
21 kwietnia 2016 został powołany przez premier Beatę Szydło na urząd Naczelnego Dyrektora Archiwów Państwowych. Odwołany 6 listopada 2018.
W tym czasie archiwa państwowe zrealizowały m.in.:
Od 2008 uczestniczył w pracach nad Zintegrowanym Systemem Informacji Archiwalnej ZoSIA. Członek zespołów naukowych przy NDAP:
Był także w latach 2014-2016 członkiem Rady Naukowo-Programowej Filmoteki Narodowej oraz obserwatorem w pracach DLM Forum oraz uczestniczy w pracach Archival Advisory Board projektu e-ARK. Jest specjalistą w zakresie dokumentu elektronicznego i digitalizacji, prowadzi zajęcia w Instytucie Historycznym UW z przedmiotu „Elektroniczne zarządzanie dokumentacją”.
Współautor tłumaczenia standardu EAD Encoded Archival Description – „EAD_PL. Międzynarodowy standard zapisu informacji o zasobie archiwalnym” (2009) oraz opracowania „Narodowe Archiwum Cyfrowe. Wizja, projekt, ludzie” (2010), a także autor publikacji w periodykach historycznych i archiwalnych. Od 2015 jest członkiem Rady naukowej czasopisma wydawanego przez Uniwersytet Mikołaja Kopernika w Toruniu „Archiwa – Kancelarie – Zbiory”.
W 2019 został powołany na stanowisko Dyrektora Generalnego Prokuratorii Generalnej Rzeczypospolitej Polskiej, następnie wicedyrektor Biura Budżetowo-Administracyjnego tej instytucji. Od 2021 pełni funkcję dyrektora biblioteki Szkoły Głównej Gospodarstwa Wiejskiego w Warszawie.

</doc>
<doc id="2808056" url="https://pl.wikipedia.org/wiki?curid=2808056" title="Zdobycie Krety przez Bizantyjczyków">
Zdobycie Krety przez Bizantyjczyków



</doc>
<doc id="2808059" url="https://pl.wikipedia.org/wiki?curid=2808059" title="Antoni Paprocki">
Antoni Paprocki

Antoni Paprocki herbu Cholewa (ur. ok. 1754 roku) – podpułkownik 10. Regimentu Pieszego Ordynacji Rydzyńskiej w 1789 roku, konsyliarz ziemi dobrzyńskiej w konfederacji targowickiej w 1792 roku.

</doc>
<doc id="2808061" url="https://pl.wikipedia.org/wiki?curid=2808061" title="Walch">
Walch



</doc>
<doc id="2808064" url="https://pl.wikipedia.org/wiki?curid=2808064" title="Stuart Malutki">
Stuart Malutki



</doc>
<doc id="2808069" url="https://pl.wikipedia.org/wiki?curid=2808069" title="Pomnik Martyrologii Rozstrzelanych 20 października 1943 roku w Krakowie">
Pomnik Martyrologii Rozstrzelanych 20 października 1943 roku w Krakowie

Pomnik Martyrologii Rozstrzelanych 20 października 1943 roku – pomnik w formie kamienia pamiątkowego znajdujący się w Krakowie przy ulicy Artura Grottgera, w rejonie Młynówki Królewskiej, w historycznej dzielnicy Łobzów, wchodzącej w skład Dzielnicy V Krowodrza.
Obelisk upamiętnia egzekucję polskich zakładników zamordowanych w ramach retorsji stosowanych przez Niemców w czasie II wojny światowej. Spośród dwudziestu rozstrzelanych ofiar ustalono personalia dwóch osób: Tadeusza Fornala i Tomasza Marszałka.
Pomnik wykonany z granitu o wysokości 200 cm odsłonięty został 4 sierpnia 1946. Napis na kamieniu brzmi:
MIEJSCE UŚWIĘCONE 
MĘCZEŃSKĄ KRWIĄ
POLAKÓW WALCZĄCYCH
O WOLNOŚĆ
TU DNIA 20 PAŹDZIERNIKA 1943
HITLEROWCY ROZSTRZELALI 20 POLAKÓW

</doc>
<doc id="2808075" url="https://pl.wikipedia.org/wiki?curid=2808075" title="Macrovision">
Macrovision



</doc>
<doc id="2808076" url="https://pl.wikipedia.org/wiki?curid=2808076" title="Javi Márquez">
Javi Márquez

Javier "Javi" Márquez Moreno (ur. 11 maja 1986 w Barcelonie) – piłkarz hiszpański grający na pozycji środkowego pomocnika. Od 2018 roku jest zawodnikiem klubu Gimnàstic Tarragona.
Kariera piłkarska.
Swoją karierę piłkarską Márquez rozpoczął w klubie RCD Espanyol. W latach 2005–2009 występował w rezerwach tego klubu w rozgrywkach Tercera División (sezony 2005/2006 i 2008/2009) oraz Segunda División B (sezony 2006/2007 i 2007/2008). W 2009 roku awansował do kadry pierwszej drużyny Espanyolu. W Primera División zadebiutował 19 września 2009 w zwycięskim 3:2 wyjazdowym meczu z Deportivo La Coruña. W 65. minucie tamtego meczu zmienił Bena Sahara. 20 grudnia 2009 w domowym meczu z UD Almería (2:0) strzelił swojego pierwszego gola w hiszpańskiej pierwszej lidze. W Espanyolu występował do końca sezonu 2011/2012.
Latem 2012 roku Márquez został zawodnikiem RCD Mallorca. W Mallorce zadebiutował 18 sierpnia 2012 w wygranym 2:1 domowym meczu z Espanyolem.
Kariera reprezentacyjna.
W 2010 roku Márquez rozegrał jeden mecz w reprezentacji Katalonii.

</doc>
<doc id="2808077" url="https://pl.wikipedia.org/wiki?curid=2808077" title="Maurice LaMarche">
Maurice LaMarche

Maurice LaMarche (ur. 30 marca 1958 w Toronto) – kanadyjski aktor głosowy, rzadko występujący przed kamerami. Znany jest między innymi jako głos Inspektora Gadżeta w serialu "Gadżet i Gadżetinis". Użyczał też głosu w serialu "Rozczarowani".

</doc>
<doc id="2808078" url="https://pl.wikipedia.org/wiki?curid=2808078" title="Rhamphodermogenys">
Rhamphodermogenys



</doc>
<doc id="2808084" url="https://pl.wikipedia.org/wiki?curid=2808084" title="NASCAR Grand National Series 1963">
NASCAR Grand National Series 1963

Sezon 1963 w wyścigach NASCAR rozpoczął się 4 listopada 1962 a zakończył 3 listopada 1963. Zwyciężył po raz drugi z rzędu, Joe Weatherly, który zdobył 33398 punktów w klasyfikacji generalnej (zwyciężając zaledwie 3-krotnie).

</doc>
<doc id="2808087" url="https://pl.wikipedia.org/wiki?curid=2808087" title="Kampylodon">
Kampylodon



</doc>
<doc id="2808088" url="https://pl.wikipedia.org/wiki?curid=2808088" title="Gigliolia">
Gigliolia



</doc>
<doc id="2808090" url="https://pl.wikipedia.org/wiki?curid=2808090" title="Acanthonotus">
Acanthonotus



</doc>
<doc id="2808092" url="https://pl.wikipedia.org/wiki?curid=2808092" title="Bathygobius soporator">
Bathygobius soporator



</doc>
<doc id="2808093" url="https://pl.wikipedia.org/wiki?curid=2808093" title="Giuseppe Musolino">
Giuseppe Musolino

Giuseppe Musolino (ur. 24 września 1876 w Santo Stefano in Aspromonte, zm. 22 stycznia 1956 w Reggio di Calabria) – włoski gangster, nazywany "królem Aspromonte".
Życiorys.
Giuseppe Musolino urodził się w Santo Stefano in Aspromonte w pobliżu Reggio di Calabria. Od młodości miał agresywny charakter i sprawiał problemy wychowawcze. Po zakończeniu szkoły pracował jako robotnik w firmie ojca, później prowadził sklep. Ze względu na swój charakter i upodobanie do angażowania się w podejrzane znajomości w powszechnej opinii mieszkańców swojej wsi był uważany za członka mafii.
13 czerwca 1897 roku Musolino napadł z pistoletem na ojca jednego ze znajomych. Dwa miesiące później groził śmiercią Rosalii Caligiuri, w której był zakochany. Dokonał także napaści na inną kobietę. W efekcie spędził 25 dni w areszcie i został ukarany grzywną w wysokości 30 lirów. 2 września napadł na dwie kobiety uzbrojony w siekierę. Za ten napad skazano go na 5 miesięcy więzienia. Wkrótce po wyjściu na wolność był zamieszany w strzelaninę, w związku z czym ukrywał się od 28 października 1897 do 9 kwietnia 1898 roku. Następnie został aresztowany i osadzony w więzieniu. Z powodu ataku na strażnika jego wyrok został dodatkowo wydłużony.
Musolino został uznany za członka mafii i skazany 27 września 1898 roku na karę 21 lat 2 miesięcy i 15 dni więzienia. W więzieniu popadł w depresję. 9 stycznia 1899 roku wraz z trzema innymi więźniami uciekł z więzienia i ukrywał się do 9 stycznia 1901 roku. W tym czasie stał się postacią powszechnie znaną, mitologizowaną i stylizowaną na kalabryjskiego Robin Hooda. Łącznie w tym okresie zabił 7 osób, a kolejne 8 lub 10 ranił lub usiłował zabić.
Jeszcze w styczniu 1899 roku zabił Franceskę Sidano, w czasie, gdy usiłował zabić jej konkubenta Stefano Creę. Musolino przyznał później, że Creę chciał zabić z zemsty. W sierpniu, również w ramach zemsty, zabił Stefano Zoccoliego, a kilka dni później policjanta Alessio Chirico, który usiłował go aresztować. W lutym 1900 roku ranił jednego ze swoich kuzynów, gdyż pomylił go z inną osobą. Miesiąc później zastrzelił Giuseppe Agelone. Większość zabitych przez niego osób uważał za szpiegów, których zadaniem było szkodzenie mu. Oprócz zemsty w jego planach było także przedostanie się do Francji, z której zamierzał wyruszyć do Stanów Zjednoczonych.
Jego schwytanie przez długi czas było niemożliwe, ponieważ korzystał z opieki ludności uważającej go za ofiarę represji sądowych. Został aresztowany 9 października 1901 roku, kiedy dwóch policjantów zauważyło go na drodze, a próba ucieczki nie powiodła się. Musolino bezskutecznie usiłował przekupić policjantów.
Podczas przesłuchań podawał się za Francesco Colafiore, odmawiał także przyznania się do zarzucanej mu próby zastrzelenia policjantów, którzy go aresztowali. 16 października został zidentyfikowany przez Stefano Zirilliego. Po ponownym procesie skazano go na dożywotnie więzienie, a 12 lat później uznano za chorego psychicznie.
Zmarł w szpitalu psychiatrycznym w Reggio di Calabria 22 stycznia 1956 roku.
Upamiętnienie.
Za czasów faszystowskich jego kult był mocno tępiony przez władze, zapewne z powodu podobieństwa jego nazwiska do nazwiska Benito Mussoliniego. Po upadku faszyzmu nakręcono film poświęcony jego życiu pt. "Il brigante Musolino" (1950).

</doc>
<doc id="2808094" url="https://pl.wikipedia.org/wiki?curid=2808094" title="Zononothobranchius">
Zononothobranchius



</doc>
<doc id="2808095" url="https://pl.wikipedia.org/wiki?curid=2808095" title="Paranothobranchius">
Paranothobranchius



</doc>
<doc id="2808096" url="https://pl.wikipedia.org/wiki?curid=2808096" title="Fundulosoma">
Fundulosoma



</doc>
<doc id="2808097" url="https://pl.wikipedia.org/wiki?curid=2808097" title="Aphyobranchius">
Aphyobranchius



</doc>
<doc id="2808098" url="https://pl.wikipedia.org/wiki?curid=2808098" title="Adiniops">
Adiniops



</doc>
<doc id="2808100" url="https://pl.wikipedia.org/wiki?curid=2808100" title="Legenda o Favignanie">
Legenda o Favignanie

Legenda o Favignanie – XIX-wieczna legenda tłumacząca powstanie mafii.
Legenda mówi o trzech rycerzach hiszpańskich, Osso, Mastrosso i Carcagnosso, którzy osiedli na wyspie Favignana w pobliżu Sycylii, uciekając przed odpowiedzialnością za zabicie gwałciciela jednej z kobiet. Rycerze przez 29 lat mieli tam tworzyć kodeks „ludzi honoru”, po czym udali się osobno na Sycylię, do Kalabrii i Neapolu, gdzie założyć mieli Cosa Nostrę, ’Ndranghetę i Camorrę.

</doc>
<doc id="2808103" url="https://pl.wikipedia.org/wiki?curid=2808103" title="Coprinopsis">
Coprinopsis

Coprinopsis P. Karst. – rodzaj grzybów z rodziny kruchaweczkowatych ("Psathyrellaceae"). Należy do niego ponad 120 gatunków. Pewne ich oznaczenie jest trudne i zazwyczaj niemożliwe bez badań mikroskopowych. Tylko niektóre gatunki (np. "Coprinopsis atramentaria") są łatwe do odróżnienia.
Systematyka.
Pozycja w klasyfikacji: "Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi" (według Index Fungorum).
Badania z zakresu filogenetyki molekularnej wykazały, że rodzaj "Coprinus" nie był taksonem monofiletycznym i należy go rozbić na rodzaje "Coprinus" (sensu stricto), "Coprinellus", "Coprinopsis", "Parasola", a także kilka innych. Tak więc do rodzaju "Coprinopsis" należy część gatunków dawniej włączanych do rodzaju "Coprinus".
Gatunki należące do rodzaju "Coprinopsis" charakteryzują się występowaniem na kapeluszu i trzonie zasnówki.

</doc>
<doc id="2808104" url="https://pl.wikipedia.org/wiki?curid=2808104" title="Juan Agustín Ceán Bermúdez">
Juan Agustín Ceán Bermúdez

Juan Agustín Ceán Bermúdez (ur. 17 września 1749 w Gijón, zm. 3 grudnia 1829 w Madrycie) – hiszpański malarz, historyk i krytyk sztuki.
Pochodził z ubogiej rodziny. Był protegowanym oświeceniowego polityka Gaspara Melchora de Jovellanosa, u którego pracował jako sekretarz. Pracował również u finansisty Francisca Cabarrusa, dzięki któremu poznał hiszpańskiego dramaturga i poetę Moratina, z którym połączyła go wieloletnia przyjaźń.
W 1791 roku zlecono mu pracę w Głównym Archiwum Indii w Sewilli. W 1800 roku opublikował swoje najważniejsze dzieło na temat teorii i historii hiszpańskiego malarstwa ("Diccionario histórico de los más ilustres profesores de las Bellas Artes en España"). W 1814 wydał pierwszą biografię Jovellanosa, dziś cenne źródło wiedzy o tym polityku.
Był członkiem Królewskiej Akademii Sztuk Pięknych św. Ferdynanda w Madrycie i przyjacielem Francisca Goi, który dwukrotnie namalował jego portret. W dowód przyjaźni Goya podarował Bermudezowi komplet grafik "Okropności wojny", które nie zostały wydane za życia ich autora.

</doc>
<doc id="2808105" url="https://pl.wikipedia.org/wiki?curid=2808105" title="Survivor Series (2012)">
Survivor Series (2012)

Survivor Series – gala wrestlingu, która odbyła się 18 listopada 2012 w Bankers Life Fieldhouse. Na Raw 29.10.2012 została ustalona walka drużyna (Team) CM Punk'a vs Team Mick Foley'a

</doc>
<doc id="2808108" url="https://pl.wikipedia.org/wiki?curid=2808108" title="Bilalama">
Bilalama

Bilalama – król Esznunny, syn Kirikiri, panował w pierwszej połowie XX w. p.n.e. Był współczesny Szu-iliszu i Iddin-Daganowi z I dynastii z Isin. Rządził co najmniej przez 20 lat. Znany jest głównie z tego, iż wydał swą córkę Mekubi za Tan-Ruhuratira, syna elamickiego króla Idaddu I. Nazwy roczne z czasów panowania Bilalamy dotyczą głównie jego walk z Amorytami oraz jego działalności budowlanej w Esznunnie. Zachowały się również skierowane do niego listy od szejków plemion amoryckich, które dostarczają dalszych informacji o wojnach prowadzonych przez niego z niektórymi z nich.

</doc>
<doc id="2808109" url="https://pl.wikipedia.org/wiki?curid=2808109" title="Notomyxine tridentiger">
Notomyxine tridentiger

Notomyxine tridentiger – gatunek bezszczękowca z rodziny śluzicowatych (Myxinidae). Jedyny przedstawiciel rodzaju "Notomyxine".
Zasięg występowania.
Atlantyckie oraz pacyficzne wybrzeża płd. części Ameryki Południowej.
Cechy morfologiczne.
Osiąga max. 57,5 cm długości całkowitej.
Biologia i ekologia.
Występuje na głębokości 11-106 m.

</doc>
<doc id="2808110" url="https://pl.wikipedia.org/wiki?curid=2808110" title="Londyńczycy (książka)">
Londyńczycy (książka)

Londyńczycy – zbiór reportaży Ewy Winnickiej, wydany przez wydawnictwo Czarne (Wołowiec 2011). Książka została nagrodzona literacką nagrodą "Gryfia". Bohaterami reportaży są Polacy pozostali w Londynie na emigracji po II wojnie światowej.
Na 201 stronach zawarto 9 reportaży:
- Przyjeżdża ubogi krewny
- Zauroczenie
- Miodowy miesiąc
- Znudzenie
- Zdrada
- Rozwód
- Obojętność
- Wściekłość
- Trwanie
- Uwrażliwienie
"Dwunastoletni B., który mieszkał w lesie i jest nieufny. Gdy go ktoś od tyłu dotknie, od razu dźga nożem, zostanie chirurgiem dziecięcym, zbije fortunę i popełni samobójstwo. A., która ciągle płacze wyjdzie za mąż w Paryżu i zostanie psychiatrą. M., która ma osiemnaście lat i jest w zaawansowanej ciąży zostanie robotnica w fabryce ciastek,a jej synka rabin odeśle do Izraela."

</doc>
<doc id="2808111" url="https://pl.wikipedia.org/wiki?curid=2808111" title="Domenico De Luca">
Domenico De Luca

Domenico De Luca (ur. 2 stycznia 1928 w Safakis, w Tunezji; zm. 16 września 2006) – włoski duchowny katolicki, arcybiskup, nuncjusz apostolski w Maroku.
Życiorys.
27 lipca 1952 otrzymał święcenia kapłańskie i został inkardynowany do archidiecezji Neapolu. W 1957 rozpoczął przygotowanie do służby dyplomatycznej na Papieskiej Akademii Kościelnej. W latach 1989-1993 pełnił funkcję szefa protokołu dyplomatycznego Stolicy Apostolskiej.
22 maja 1993 został mianowany przez Jana Pawła II nuncjuszem apostolskim w Maroku oraz arcybiskupem tytularnym "Teglata in Numidia". Sakry biskupiej udzielił mu 3 lipca 1993 ówczesny Sekretarz Stanu - kard. Angelo Sodano.
17 lipca 2003 przeszedł na emeryturę. Zmarł 16 września 2006

</doc>
<doc id="2808112" url="https://pl.wikipedia.org/wiki?curid=2808112" title="Mekubi">
Mekubi

Mekubi – babilońska księżniczka, córka Bilalamy, króla Esznunny (1 połowa XX w. p.n.e.). Ojciec wydał ją za mąż za Tan-Ruhuratira, syna elamickiego króla Idaddu I. Z jej związku z Tan-Ruhuratirem, który objął po ojcu tron Elamu ok. 1945 roku p.n.e., narodził się Idaddu II, ostatni król z dynastii z Simaszki. Po przybyciu do Suzy Mekubi kazała wznieść tam świątynię poświęconą bogini Inannie.

</doc>
<doc id="2808113" url="https://pl.wikipedia.org/wiki?curid=2808113" title="Spranger">
Spranger



</doc>
<doc id="2808114" url="https://pl.wikipedia.org/wiki?curid=2808114" title="Kirikiri">
Kirikiri

Kirikiri – król Esznunny, następca i najprawdopodobniej brat Nur-ahuma, panował w 1 połowie XX w. p.n.e. Nosi on elamickie imię i wydaje się, iż za jego rządów stosunki z Elamem pozostawały dobre.

</doc>
<doc id="2808115" url="https://pl.wikipedia.org/wiki?curid=2808115" title="Metropolia Walencji">
Metropolia Walencji

Metropolia Walencji − metropolia Kościoła rzymskokatolickiego w Hiszpanii. Składa się z metropolitalnej archidiecezji Walencji i pięciu innych diecezji. Została ustanowiona w 1492.
Od 2014 metropolitą Walencji jest kardynał Antonio Cañizares Llovera.
W skład metropolii wchodzą:

</doc>
<doc id="2808135" url="https://pl.wikipedia.org/wiki?curid=2808135" title="Nur-ahum">
Nur-ahum

Nur-ahum – król Esznunny, następca i najprawdopodobniej syn Szu-iliji. Panował na przełomie XXI/XX w. p.n.e. Za czasów jego rządów stosunki z Elamem i Subartu pozostawały napięte i sprzymierzyć się musiał z Iszbi-Errą, potężnym królem Isin. Wzmiankowany jest w sumeryjskim liście do Ibbi-Suena. Cegły z jego standardową inskrypcją znalezione zostały w Ur.

</doc>
<doc id="2808136" url="https://pl.wikipedia.org/wiki?curid=2808136" title="Leon Nowakowski (błogosławiony)">
Leon Nowakowski (błogosławiony)



</doc>
<doc id="2808139" url="https://pl.wikipedia.org/wiki?curid=2808139" title="William Cowper (lekarz)">
William Cowper (lekarz)

William Cowper (ur. 1666 w Petersfield, zm. 8 marca 1709 tamże) – angielski lekarz anatom i chirurg. 
Opisał gruczoły u nasady cewki moczowej (gruczoły opuszkowo-cewkowe), nazwany od jego nazwiska "gruczołami Cowpera".

</doc>
<doc id="2808143" url="https://pl.wikipedia.org/wiki?curid=2808143" title="Macronotothen">
Macronotothen



</doc>
<doc id="2808144" url="https://pl.wikipedia.org/wiki?curid=2808144" title="Granica iracko-turecka">
Granica iracko-turecka

Granica iracko-turecka – granica międzypaństwowa oddzieląca terytoria Turcji i Iraku o długości 331 kilometrów.
Początek granicy na zachodzie to styk granic Syrii, Turcji i Iraku nad rzeką Tygrys, następnie biegnie w kierunku wschodnim i dochodzi do styku granic Turcji, Iraku i Iranu w Górach Kurdystańskich.
Granica powstała w 25 czerwca 1926 roku (traktat w Ankarze).

</doc>
<doc id="2808145" url="https://pl.wikipedia.org/wiki?curid=2808145" title="Iliszu-ilia">
Iliszu-ilia



</doc>
<doc id="2808146" url="https://pl.wikipedia.org/wiki?curid=2808146" title="Alma-Ata Tower">
Alma-Ata Tower



</doc>
<doc id="2808149" url="https://pl.wikipedia.org/wiki?curid=2808149" title="Juan Calatayud">
Juan Calatayud

Juan Jesús Calatayud Sánchez (ur. 21 grudnia 1979 w Antequerze) – piłkarz hiszpański grający na pozycji bramkarza. Od 2011 roku jest zawodnikiem klubu RCD Mallorca.
Kariera piłkarska.
Swoją karierę piłkarską Calatayud rozpoczął w klubie Málaga CF. W latach 1999–2003 występował w rezerwach tego klubu z przerwą na występy w 2002 roku w Algeciras CF. W 2003 roku awansował do kadry pierwszej drużyny Málagi. W Primera División zadebiutował 29 października 2003 w przegranym 1:2 wyjazdowym meczu z Athletic Bilbao. W Máladze grał do końca sezonu 2004/2005.
Na sezon 2005/2006 Calatayud został wypożyczony do Getafe CF. W Getafe swój debiut zanotował 19 listopada 2005 w zremisowanym 0:0 domowym meczu z Osasuną. W Getafe grał przez rok.
W 2006 roku Calatayud przeszedł do Racingu Santander. 24 września 2006 zaliczył w nim swój debiut w wyjazdowym meczu z Gimnàstikiem Tarragona (2:2). W Racingu przez dwa lata rozegrał 7 meczów.
W 2008 roku Calatayud trafił do drugoligowego Hérculesa Alicante. 31 sierpnia 2008 zadebiutował w nim w zwycięskim 3:0 wyjazdowym meczu z Córdobą CF. W sezonie 2009/2010 awansował z Hérculesem do Primera División.
Latem 2011 roku Calatayud został zawodnikiem RCD Mallorca. W Mallorce zadebiutował 28 stycznia 2012 w przegranym 0:1 wyjazdowym meczu z Espanyolem. W Mallorce jest rezerwowym bramkarzem dla Dudu Aouate.

</doc>
<doc id="2808153" url="https://pl.wikipedia.org/wiki?curid=2808153" title="Henryk Cebula">
Henryk Cebula

Henryk Cebula (ur. 21 października 1953 w Sieniawie) – satyryk, rysownik i karykaturzysta. 
Henryk Cebula jest absolwentem Państwowego Liceum Sztuk Plastycznych w Jarosławiu oraz Akademii Sztuk Pięknych w Krakowie. Dyplom na wydziale rzeźby uzyskał u prof. Jerzego Bandury w 1981 roku. 
Zajmuje się rysunkiem, rysunkiem satyrycznym, rzeźbą i medalierstwem. Od 30 lat jest pedagogiem w Zespole Szkół Plastycznych w Jarosławiu. Zorganizował 98 wystaw indywidualnych, brał udział w ponad 800 wystawach zbiorowych w kraju i na świecie. Wystawiał w Azji, obu Amerykach, Australii oraz wszystkich krajach Europy. Zrealizował rzeźbę plenerową w brązie „Ławeczka Edwarda Kieferlinga” w Jarosławiu. W dziedzinie rysunku satyrycznego zadebiutował w 1974 roku publikacją w rzeszowskim periodyku Prometej, jego rysunki drukowano także w Karuzeli, Szpilkach, Radarze, Profilach, Polityce, Wprost i innych. Prowadził stałe rubryki „Cebula przyprawia życie” i „Cebula z pogranicza” w regionalnej prasie podkarpackiej. Publikował teksty krytyczne do wydarzeń kulturalnych i artystycznych oraz felietony.
Jest odznaczony Brązowym Krzyżem Zasługi oraz złotą odznaką Zasłużony Działacz Kultury. W 2000 roku uzyskał nagrodę Jarosław, a w roku 2002 Ratusz Przeworski. Stowarzyszenie Polskich Artystów Karykatury w Warszawie nagrodziło go dwukrotnie nagrodą Eryk oraz Srebrną Szpilką. Zdobył 113 nagród i wyróżnień w konkursach ogólnopolskich i międzynarodowych. W latach 1997-2001 pełnił funkcję wiceprezesa Stowarzyszenia Polskich Artystów Karykatury. Od 1998 roku prowadzi galerię satyry „Pirania” w Jarosławiu, gdzie zorganizował ponad 120 wystaw. Jest członkiem grupy artystycznej „Czwórka bez sternika”, którą założył. W 2001 roku ukazał się album "Henryk Cebula 25 lat rysowania". Mieszka w Przeworsku z żoną Heleną, mają ośmioro dzieci i siedmioro wnucząt.

</doc>
<doc id="2808170" url="https://pl.wikipedia.org/wiki?curid=2808170" title="Ryszard Drewniak">
Ryszard Drewniak

Ryszard Władysław Drewniak (ur. 25 września 1952 w Micharzewie k. Wągrowca) – absolwent Liceum Ogólnokształcącego w Strzelcach Krajeńskich (1975), z zawodu wiertacz naftowy, działacz związkowy i społeczny.
Życiorys.
W latach 70. pracował w przedsiębiorstwach budowlanych i rolniczych.
W sierpniu 1980 uczestniczył w strajku w KPGR Banie, a od września 1980 współpracował z NSZZ „Solidarność”. Był przewodniczącym Komitetu Założycielskiego, Komitetu zakładowego Pracowników KPGR Banie, Sekcji Rolnej w Zarządzie Regionu Pomorza Zachodniego oraz pracownikiem Biura Interwencji. W latach 1980-1981 współzałożycielem niezależnego pisma „Biuletyn Rolny” (nakład 1000 egz.). W grudniu 1980 współorganizował Zjazd Krajowej Sekcji Rolnej i Obsługi Rolnictwa. W 1981 był sygnatariuszem porozumienia z Ministrem Rolnictwa w sprawie układu zbiorowego.
Po wprowadzeniu stanu wojennego w dniach 13–15 grudnia 1981 uczestniczył w Komitecie Strajkowym w Stoczni Szczecińskiej im. Adolfa Warskiego. Był odpowiedzialny za noclegi, wyżywienie i negocjacje. Po pacyfikacji strajku został aresztowany, przetrzymywany w areszcie śledczym w Szczecinie, Inowrocławiu oraz Bydgoszczy. W marcu 1982 został skazany w trybie doraźnym w tzw. procesie jedenastu przez Sąd Pomorskiego Okręgu Wojskowego w Bydgoszczy na 1,5 roku więzienia. Po apelacji prokuratorskiej Sąd Najwyższy – Izba Wojskowa w Warszawie – zmienił wyrok na 2 lata i 6 miesięcy pozbawienia wolności. Karę odbywał w zakładach karnych w Koronowie i Potulicach. W wyniku amnestii w sierpniu 1983, został zwolniony. W latach 1983-1984 był kolporterem wydawnictw podziemnych w różnych środowiskach. W kwietniu 1984 został skazany przez Kolegium ds. Wykroczeń na wysoką grzywnę. W latach 1982-1986 był rozpracowywany przez wydział czwarty oraz piąty WUSW Szczecin pod kryptonimem "Osiłek" oraz "Pirania".
Po roku 1984 zamieszkał czasowo w Szwecji, gdzie organizował pomoc finansową, lekarstwa oraz materiały drukarskie na potrzeby podziemnej „Solidarność” w kraju. Od 1989 zaangażowany w działalność społeczną w Strzelcach Krajeńskich.
Odznaczenia.
W związku z obchodami XXIX rocznicy Porozumień Sierpniowych, 2009, został odznaczony przez Lecha Kaczyńskiego Krzyżem Kawalerskim Orderu Odrodzenia Polski.
W roku 2011 został wyróżniony przez Gminę Strzelec Krajeńskich w kategorii kultura.
W roku 2016 został wyróżniony Nagrodą Roku Gminy Strzelec Krajeńskich w kategorii działalność społeczna.
15 listopada 2016 r. w Teatrze Lalek „Pleciuga” przy placu Teatralnym 1 w Szczecinie został odznaczony Krzyżem Wolności i Solidarności. Odznaczenie, nadane przez Prezydenta Rzeczypospolitej Polskiej, wręczył prezes Instytutu Pamięci Narodowej dr Jarosław Szarek.

</doc>
<doc id="2808175" url="https://pl.wikipedia.org/wiki?curid=2808175" title="Ituria">
Ituria

Ituria – zarządca Esznunny w czasach panowania Szu-Suena (2037-2030 p.n.e.) i Ibbi-Suena (2029-2005 p.n.e.), ostatnich władców z III dynastii z Ur. Jego synem był Szu-ilija, który po upadku III dynastii z Ur zasiadł na tronie Esznunny jako niezależny władca. 

</doc>
<doc id="2808188" url="https://pl.wikipedia.org/wiki?curid=2808188" title="Maria Starzewska">
Maria Starzewska

Maria Ignacja Antonina Starzewska z domu Łubieńska, (ur. 4 sierpnia 1907 w Zassowie, zm. 28 grudnia 2004 we Wrocławiu) – polska historyk sztuki, w latach 1963–1969 dyrektor Muzeum Śląskiego we Wrocławiu, badaczka sztuki śląskiej.
Życiorys.
Była dzieckiem Tadeusza i Marii Łubieńskich, siostrą Alfreda, Konstantego i Henryka Ignacego. W 1925 roku ukończyła gimnazjum humanistyczne sióstr Sacré Coeur w Zbylitowskiej Górze, przez następne dwa lata uczyła w szkole, od 1927 roku studiowała historię sztuki na Uniwersytecie Jagiellońskim. Tytuł magistra uzyskała cztery lata później na podstawie pracy "Stan badań nad architekturą rokokową w Polsce". W 1933 wyszła za prawnika, urzędnika Ministerstwa Spraw Wewnętrznych, Michała Starzewskiego i zamieszkała w Warszawie. Czas okupacji spędziła w majątku Starzewskich w podkrakowskich Branicach. W latach 1945–1946 cała rodzina przeniosła się do Wrocławia, w 1947 roku Maria Starzewska rozpoczęła pracę jako asystentka w organizowanym Muzeum Państwowym, kierowanym przez Jerzego Güttlera.
Po okresie pracy przy inwentaryzacji ocalałych zabytków, w 1951 roku została kustoszem Działu Rzemiosł Artystycznych. W tym samym roku, wspólnie z Juliuszem Ziomeckim, przygotowała wystawę „Rzemiosło artystyczne XV – XIX wieku”, rok później samodzielnie wystawę „Polska ceramika artystyczna 1 połowy XX wieku” oraz pionierską monografię poświęconą tej tematyce. Uczestniczyła w organizacji regionalnych placówek muzealnych na Dolnym Śląsku. W 1963 roku objęła stanowisko dyrektora Muzeum Śląskiego. Zajmowała się badaniami nad sztuką śląską. Trzy lata później uzyskała na Uniwersytecie Jagiellońskim stopień doktora, na podstawie pracy "Intarsja renesansowa na Śląsku". Zreorganizowała strukturę Muzeum Śląskiego, tworząc nowe działy muzealne i reformując dotychczasowe. Na emeryturę przeszła w 1969 roku, nie zaprzestając działalności zawodowej. Między innymi wspólnie z Teresą Wolanin opracowała książkę "Artystyczna kamionka bolesławiecka" (1995), była redaktorką katalogu "Ornamenta Silesiae 1000-2000: tysiąc lat rzemiosła artystycznego na Śląsku" (2000).
Była członkiem, prezesem Oddziału Wrocławskiego Stowarzyszenia Historyków Sztuki. W 1979 roku otrzymała tytuł członka honorowego. Została odznaczona między innymi Krzyżami Kawalerskim (1966) i Komandorskim (1998) Orderu Odrodzenia Polski oraz Nagrodą Miasta Wrocławia. Zmarła w 2004 roku.

</doc>
<doc id="2808191" url="https://pl.wikipedia.org/wiki?curid=2808191" title="Ghana na Letnich Igrzyskach Paraolimpijskich 2012">
Ghana na Letnich Igrzyskach Paraolimpijskich 2012

Ghanę na Letnich Igrzyskach Paraolimpijskich 2012 w Londynie reprezentowało 4 zawodników. Był to trzeci start reprezentacji Ghany na Letnich igrzyskach paraolimpijskich.
Kadra.
Kolarstwo.
Mężczyźni
Lekkoatletyka.
Mężczyźni
Kobiety
Podnoszenie ciężarów.
Mężczyźni

</doc>
<doc id="2808192" url="https://pl.wikipedia.org/wiki?curid=2808192" title="Obwód ałmaacki">
Obwód ałmaacki



</doc>
<doc id="2808193" url="https://pl.wikipedia.org/wiki?curid=2808193" title="Lucyna Borek">
Lucyna Borek

Lucyna Borek, z d. Reptak (ur. 22 czerwca 1987 w Krośnie) – polska siatkarka, grająca na pozycji libero. Od sezonu 2014/2015 występuje w drużynie KS Developres Rzeszów.
W sezonie 2018/2019 przebywa na urlopie macierzyńskim.
Sukcesy klubowe.
Mistrzostwo Polski:

</doc>
<doc id="2808197" url="https://pl.wikipedia.org/wiki?curid=2808197" title="Walki o Kanał Hohenzollernów">
Walki o Kanał Hohenzollernów

Walki o Kanał Hohenzollernów ("obecna nazwa Kanał Odra-Hawela") – walki stoczone w dniach 22–23 kwietnia 1945 roku o kanał łączący Odrę z Hawelą, podczas II wojny światowej, część operacji berlińskiej.
1 Armia Wojska Polskiego (1 AWP), w ramach operacji berlińskiej 1 Frontu Białoruskiego, po przełamaniu taktycznej strefy obrony niemieckiej między Odrą a Starą Odrą 20 kwietnia przeszła do pościgu w kierunku Oranienburga. 21 kwietnia prawe skrzydło 1 AWP przełamało kolejną rubież obronną, a 4 DP wysunęła się daleko na zachód zdobywając Bernau. Ponieważ prawy sąsiad opóźniał natarcie, między 4 DP a pozostałymi dywizjami wytworzyła się luka, w którą dowódca armii wprowadził 1 Brygadę Kawalerii, a następnie 6 Dywizja Piechoty. 22 kwietnia związki taktyczne 1 AWP podeszły do Kanału Hohezollernów. Dowódca armii postawił zadania: 4 Dywizja Piechoty forsować Kanał w pasie działania dywizji i nacierać na kierunku Marwitz - Börnicke, 6 Dywizja Piechoty nacierać na Velten - Tietzow. W nocy 22/23 kwietnia 4, 6, i 3 Dywizja Piechoty rozpoczęły forsowanie kanału, bronionego improwizowanymi siłami. 1 Dywizja Piechoty osiągnęła południowy brzeg Kanału Rupinner na odcinku Bernöwe - Sandhausen i przeszła do obrony, 3 DP wykorzystała sukces 7 Korpusu Kawalerii Gwardii i sforsowała kanał na południe od Saudhausen, 6 Dywizja Piechoty sforsowała kanał i Hawelę w rejonie Pinnow a 4 Dywizja Piechoty sforsowała Hawelę na południe od Niederheide. W 6 DP w I rzucie był 14 pułk piechoty, dalej 16 pułk piechoty przy wsparciu 8 batalionu saperów. Po forsowaniu pułki kontynuowały natarcie, napotykając opór Niemców.
Forsowanie kanału odbywało się na środkach podręcznych. Sprzęt przeprawowy został zniszczony przy forsowaniu Odry. 
23 kwietnia 6 DP przesunęła się o 13 km, nie wykonując zadania dnia. 24 kwietnia 6 DP kontynuowała natarcie słabym tempem. Pododdziały pokonały ok. 10 km. Ok. 16:00 16 pp osiągnął Tietzow, 14 pp rejon Börnicke, 18 pułk piechoty w II rzucie Grünefeld.
23 kwietnia 10 pp z 4 DP opanował przyczółki na kanale i do 7:00 rozszerzył je. Ok. 13:00 osiągnął Velten. 12 pp uchwycił przyczółki i do 16:00 wyszedł na zachodni skraj lasu na północ od Hennigsdorfu, 11 pp przeprawił się po moście kolejowym i do godzin popołudniowych osiągnął rejon na północ od Hennigsdorfu. Przeprawiono także 16 pułk artylerii lekkiej. Saperzy rozpoczęli budowę mostu niskowodnego pod przeprawę sprzętu ciężkiego. Dalsze natarcie szło szybciej, jednak Niemcy prowadzili kontrataki. Wieczorem pułki 4 DP wyszły na rubież zadania bliższego. 24 kwietnia o 2:00 10 pułk piechoty wyszedł na szosę z Börnicke do Nauen, gdzie przeszedł do odwodu. 12 pułk piechoty osiągnął szosę o 4:00, 11 pułk piechoty 24 kwietnia ześrodkował się w mieście Perwenitz. 
Walki prowadzono tylko siłami piechoty. Czołgi, działa pancerne i artyleria czekała na wykonanie mostu i weszły do walki po przełamaniu rubieży zasadniczego oporu. 
24 kwietnia 1 AWP przeszła do obrony na rubieży: Kanał Hohenzolernów, Ruppiner Kanał, Kremmen - Flatow - Börnicke - Nauen (wyłącznie), mając wszystkie dywizje w I rzucie. Celem zajęcia obrony była osłona od północy i północnego zachodu głównego zadania zgrupowania 1 FB, które rozpoczęło działania mające na celu okrążenie Berlina.
24–30 kwietnia 1 AWP, wspólnie z sowiecką 61 Armią, zorganizowała zewnętrzny front okrążenia Berlina.
Walki żołnierzy polskich o Kanał Hohenzollernów zostały upamiętnione na Grobie Nieznanego Żołnierza w Warszawie, napisem na jednej z tablic po 1945 "KANAŁ HOHENZOLLERNÓW 22 - 23 IV 1945".

</doc>
<doc id="2808198" url="https://pl.wikipedia.org/wiki?curid=2808198" title="Sucha (gromada w powiecie olkuskim)">
Sucha (gromada w powiecie olkuskim)

Sucha (do 28 II 1956 "Glanów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sucha z siedzibą GRN w Suchej utworzono 29 lutego 1956 roku w powiecie olkuskim w woj. krakowskim w związku z przeniesieniem siedziby GRN gromady Glanów z Glanowa do Suchej i przemianowaniem jednostki na "gromada Sucha". Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad: Jangrot (wsie Sucha i Podchybie), Poręba Górna (wieś Porąbka) i Imbramowice (wieś Glanów).

</doc>
<doc id="2808200" url="https://pl.wikipedia.org/wiki?curid=2808200" title="Notropis">
Notropis

Notropis – rodzaj słodkowodnych ryb z rodziny karpiowatych (Cyprinidae).
Klasyfikacja.
Gatunki zaliczane do tego rodzaju :
Gatunkiem typowym jest "Notropis atherinoides".

</doc>
<doc id="2808202" url="https://pl.wikipedia.org/wiki?curid=2808202" title="Paranotropis">
Paranotropis



</doc>
<doc id="2808203" url="https://pl.wikipedia.org/wiki?curid=2808203" title="Orcula (ujednoznacznienie)">
Orcula (ujednoznacznienie)



</doc>
<doc id="2808204" url="https://pl.wikipedia.org/wiki?curid=2808204" title="Orcella">
Orcella



</doc>
<doc id="2808205" url="https://pl.wikipedia.org/wiki?curid=2808205" title="Opsopoea">
Opsopoea



</doc>
<doc id="2808206" url="https://pl.wikipedia.org/wiki?curid=2808206" title="Nototropis">
Nototropis



</doc>
<doc id="2808207" url="https://pl.wikipedia.org/wiki?curid=2808207" title="Nazatexico">
Nazatexico



</doc>
<doc id="2808208" url="https://pl.wikipedia.org/wiki?curid=2808208" title="Minnilus">
Minnilus



</doc>
<doc id="2808209" url="https://pl.wikipedia.org/wiki?curid=2808209" title="Miniellus">
Miniellus



</doc>
<doc id="2808210" url="https://pl.wikipedia.org/wiki?curid=2808210" title="Hydrophlox">
Hydrophlox



</doc>
<doc id="2808211" url="https://pl.wikipedia.org/wiki?curid=2808211" title="Hudsonius">
Hudsonius



</doc>
<doc id="2808212" url="https://pl.wikipedia.org/wiki?curid=2808212" title="Carcharhinus altimus">
Carcharhinus altimus

Carcharhinus altimus – gatunek rekina z rodziny żarłaczowatych (Carcharhinidae). Zamieszkuje ciepłe tropikalne i subtropikalne wody wszystkich oceanów. Ten migrujący rekin preferuje głębokie wody wzdłuż krawędzi szelfów kontynentalnych. Spotykany najczęściej na głębokości 90–400 metrów, choć w nocy czasami podpływa bliżej powierzchni lub wpływa na dużo płytsze przybrzeżne obszary. "C. altimus" ma jasnoszare (rzadziej ciemniejsze) ciało mierzące zazwyczaj około 2,7–2,8 metra długości, wydłużony szeroki pysk z płatami skórnymi wokół nozdrzy oraz heterodontyczne uzębienie. Jego płetwy piersiowe są długie, w kształcie szerokiego łagodnie zagiętego ku tyłowi sierpa. Pomiędzy nimi posiada wyraźny, prostopadły grzbiet.
Poluje w pobliżu dna oceanicznego. Żywi się najczęściej rybami kostnoszkieletowymi i głowonogami, rzadziej rybami chrzęstnoszkieletowymi. Podobnie jak inne żarłaczowate, jest żyworodny. Embriony aż do momentu narodzin pobierają składniki pokarmowe poprzez łożysko woreczka żółtkowego połączone ze śluzówką macicy matki. Jednorazowo samice rodzą od 3 do 15 młodych. Ciąża trwa 10 miesięcy. "C. altimus" zamieszkuje zbyt głębokie wody, by stanowić niebezpieczeństwo dla ludzi. Znajdowany czasami jako przyłów z połowów innych mniejszych gatunków ryb. Poławiany dla mięsa, płetw, skóry, oleju z wątroby i mączki rybnej. Międzynarodowa Unia Ochrony Przyrody (IUCN) nie posiada wystarczających informacji, by określić globalny stan populacji tego gatunku. Jednakże z powodu intensywnego rybołówstwa w porównaniu ze stosunkowo powolnym tempem rozrodczym uznaje się, że populacja w północno-zachodnim Oceanie Atlantyckim oraz na innych obszarach stale się zmniejsza.
Taksonomia i filogenetyka.
Światowy ekspert od rekinów, dr Stewart Springer, opisał w 1950 roku gatunek "Eulamia altima" na łamach naukowego periodyku "American Museum Novitates". Późniejsi autorzy uznali rodzaj "Eulamia" za młodszy synonim rodzaju "Carcharhinus". Epitet gatunkowy "altimus" pochodzi od łacińskiego "altus" oznaczającego "głęboki" i odnosi się do znacznej głębokości występowania tego gatunku. Typowym okazem (holotypem) była młoda samica o długości 1,3 metra, wyłowiona w pobliżu rafy Cosgrove u wybrzeży Florida Keys, 2 kwietnia 1947 roku. Angielska nazwa "bignose shark" pochodzi od stosunkowo długiego pyska. Przed formalnym opisem popularna wśród florydzkich rybaków była nazwa "Knopp's shark", używana po nadaniu nazwy systematycznej jako potoczna.
Badania filogenetyczne na podstawie cech morfologicznych, opublikowane przez Jacka Garricka w 1982 roku i Leonardo Compagno w 1988 roku, sugerują, że "C. altimus" jest najbliżej spokrewniony z żarłaczem ciemnoskórym ("C. obscurus") i żarłaczem galapagoskim ("C. galapagensis"). Każdy z tych rekinów ma duże trójkątne zęby w szczęce oraz wyraźny prostopadły grzbiet między płetwami piersiowymi. Analiza filogenetyczna na podstawie allozymowych danych, opublikowanych przez Gavina Naylora w 1992 roku, wskazuje, że "C. altimus" jest taksonem siostrzanym z żarłaczem brunatnym ("C. plumbeus") i tworzy razem z nim wspólny klad.
Występowanie i środowisko.
Fragmentaryczne doniesienia z całego świata wskazują, że "Carcharhinus altimus" występuje prawdopodobnie w tropikalnych i subtropikalnych wodach wszystkich oceanów. W Oceanie Atlantyckim spotkać go można od Zatoki Delaware po południowe krańce Brazylii na zachodzie oraz w Morzu Śródziemnym i na wybrzeżach północno-zachodniej Afryki na wschodzie. W Oceanie Indyjskim pływa u wybrzeży południowej Afryki, Madagaskaru, Indii i zachodniej Australii. Występuje także w Morzu Czerwonym i na Malediwach. Zamieszkuje także wody Oceanu Spokojnego, od południowych krańców Japonii, poprzez wybrzeże Chin i Nowej Gwinei po północno-wschodnią Australię na zachodzie oraz od Półwyspu Kalifornijskiego po wybrzeża Ekwadoru na wschodzie, również na Hawajach. Najliczniejszy jest na Florydzie, Bahamach oraz na zachodnich wybrzeżach Indii, dużo rzadziej spotykany w Morzu Śródziemnym i Brazylii.
Występuje zazwyczaj w pobliżu krawędzi szelfów kontynentalnych. Spotyka się go najczęściej na głębokości 90–400 metrów, choć w nocy czasami podpływa bliżej powierzchni lub wpływa na dużo płytsze wody przybrzeżne o głębokości mniejszej niż 25 m. Sugeruje to odbywanie dobowych pionowych migracji. Według słabo udokumentowanych danych "C. altimus" odbywa stałe migracje w północno-zachodniej części Atlantyku, gdzie w ciągu roku pokonuje dystans od wschodniego wybrzeża Stanów Zjednoczonych do cieplejszych wód Zatoki Meksykańskiej lub Morza Karaibskiego i z powrotem. Pojedyncze dane wskazują, że osobniki zamieszkujące zachodnią część Oceanu Atlantyckiego w ciągu jednego sezonu pokonują od 1600 do 3200 km.
Cechy morfologiczne.
Dobrze zbudowany, masywny korpus. Wydłużona głowa z długim, szerokim i tępo zakończonym pyskiem. Dobrze rozwinięte trójkątne wydłużone płaty skórne wokół nozdrzy. Oczy stosunkowo duże, z fałdami półksiężycowatymi spojówek (ochraniające migotkę). Otwór gębowy szeroki, mocno wygięty. W szczęce znajduje się 14–16 rzędów szerokich trójkątnych zębów o ostrych lekko piłkowanych krawędziach i szerszej masywnej podstawie. Ich wewnętrzna powierzchnia jest guzkowata. Pierwsze rzędy zębów z przodu szczęki są uniesione, a każde kolejne pochylone pod coraz większym kątem. W dolnej szczęce mieści się 14–15 rzędów ostrych, wąskich, haczykowatych zębów o ostrych krawędziach i wąskiej szerokiej podstawie. Po obu bokach głowy posiada pięć w miarę równych szczelin skrzelowych.
Długie, równe płetwy piersiowe, w kształcie szerokiego łagodnie zagiętego ku tyłowi sierpa. Pomiędzy nimi ryba posiada wyraźny, wysoki, prostopadły grzbiet. Podstawa pierwszej płetwy grzbietowej, usadowiona na wysokości tylnych krawędzi płetw piersiowych, jest stosunkowo wysoka, trójkątna lub w kształcie tępo zakończonego sierpa z szeroką wolną dystalną krawędzią. Druga płetwa grzbietowa mała, umiejscowiona na wysokości płetwy odbytowej. Płetwa ogonowa duża i szeroka, lecz krótsza niż u innych przedstawicieli "Carcharhinus", asymetryczna i heterocerkiczna. Górny łuk płetwy ogonowej kilkakrotnie dłuższy od dolnego. Na końcu górnego łuku wyraźnie zaznaczony fałd skórny, poprzedzony księżycowatym wycięciem. U samca z części płetw brzusznych wykształcił się narząd kopulacyjny zwany pterygopodium. Posiada 3 poziome niskie owalne grzbiety prowadzące do zębów marginalnych. Skórę pokrywają połyskujące łuski plakoidalne zwane "skórnymi zębami". Grzbiet cechuje się barwą jasno- lub ciemnoszarą, czasem nawet brązową. Na bokach biegnie słabo widoczny jasny pas. Spód tułowia jest jasny, srebrny lub biały. Płetwy są ciemniejsze od korpusu z wyjątkiem pierwszej płetwy grzbietowej i wewnętrznych powierzchni płetw piersiowych. Dalsze krawędzie płetw brzusznych, drugiej płetwy grzbietowej, odbytowej i ogonowej przyjmują niekiedy kolor czarny. Wielkość nie jest cechą dymorfizmu płciowego. Zarówno samce i samice dorastają do około 2,7–2,8 m długości, choć niektóre osobniki przekraczają 3 m. Osiągają maksymalnie 168 kg masy ciała.
Ekologia i zachowanie.
"C. altimus" poluje głównie na żyjące przy dnie ryby kostnoszkieletowe (takie jak jaszczurnikowate, kulbinowate, flądrokształtne i ogackowate) oraz głowonogi. Czasami wzbogaca dietę o niektóre gatunki ryb chrzęstnoszkieletowych (jak na przykład: koleniowate z rodzaju "Squalus", rekinkowate z rodzaju "Holohalaelurus", ogończe "Dasyatis" czy chimerokształtne). Młode żarłacze padają niekiedy ofiarą większych rekinów. Podobnie jak inne żarłaczowate, również "C. altimus" jest żyworodny. Embriony w ciele matki zużywają zapasy żółtka z pęcherzyka żółtkowego, który później łączy się ze ścianą macicy tworząc tzw. łożysko pęcherzyka żółtkowego, dzięki któremu dostarczane jest pożywienie z organizmu samicy. Jednorazowo na świat może przyjść od 3 do 15 młodych (zazwyczaj około 7). Ciąża trwa 10 miesięcy. Jeden miot może być potomstwem więcej niż jednego samca, samica często kopuluje z wieloma partnerami. W Morzu Śródziemnym poród odbywa się od końca sierpnia do września, w wodach przybrzeżnych Madagaskaru młode przychodzą na świat we wrześniu lub październiku. Nowo narodzone młode mierzy około 70–90 cm długości. Samce i samice osiągają dojrzałość płciową po osiągnięciu 2,2–2,3 metra długości. Od osiągnięcia dojrzałości rekiny te żyją średnio 21 lat, przez cały ten okres są zdolne do rozrodu.
Relacje z ludźmi.
Pomimo sporych rozmiarów "C. altimus" nie stanowi zagrożenia dla ludzi z powodu preferowanej głębokości występowania. Znajdowany jest czasami jako przyłów z połowów innych gatunków ryb, takich jak mniejsze tuńczyki (głównie w sieciach skrzelowych oraz na dużych kutrach rybackich) na różnych obszarach jego występowania, a regularnie poławiany w okolicy wybrzeży Kuby. Złowione osobniki przeznacza się najczęściej do produkcji oleju z wątroby, wyrobów ze skór oraz mączki rybnej. Na obszarach południowo-wschodniej Azji większy popyt istnieje na mięso tego gatunku. Spożywa się je na surowo lub przetwarzane. Największe zapotrzebowanie na płetwy rekinów istnieje w Chinach, gdzie wykorzystuje się je do sporządzania zup z płetw rekina. Poławianie "C. altimus" na wschodnich wybrzeżach Stanów Zjednoczonych oraz w Australii jest zakazane. Gatunek ten został wpisany na listę "Prohibited Species" w 2007 w ramach "Fishery Management Plan for Atlantic".
Międzynarodowa Unia Ochrony Przyrody (IUCN) nie posiada wystarczających informacji na temat wielkości populacji oraz realnych zagrożeń "C. altimus", by określić globalny stan populacji tego gatunku. Ponadto większość połowów (celowych lub jako przyłów) ma miejsce na wodach międzynarodowych, a zważając na skłonność do migracji "C. altimus" trudno wiarygodnie ustalić stan populacji na poszczególnych obszarach. Jednakże z powodu intensywnego rybołówstwa w porównaniu ze stosunkowo powolnym tempem rozrodczym uznaje się, że populacja w północno-zachodnim Oceanie Atlantyckim oraz na innych obszarach stale się zmniejsza. Według danych z 2005 roku liczba osobników na Malediwach zmniejszyła się od połowy XX wieku. W 1995 roku uznano go za "gatunek wysoce migrujący" i wpisano na listę "Agreement on the Conservation and Management of Straddling Fish Stocks and Highly Migratory Fish Stocks" Organizacji Narodów Zjednoczonych (ONZ). Nie przyczyniło się to jak dotąd do zwiększenia ochrony tego gatunku. W wodach Australii uznano go za gatunek najmniejszej troski z powodu braku ewentualnych zagrożeń.

</doc>
<doc id="2808213" url="https://pl.wikipedia.org/wiki?curid=2808213" title="Graodus">
Graodus



</doc>
<doc id="2808214" url="https://pl.wikipedia.org/wiki?curid=2808214" title="Erinemus">
Erinemus



</doc>
<doc id="2808215" url="https://pl.wikipedia.org/wiki?curid=2808215" title="Episema">
Episema



</doc>
<doc id="2808216" url="https://pl.wikipedia.org/wiki?curid=2808216" title="Chriope">
Chriope



</doc>
<doc id="2808217" url="https://pl.wikipedia.org/wiki?curid=2808217" title="Alburnops">
Alburnops



</doc>
<doc id="2808218" url="https://pl.wikipedia.org/wiki?curid=2808218" title="Alburnellus">
Alburnellus



</doc>
<doc id="2808230" url="https://pl.wikipedia.org/wiki?curid=2808230" title="Jezioro Swarzyńskie">
Jezioro Swarzyńskie



</doc>
<doc id="2808231" url="https://pl.wikipedia.org/wiki?curid=2808231" title="Jezioro Zwierzynieckie">
Jezioro Zwierzynieckie



</doc>
<doc id="2808233" url="https://pl.wikipedia.org/wiki?curid=2808233" title="Metro w Ałma-Acie">
Metro w Ałma-Acie



</doc>
<doc id="2808234" url="https://pl.wikipedia.org/wiki?curid=2808234" title="Most Brookliński (ujednoznacznienie)">
Most Brookliński (ujednoznacznienie)



</doc>
<doc id="2808235" url="https://pl.wikipedia.org/wiki?curid=2808235" title="Wacław Berczyński">
Wacław Berczyński

Wacław Berczyński (ur. 1946 w Wałbrzychu) – polski doktor inżynier.
Życiorys.
W latach 1968–1981 był członkiem Polskiej Zjednoczonej Partii Robotniczej. W 1969 ukończył studia na Politechnice Łódzkiej. Od 1969 pracował na tej uczelni w Katedrze Mechaniki Technicznej. Jednocześnie studiował matematykę na Uniwersytecie Łódzkim. Doktoryzował się w 1978 na podstawie pracy o metodzie elementów skończonych. Magisterium (MSc) z Inżynierii Systemów (System Engineering) na University of Southern California w 2002. W grudniu 1981 wyemigrował z Polski. Najpierw do Włoch, a następnie do USA, gdzie pracował m.in. dla koncernu Boeing.
Obok m.in. Wiesława Biniendy i Kazimierza Nowaczyka wchodzi w skład grupy ekspertów współpracujących z Zespołem Parlamentarnym ds. Zbadania Przyczyn Katastrofy Tu-154M z 10 kwietnia 2010 roku, zajmującym się badaniem przyczyn katastrofy Tu-154 w Smoleńsku, działającym w Sejmie Rzeczypospolitej Polskiej.
W lutym 2013 tygodnik „Gazeta Polska” przyznał mu tytuł „Człowieka Roku 2013” (wspólnie z nim wyróżnienie otrzymali inni naukowcy badający przyczyny katastrofy smoleńskiej: Wiesław Binienda, Kazimierz Nowaczyk i Grzegorz Szuladziński). Wraz z trzema innymi naukowcami badającymi przyczyny katastrofy smoleńskiej jest bohaterem filmu dokumentalnego pt. "Polacy" autorstwa Marii Dłużewskiej z 2013.
W 2016 został przewodniczącym Podkomisji ds. Ponownego Zbadania Wypadku Lotniczego pod Smoleńskiem, powołanej przy Komisji Badania Wypadków Lotniczych Lotnictwa Państwowego przez ministra obrony narodowej Antoniego Macierewicza. 20 kwietnia 2017 złożył rezygnację ze stanowiska przewodniczącego tej podkomisji (pozostaje jej członkiem).
Od października 2016 był przewodniczącym rady nadzorczej Wojskowych Zakładów Lotniczych Nr 1 SA w Łodzi. 20 kwietnia 2017 zrezygnował z tego stanowiska i członkostwa w radzie nadzorczej.

</doc>
<doc id="2808237" url="https://pl.wikipedia.org/wiki?curid=2808237" title="Podolínec (stacja kolejowa)">
Podolínec (stacja kolejowa)

Podolínec – stacja kolejowa w miejscowości Podoliniec (słow. "Podolínec") w powiecie Lubowla, w kraju preszowskim, na Słowacji.
Na stacji znajduje się budynek stacyjny. Perony nasypowe, oświetlone. Brak zadaszenia i wiat przystankowych. Semafory świetlne. Rampa. Przez stację przebiegają trzy tory. Torowisko jest oświetlone. Ze stacji odchodzi bocznica do pobliskich zakładów.
Linię kolejową do Podolinca od strony Popradu wybudowano w 1893. Podoliniecka stacja była przez dłuższy okres stacją końcową. Odcinek do Orlova oddano dopiero na początku lat 60. XX w.

</doc>
<doc id="2808241" url="https://pl.wikipedia.org/wiki?curid=2808241" title="Sobór Wniebowstąpienia Pańskiego w Ałma-Acie">
Sobór Wniebowstąpienia Pańskiego w Ałma-Acie



</doc>
<doc id="2808242" url="https://pl.wikipedia.org/wiki?curid=2808242" title="Wielki Begiczew">
Wielki Begiczew



</doc>
<doc id="2808247" url="https://pl.wikipedia.org/wiki?curid=2808247" title="Ałma-Ata 1">
Ałma-Ata 1



</doc>
<doc id="2808248" url="https://pl.wikipedia.org/wiki?curid=2808248" title="Tramwaje w Ałma-Acie">
Tramwaje w Ałma-Acie



</doc>
<doc id="2808249" url="https://pl.wikipedia.org/wiki?curid=2808249" title="Ałma-Ata 2">
Ałma-Ata 2



</doc>
<doc id="2808253" url="https://pl.wikipedia.org/wiki?curid=2808253" title="Ałma-Ata">
Ałma-Ata



</doc>
<doc id="2808255" url="https://pl.wikipedia.org/wiki?curid=2808255" title="Tan-ruhuratir">
Tan-ruhuratir



</doc>
<doc id="2808263" url="https://pl.wikipedia.org/wiki?curid=2808263" title="Trolejbusy w Ałma-Acie">
Trolejbusy w Ałma-Acie



</doc>
<doc id="2808266" url="https://pl.wikipedia.org/wiki?curid=2808266" title="Dysmenorrhoea">
Dysmenorrhoea



</doc>
<doc id="2808268" url="https://pl.wikipedia.org/wiki?curid=2808268" title="Portret Marii Teresy de Vallabriga na koniu">
Portret Marii Teresy de Vallabriga na koniu

Portret Marii Teresy de Vallabriga na koniu lub Portret konny Marii Teresy (hiszp. "Retrato ecuestre de María Teresa de Vallabriga" lub "María Teresa de Vallabriga a caballo") – obraz olejny hiszpańskiego malarza Francisca Goi (1746–1828). Obraz, który znajduje się w zbiorach Galerii Uffizi we Florencji, jest wykonanym przez Goyę olejnym szkicem przygotowawczym. Powstały na jego podstawie właściwy portret o większych rozmiarach zaginął. Portret miał stanowić parę z wykonanym wcześniej przez genueńczyka Francesco Sasso portretem konnym infanta Ludwika Antoniego.
Portret przedstawia Marię Teresę de Vallabriga y Rozas, żonę infanta Ludwika Antoniego Burbona, brata Karola III. Małżeństwo z młodszą o 32 lata Marią Teresą było jednym z powodów, dla którego infant popadł w niełaskę i został wydalony z madryckiego dworu. Maria Teresa, córka kapitana aragońskiej kawalerii, nie miała królewskiego rodowodu, dlatego małżeństwo uznano za morganatyczne, a infant i jego rodzina utracili liczne przywileje. Rodzina zamieszkała w Arenas de San Pedro, gdzie na zaproszenie infanta dwukrotnie odwiedził ich Goya, aby namalować kilka portretów.
Goya przedstawił Marię Teresę na wzór konnych portretów hiszpańskich monarchiń. Prawdopodobnie inspirował się portretem królowej Izabelli Francuskiej pędzla Velazqueza. Zapożyczył od niego nie tylko kompozycję i tło z górskim pejzażem (u Goi można rozpoznać łańcuch Sierra de Gredos i szczyt Almanzor), ale także technikę malowania i paletę barw. Mimo że jest to tylko szkic do portretu, Goya wykonał go z dbałością o szczegóły. Przedstawił Marię Teresę jako młodą i piękną amazonkę trzymającą wodze w eleganckim geście. Ma na sobie szykowny strój jeździecki – niebieską suknię i kapelusz zdobiony piórami. Mankamentem obrazu jest sposób, w jaki Goya przedstawił konia, który wydaje się być zastygły w swojej pozycji i za duży w stosunku do kobiety.
Za portret konny oraz zbiorowy portret "Rodzina infanta don Luisa" Goya otrzymał 30 000 reali. Infant i jego żona podarowali również drogą suknię i wiele innych prezentów żonie artysty, która na życzenie Marii Teresy przybyła do Arenas de San Pedro latem 1784 roku razem z Goyą. Infant mianował także jednego z braci Goi (Camila) kapelanem w swojej rezydencji w Chinchón. Ludwik Antoni był słabego zdrowia i zmarł w 1785 roku; dla Goi oznaczało to utratę cennego zleceniodawcy i mecenasa.

</doc>
<doc id="2808271" url="https://pl.wikipedia.org/wiki?curid=2808271" title="Abai">
Abai



</doc>
<doc id="2808272" url="https://pl.wikipedia.org/wiki?curid=2808272" title="Czernidłak srokaty">
Czernidłak srokaty

Czernidłak srokaty ("Coprinopsis lagopus" (Fr.) Redhead, Vilgalys &amp; Moncalvo) – gatunek grzybów z rodziny kruchaweczkowatych ("Psathyrellaceae"). 
Systematyka i nazewnictwo.
Pozycja w klasyfikacji według Index Fungorum: "Coprinopsis, Psathyrellaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1821 r. Elias Fries nadając mu nazwę "Agaricus lagopus". Obecną, uznaną przez Index Fungorum nazwę nadał mu w 2001 r. Redhead, Vilgalys i Moncalvo, przenosząc go do rodzaju "Coprinopsis".
Synonimy naukowe:
Nazwę polską podał F. Kwieciński w 1896 r. W polskim piśmiennictwie mykologicznym gatunek ten opisywany był też jako czernidłak kurze nogi i czernidłak białawy. Jednak w wyniku badań filogenetycznych w 2001 r. przeniesiony został do rodzaju "Coprinellus", tak więc polskie nazwy stały się niespójne z nazwą naukową.
Morfologia.
Średnica 1,5–5,5 cm. Wysokość 1–3 cm. Początkowo jest walcowaty i niemal całkowicie otoczony osłoną całkowitą pokrytą białymi szczecinkami lub włoskami. Jednak bardzo szybko się rozpościera, staje się łukowaty, a na koniec odwijają mu się na zewnątrz brzegi. U starszych okazów kosmki i włoski zanikają, kapelusz staje się gładki i nabiera koloru jasnoszarego, później myszowatego. Jest żłobiony niemal do środka. W typowy dla czernidłaków sposób podczas dojrzewania rozpływa się, jego brzegi ulegają pofałdowaniu, poszarpaniu i kapelusz staje się coraz cieńszy.
Szerokie, wolne, o gładkich brzegach. Początkowo są białawe, później szare, na koniec czarne.
Wysokość 7–15 cm, grubość 0,3–0,7 cm. Jest cylindryczny, pusty,kruchy. Kolor biały, powierzchnia gładka lub włóknista.
Biały, cienki, bez zapachu i bez smaku.
Czarny. Zarodniki eliptyczne, gładkie, dekstrynoidalne, z szeroką porą rostkową. Wyrastają po 4 na podstawce. Mają rozmiar 14–10 × 6–8,5 μm 
Występowanie i siedlisko.
Występuje w Ameryce Północnej, Europie oraz Australii i Nowej Zelandii. W piśmiennictwie naukowym podano wiele jego stanowisk na terenie całej Polski.
Gatunek pospolity, jednak zazwyczaj rośnie pojedynczo. Ze względu na małe rozmiary i nieefektowny kolor często jest niezauważany. Rośnie w lasach, w ogrodach, na łąkach. Saprotrof. Czasami rośnie na ziemi, jednak w rzeczywistości jego grzybnia rozwija się na zakopanych w niej kawałkach drewna, trocinach i innych materiałach zawierających ligninę.
Znaczenie.
Grzyb niejadalny.
Gatunki podobne.
Istnieje wiele podobnych gatunków czernidłaków. Pewne ich rozróżnienie często jest niemożliwe bez badań mikroskopowych. Bardzo podobne są np:

</doc>
<doc id="2808274" url="https://pl.wikipedia.org/wiki?curid=2808274" title="Schilbeodes">
Schilbeodes



</doc>
<doc id="2808275" url="https://pl.wikipedia.org/wiki?curid=2808275" title="Rabida">
Rabida



</doc>
<doc id="2808276" url="https://pl.wikipedia.org/wiki?curid=2808276" title="Branko Radivojevič">
Branko Radivojevič

Branko Radivojevič, srb. Бранко Радивојевић (ur. 24 listopada 1980 w Pieszczanach) – słowacki hokeista, reprezentant Słowacji, olimpijczyk.
Jego ojciec Matija Radivojevič jest Serbem. Do ówczesnej Czechosłowacji przyjechał z Jugosławii jako stolarz pracujący przybudowie hoteli w Trenczyńskich Cieplicach i Pieszczanach.
Kariera.
Wychowanek Dukli Trenczyn. Występował w drużynach juniorskich, zaś w drużynie seniorskiej rozegrał jeden mecz, po czym w 1998 wyjechał do Kanady i przez kolejne trzy lata grał w klubie Belleville Bulls z ligi OHL. W międzyczasie w drafcie NHL z 1999 został wybrany przez Colorado Avalanche. W sezonie 2001/2002 grał dla amerykańskiego zespołu Springfield Falcons w lidze AHL, pod koniec sezonu został zawodnikiem Phoenix Coyotes i 3 marca 2002 zadebiutował w rozgrywkach NHL. W elitarnej lidze rozegrał sześć sezonów w barwach trzech klubów (ponadto Philadelphia Flyers i Minnesota Wild). W 2008 powrócił do Europy i został graczem rosyjskiego klubu Spartak Moskwa w rozgrywkach KHL. Rozegrał w nim trzy sezony, po czym na sezon KHL (2011/2012) przeniósł się do Atłanta Mytiszczi. W maju 2012 ponownie został zawodnikiem Spartaka Moskwa (podpisał dwuletni kontrakt) i był kapitanem drużyny. Od lipca 2013 zawodnik Nieftiechimika Niżniekamsk, związany rocznym kontraktem. 21 października 2013 został zwolniony. Od 23 października 2013 zawodnik Slovana Bratysława. Od połowy października 2014 zawodnik Bili Tygri Liberec. W kwietniu 2015 przedłużył kontrakt o rok. Od maja 2017 ponownie zawodnik macierzystej Dukli Trenczyn. W marcu 2019 ogłosił zakończenie kariery zawodniczej.
Uczestniczył w turniejach mistrzostw świata w 2003, 2007, 2009, 2010, 2011, 2012, 2013 oraz zimowych igrzysk olimpijskich 2014.

</doc>
<doc id="2808277" url="https://pl.wikipedia.org/wiki?curid=2808277" title="Pimelodon">
Pimelodon



</doc>
<doc id="2808278" url="https://pl.wikipedia.org/wiki?curid=2808278" title="Nižné Ružbachy (przystanek kolejowy)">
Nižné Ružbachy (przystanek kolejowy)

Nižné Ružbachy – przystanek osobowy w miejscowości Drużbaki Niżne (słow. "Nižné Ružbachy") w powiecie Lubowla, w kraju preszowskim, na Słowacji. Znajduje się na uboczu wsi przy wylocie Ružbašský'ego tunelu.
Na przystanku znajduje się niszczejący, zamknięty budynek stacyjny z zamieszkałym blokiem mieszkalnym. Peron oświetlony. Zadaszenie przy budynku, brak wiat przystankowych. Przy budynku znajduje się asfaltowy plac.

</doc>
<doc id="2808280" url="https://pl.wikipedia.org/wiki?curid=2808280" title="Kocham. Nie biję">
Kocham. Nie biję

Kocham. Nie biję – kampania społeczna stworzona przez Konrada Wojterkowskiego oraz fundację Krajowe Centrum Kompetencji (KCK) we współpracy m.in. z Ministerstwem Spraw Wewnętrznych i Administracji, Komendą Główną Policji i Rzecznikiem Praw Dziecka. Skierowana była przeciwko przemocy w rodzinie, głównie wobec dzieci. Zorganizowano cztery edycje akcji.
Cele kampanii.
Była to kolejna kampania społeczna zorganizowana przez KCK, obok inicjatywy „Przekaż 1%”, której celem było zwiększenie świadomości społecznej w odniesieniu do możliwości przekazywania 1 procenta podatku dochodowego na rzecz Organizacji Pożytku Publicznego (OPP).
Do nadrzędnych celów kampanii należało: przeciwdziałanie przemocy w rodzinie i ograniczanie jej skutków, zwiększanie społecznej wrażliwości i zaangażowania w przeciwdziałanie przemocy i agresji w rodzinie, poszerzanie poziomu wiedzy na temat przemocy domowej oraz zmiana przepisów prawa w zakresie przeciwdziałania przemocy w rodzinie.
Edycje.
Pierwsza edycja kampanii w 2006 roku, jak i samo hasło, powstały z inicjatywy Anny Mazepy-Sobiak, jeszcze przed zainicjowaniem KCK. Konrad Wojterkowski sfinansował powstanie 1000 billboardów w całym kraju pokazujących, jak można wychowywać dzieci bez przemocy.
W 2008 roku akcja „Kocham. Nie biję” wpisana została w Rządowy program ograniczania przestępczości i aspołecznych zachowań „Razem Bezpieczniej” oraz Krajowy Program Przeciwdziałania Przemocy w Rodzinie. W kampanię zaangażowane zostały Komenda Główna Policji (KGP), Ministerstwo Spraw Wewnętrznych i Administracji (MSWiA), Ministerstwo Pracy i Polityki Społecznej (MPiPS). Jej formuła obejmowała publikację spotów telewizyjnych, radiowych, prasowych, billboardowych zachęcających do postaw prorodzinnych. Ponadto, kampania została powiązana z akcją „Kocham. Reaguję”, której organizatorem było Ministerstwo Pracy i Polityki Społecznej, a partnerami KCK oraz Fundacja „Dzieci Niczyje”. Miała ona zwracać uwagę odbiorców na to, że będąc świadkami przemocy domowej, powinni reagować. W tym celu uruchomiono specjalną infolinię – telefon zaufania dla ofiar dotkniętych przemocą pod numerem telefonu 801 109 801. Infolinia działała w czasie kampanii 24 godziny na dobę i funkcjonuje do dzisiaj w dni powszednie w godz. 9.00 do 17.00. „Kocham. Reaguję” promowana była przez Magdalenę Różczkę, Rafała Królikowskiego oraz Tomasza Karolaka.
W 2009 roku „Kocham. Nie biję” została poszerzona o dwa nowe hasła: „Kocham. Mam czas” i „Kocham. Nie krzyczę”. Powiększyła się również liczba instytucji publicznych zaangażowanych w kampanię. Do KGP, MSWiA oraz MPiPS dołączyły Ministerstwo Edukacji Narodowej, Ministerstwo Sprawiedliwości, Ministerstwo Zdrowia oraz Rzecznik Praw Dziecka. Dla celów kampanii stworzono także specjalny hymn z udziałem wielu polskich artystów. Tak jak w poprzednim roku, głównemu przesłaniu inicjatywy towarzyszyło także hasło „Kocham. Reaguję”. Tym razem w zwalczanie obojętności wobec przemocy zaangażowano Annę Przybylską, Annę Wyszkoni, Piotra Gruszkę oraz Pawła Królikowskiego.
Promocję akcji zorganizowano w podobny sposób, jak kampanię „Przekaż 1%". W spotach propagujących akcję we wszystkich odsłonach wystąpiło wielu znanych ludzi kultury, mediów, polityki czy sportu wraz ze swoimi dziećmi, m.in. Beata Chmielowska-Olech, Anna Dereszowska, Magdalena Różczka, Maciej Kurzajewski i Maria Seweryn. Do wszystkich edycji głosu użyczył Piotr Adamczyk.
Rezultaty kampanii.
Efektem kampanii według wiceministra spraw wewnętrznych i administracji Adama Rapackiego było zwiększenie liczby zgłoszeń przypadków przemocy w rodzinie policji i innym organom. Przykładowo w 2008 roku liczba przeprowadzonych interwencji wzrosła o 5 tysięcy w porównaniu z rokiem 2007. Współpraca organizatorów z instytucjami państwowymi przyczyniła się także realizacji celu kampanii, jakim była zmiana prawa w obszarze przeciwdziałania przemocy w rodzinie. W czerwcu 2010 roku Sejm uchwalił nowelizację ustawy o przeciwdziałaniu przemocy w rodzinie (), która wprowadziła całkowity zakaz stosowania kar cielesnych i cierpień psychicznych dzieciom. „Kocham. Nie biję” doprowadziło także do powstania inicjatyw niezależnych, tworzonych oddolnie, a zainspirowanych akcją. Zalicza się do nich np. kampania „Kocham. Nie daję klapsów”. Stale działa także na portalu społecznościowym Facebook grupa „Kocham. Reaguję” za pośrednictwem której można zgłaszać przypadki przemocy w rodzinie.

</doc>
<doc id="2808281" url="https://pl.wikipedia.org/wiki?curid=2808281" title="Cmentarz Wojenny Wspólnoty Brytyjskiej w Poznaniu">
Cmentarz Wojenny Wspólnoty Brytyjskiej w Poznaniu

Cmentarz Wojenny Wspólnoty Brytyjskiej – cmentarz w Poznaniu, położony na południowych stokach Fortu Winiary (Park Cytadela). Cmentarz ma status cmentarza wojennego, zgodnie z obowiązującą wciąż ustawą o grobach i cmentarzach wojennych z 28 marca 1933 r.
Historia.
Cmentarz został założony w 1925 roku, na fragmencie cmentarza garnizonowego (tzw. starogarnizonowego). Po zakończeniu I wojny światowej groby brytyjskich żołnierzy odnaleziono w 28 miejscach Polski dlatego Brytyjczycy postanowili przenieść je na utworzony w tym celu cmentarz w Poznaniu. Był to jedyny obiekt utworzony przez Komisje Grobów Wojennych Imperium Brytyjskiego (dziś: Komisja Grobów Wojennych Wspólnoty Narodów) na terenie Polski przed 1939 rokiem.
15 września 1987 cmentarz odwiedził Bernard Weatherill przewodniczący brytyjskiej Izby Gmin.
Wygląd.
Centralne miejsce zajmuje "Krzyż Ofiarności". Wyższą część zajmują w większości groby z I wojny światowej. Niższą z kolei zajmują wyłącznie groby z II wojny światowej. Cały teren jest obsiany trawą, przed wapiennymi stelami posadzone są kwiaty i rośliny ozdobne, wszystko zgodnie ze standardami Commonwealth War Graves Commission.
Żołnierze pochowani na cmentarzu.
Na cmentarzu wojennym pochowano lub upamiętniono symbolicznie 476 żołnierzy. Wśród nich prochy 48 uczestników "Wielkiej Ucieczki" z Stalag Luft III, spośród 50 zamordowanych przez Niemców po ich ujęciu.
Na terenie obiektu znajduje się także tzw. "Poznan Memorial", upamiętniający 5 żołnierzy Royal Naval Air Service z "Russian Armoured Cars", którzy polegli na froncie wschodnim pod Brzeżanami (obecnie – Ukraina) w 1917 r., walcząc po stronie sojuszniczego rosyjskiego Rządu Tymczasowego. Jest to niewielki pomnik, usytuowany przy północnym skraju cmentarza. W ewidencji CWGC jest wyodrębniony jako osobny obiekt.
Żołnierze z Polski.
Na tym cmentarzu jest pochowanych 16 polskich żołnierzy walczących w armii brytyjskiej podczas II wojny światowej, w tym 13 polskich lotników.

</doc>
<doc id="2808282" url="https://pl.wikipedia.org/wiki?curid=2808282" title="Premio Nacional de Poesía">
Premio Nacional de Poesía

Premio Nacional de Poesía - hiszpańska nagroda literacka przyznawana rokrocznie w dziedzinie poezji przez Ministerstwo Kultury Hiszpanii. Otrzymuje ją hiszpański autor najlepszego dzieła poetyckiego napisanego w poprzednim roku w Hiszpanii którymkolwiek z jej języków. Poprzednik tej nagrody to "Concurso Nacional de Literatura en la modalidad de Poesía". Wysokość wyróżnienia wynosi obecnie 20 000 euro.

</doc>
<doc id="2808287" url="https://pl.wikipedia.org/wiki?curid=2808287" title="Martin Růžička">
Martin Růžička



</doc>
<doc id="2808292" url="https://pl.wikipedia.org/wiki?curid=2808292" title="Posłaniec śmierci (film)">
Posłaniec śmierci (film)

Posłaniec śmierci (ang. "Messenger of Death") – amerykański film sensacyjny z 1988 roku w reżyserii Johna Lee Thompsona. Wyprodukowany przez Cannon Films.
Opis fabuły.
Garret Smith (Charles Bronson), reporter kroniki kryminalnej gazety w Denver, ma się zająć sprawą bestialskiej zbrodni. Zamordowano żony i dzieci mormona Beechama. Nie chce on zeznawać ani komentować zdarzenia. Policjanci sądzą, że zbrodnię popełniono z pobudek religijnych. Garret postanawia zbadać tę sprawę.
Obsada.
i inni

</doc>
<doc id="2808298" url="https://pl.wikipedia.org/wiki?curid=2808298" title="Vincent V. Severski">
Vincent V. Severski

Vincent Viktor Severski, właśc. Włodzimierz Sokołowski (ur. 4 października 1956 w Warszawie) – polski pisarz, funkcjonariusz Służby Bezpieczeństwa (Departament I MSW), Urzędu Ochrony Państwa (Zarząd Wywiadu) i Agencji Wywiadu, emerytowany pułkownik.
Życiorys.
Syn Aleksego i Lucyny. Jego przodkowie pochodzą z Wilna i nieistniejącej obecnie wsi Rejszaliszki, gdzie rodzina od strony babki przez wiele pokoleń aż do czasu II wojny światowej zamieszkiwała dwór. Studiował prawo na Uniwersytecie Warszawskim. W 1981 obronił pracę magisterską na temat "Kryminalistyczna problematyka alibi".
Był funkcjonariuszem wywiadu PRL i III RP, pełnił służbę wywiadowczą 26 lat, z czego prawie połowę poza Polską (m.in. w Ambasadzie w Sztokholmie). Był szkolony w Studium Podyplomowym Ośrodka Kształcenia Kadr Wywiadu w Starych Kiejkutach w okresie 24 sierpnia 1981 do 15 lipca 1982. Po 1990 przeszedł przeszkolenie w USA przez CIA. W Agencji Wywiadu doszedł do stanowiska dyrektora biura.
Pracę zaczął w 1982 w Wydziale XI Dep. I MSW (dywersji ideologicznej). Zajmował się rozpoznaniem osobowym działalności obcych służb specjalnych prowadzących dywersję ideologiczną skierowaną na Polskę oraz rozpracowaniem NSZZ „Solidarność”. W czerwcu 1989 zaangażowany był w organizację wyborów. W 1990 został pozytywnie zweryfikowany i zwolniony z pracy w wywiadzie. Na początku lat 90. XX w. został ponownie przyjęty do służby. Uczestniczył wedle swoich słów w ok. 140 przedsięwzięciach operacyjnych w prawie 50 państwach. Zna biegle trzy języki (angielski, rosyjski i szwedzki). Odszedł ze służby w AW w 2007 na własną prośbę, w stopniu pułkownika. Następnie rozpoczął karierę pisarską. Jego książki sprzedały się w nakładzie ponad 500.000 egzemplarzy.
Nagrody i wyróżnienia.
Wielokrotnie odznaczany i wyróżniany przez władze Polski oraz Izraela i Wielkiej Brytanii, Legionnaire Legion of Merit przyznany przez Prezydenta USA Baracka Obamę.

</doc>
<doc id="2808303" url="https://pl.wikipedia.org/wiki?curid=2808303" title="Marek Zieliński (1766–1819)">
Marek Zieliński (1766–1819)

Marek Zieliński herbu Świnka (ur. 26 kwietnia 1766, zm. w 1819) – porucznik wojsk koronnych, konsyliarz ziemi dobrzyńskiej w konfederacji targowickiej w 1792.
Spiesząc do powstania kościuszkowskiego w 1794 roku został ujęty przez Prusaków, przez kilka lat więziony w twierdzy w Głogowie. W czasie Księstwa Warszawskiego był konsyliarzem Izby Sprawiedliwości departamentu płockiego i radcą departamentowym płockim z powiatu lipnowskiego.

</doc>
<doc id="2808306" url="https://pl.wikipedia.org/wiki?curid=2808306" title="Polska Liga Koszykówki (2012/2013)">
Polska Liga Koszykówki (2012/2013)

Polska Liga Koszykówki 2012/2013 lub Tauron Basket Liga 2012/2013 – 79. edycja najwyższej klasy rozgrywkowej w męskiej koszykówce w Polsce.
W rozgrywkach udział wzięło 12 drużyn, w tym dwóch beniaminków: Start Gdynia oraz Rosa Radom. Tytułu mistrzowskiego broniła drużyna Asseco Prokomu Gdynia. Sezon trwał 8 miesięcy, od 29 września 2012 do 2 czerwca 2013. Zwycięstwo odniósł ostatecznie Stelmet Zielona Góra, który przerwał tym samym 9-letnią dominację drużyny z Trójmiasta.
Zespoły.
Prawo gry.
Prawo do gry w rozgrywkach Polskiej Ligi Koszykówki w sezonie 2012/2013 miało 15 zespołów:
14 zespołów, które grały w najwyższej klasie rozgrywkowej w poprzednim sezonie:
Zespół, który awansował do ekstraklasy dzięki zwycięstwu w rozgrywkach I ligi:
Ponadto, zarząd PLK wystosował specjalne zaproszenia do gry w ekstraklasie dla klubów, które zajęły miejsca 2-4 w rozgrywkach I ligi:
Proces weryfikacyjny.
Termin nadsyłania zgłoszeń upłynął 16 lipca. Do gry zgłosiło się 13 drużyn:
Zgłoszeń nie przesłały AZS Politechnika Warszawska, ŁKS Łódź oraz PBG Basket Poznań. MKS Dąbrowa Górnicza i Znicz Basket Pruszków nie skorzystały ze specjalnego zaproszenia.
Pierwszy etap weryfikacji przeszło 10 z 13 drużyn. Licencji nie otrzymały zespoły Kotwicy Kołobrzeg, Trefla Sopot oraz WKS Śląska Wrocław.
2 sierpnia po odwołaniu licencję otrzymała Kotwica Kołobrzeg, a 5 dni później Trefl Sopot. Odwołania w terminie nie przesłał WKS Śląsk Wrocław, w wyniku czego stracił możliwość gry w PLK w sezonie 2012/2013.
Ostateczny skład.
Po zakończeniu procesu licencyjnego ogłoszono, że w lidze wystąpi 12 drużyn. Są to:
System rozgrywek.
20 sierpnia Polska Liga Koszykówki ogłosiła system rozgrywek. W wyniku tego, runda zasadnicza została podzielona na 2 etapy, a sezon zakończy się fazą play-off.
Etap I rundy zasadniczej.
Etap I składa się z 22. kolejek, w których zespoły grają ze sobą w systemie każdy z każdym, mecz i rewanż. Po zakończeniu etapu I liga jest dzielona na dwie grupy po 6 drużyn każda.
Etap II rundy zasadniczej.
Grupa 1-6.
W rozgrywkach górnej grupy uczestniczą zespoły, które w etapie I zajęły miejsca 1-6. Rozgrywają one 10 spotkań w systemie każdy z każdym, mecz i rewanż. Kolejność jest ustalana na podstawie liczby wygranych meczów w obu etapach. Drużyny grające w tej grupie są później rozstawione w play-off na miejscach 1-6.
Grupa 7-12.
W rozgrywkach dolnej grupy uczestniczą zespoły, które w etapie I zajęły miejsca 7-12. Rozgrywają one 10 spotkań w systemie każdy z każdym, mecz i rewanż. Kolejność jest ustalana na podstawie liczby wygranych meczów w obu etapach. 2 najlepsze drużyny kwalifikują się do play-off, gdzie są później rozstawione na 7. i 8. miejscu.
Play-off.
Ćwierćfinały.
8 najlepszych zespołów grupowanych jest w 4 pary (1. drużyna z 8., 2. z 7., 3. z 6. oraz 4. z 5.). Drużyna, która jako pierwsza wygra 3 mecze, przechodzi do półfinałów.
Półfinały.
Zwycięzca z pary 1/8 gra ze zwycięzcą pary 4/5. Triumfatorzy pozostałych pojedynków ćwierćfinałowych tworzą drugą parę. Drużyna, która jako pierwsza wygra 3 mecze, awansuje do finału. Przegrani grają później o 3. miejsce.
O 3. miejsce.
Przegrani w półfinałach grają serię do 2 zwycięstw o 3. miejsce w tabeli końcowej.
Finał.
Zwycięzcy półfinałów grają o mistrzostwo. Gra się do 4 zwycięstw.
Przebieg sezonu.
Etap I rundy zasadniczej.
1. kolejka.
"29.09.2012 17:30" Stelmet Zielona Góra 94-73 Energa Czarni Słupsk
"29.09.2012 18:00" Trefl Sopot 87-65 Polpharma Starogard Gdański
"29.09.2012 18:00" PGE Turów Zgorzelec 109-71 Rosa Radom
"29.09.2012 19:00" Asseco Prokom Gdynia 76-60 Start Gdynia
"29.09.2012 19:00" AZS Koszalin 77-78 Jezioro Tarnobrzeg
"30.09.2012 18:00" Kotwica Kołobrzeg 69-81 Anwil Włocławek
2. kolejka.
"05.10.2012 18:15" Energa Czarni Słupsk 70-83 PGE Turów Zgorzelec
"06.10.2012 17:00" AZS Koszalin 96-82 Asseco Prokom Gdynia
"06.10.2012 18:00" Anwil Włocławek 65-68 Stelmet Zielona Góra
"06.10.2012 18:00" Trefl Sopot 104-74 Start Gdynia
"06.10.2012 19:00" Jezioro Tarnobrzeg 94-90 Kotwica Kołobrzeg 
"07.10.2012 18:00" Polpharma Starogard Gdański 87-80 Rosa Radom
3. kolejka.
"12.10.2012 19:00" PGE Turów Zgorzelec 75-64 Anwil Włocławek
"13.10.2012 18:00" Start Gdynia 69-71 Polpharma Starogard Gdański
"13.10.2012 19:00" AZS Koszalin 88-86 Trefl Sopot
"14.10.2012 15:00" Stelmet Zielona Góra 92-84 Jezioro Tarnobrzeg
"14.10.2012 15:00" Rosa Radom 84-94 Energa Czarni Słupsk
"14.10.2012 18:00" Kotwica Kołobrzeg 54-72 Asseco Prokom Gdynia
4. kolejka.
"19.10.2012 20:30" Jezioro Tarnobrzeg 71-87 PGE Turów Zgorzelec
"20.10.2012 14:30" Start Gdynia 83-73 AZS Koszalin
"20.10.2012 18:00" Polpharma Starogard Gdański 76-95 Energa Czarni Słupsk
"20.10.2012 18:00" Anwil Włocławek 63-65 Rosa Radom
"21.10.2012 18:00" Asseco Prokom Gdynia 73-70 Stelmet Zielona Góra
"22.10.2012 19:00" Trefl Sopot 118-69 Kotwica Kołobrzeg
5. kolejka.
"27.10.2012 17:30" Stelmet Zielona Góra 72-84 Trefl Sopot
"27.10.2012 18:00" Kotwica Kołobrzeg 78-71 Start Gdynia
"27.10.2012 18:00" Rosa Radom 91-85 Jezioro Tarnobrzeg
"28.10.2012 18:00" Energa Czarni Słupsk 82-64 Anwil Włocławek
"28.10.2012 19:00" AZS Koszalin 86-64 Polpharma Starogard Gdański
"19.12.2012 19:00" PGE Turów Zgorzelec 80-86 Asseco Prokom Gdynia
6. kolejka.
"03.11.2012 18:00" Polpharma Starogard Gdański 75-85 Anwil Włocławek
"03.11.2012 18:00" Jezioro Tarnobrzeg 73-85 Energa Czarni Słupsk
"03.11.2012 18:00" Start Gdynia 67-76 Stelmet Zielona Góra
"03.11.2012 19:00" AZS Koszalin 72-61 Kotwica Kołobrzeg
"04.11.2012 17:30" Trefl Sopot 80-76 PGE Turów Zgorzelec
"04.11.2012 18:00" Asseco Prokom Gdynia 72-67 Rosa Radom
7. kolejka.
"08.11.2012 19:00" PGE Turów Zgorzelec 66-55 Start Gdynia
"10.11.2012 17:30" Anwil Włocławek 81-74 Jezioro Tarnobrzeg
"10.11.2012 18:00" Kotwica Kołobrzeg 83-75 Polpharma Starogard Gdański
"10.11.2012 18:00" Rosa Radom 65-77 Trefl Sopot
"11.11.2012 18:00" Stelmet Zielona Góra 75-74 AZS Koszalin
"12.11.2012 18:15" Energa Czarni Słupsk 62-58 Asseco Prokom Gdynia
8. kolejka.
"16.11.2012 19:00" Polpharma Starogard Gdański 79-68 Jezioro Tarnobrzeg
"17.11.2012 17:00" AZS Koszalin 85-79 PGE Turów Zgorzelec
"17.11.2012 17:30" Kotwica Kołobrzeg 85-73 Stelmet Zielona Góra
"17.11.2012 18:00" Start Gdynia 63-61 Rosa Radom
"18.11.2012 18:00" Energa Czarni Słupsk 78-72 Trefl Sopot
"18.11.2012 19:00" Asseco Prokom Gdynia 72-75 Anwil Włocławek
9. kolejka.
"24.11.2012 18:00" Stelmet Zielona Góra 89-76 Polpharma Starogard Gdański
"24.11.2012 18:00" PGE Turów Zgorzelec 96-80 Kotwica Kołobrzeg
"24.11.2012 18:00" Rosa Radom 91-97 AZS Koszalin
"25.11.2012 17:30" Anwil Włocławek 82-69 Trefl Sopot
"25.11.2012 18:00" Energa Czarni Słupsk 68-82 Start Gdynia
"25.11.2012 18:00" Jezioro Tarnobrzeg 79-81 Asseco Prokom Gdynia
10. kolejka.
"01.12.2012 18:00" Start Gdynia 69-76 Anwil Włocławek
"01.12.2012 18:00" Kotwica Kołobrzeg 63-70 Rosa Radom
"01.12.2012 18:00" Stelmet Zielona Góra 84-99 PGE Turów Zgorzelec
"01.12.2012 18:00" Trefl Sopot 82-73 Jezioro Tarnobrzeg
"02.12.2012 17:30" AZS Koszalin 83-67 Energa Czarni Słupsk
"02.12.2012 18:00" Polpharma Starogard Gdański 77-82 Asseco Prokom Gdynia
11. kolejka.
"07.12.2012 19:00" PGE Turów Zgorzelec 77-75 Polpharma Starogard Gdański
"08.12.2012 18:00" Anwil Włocławek 64-66 AZS Koszalin
"08.12.2012 19:00" Rosa Radom 92-110 Stelmet Zielona Góra
"08.12.2012 19:00" Jezioro Tarnobrzeg 66-58 Start Gdynia
"09.12.2012 18:00" Energa Czarni Słupsk 80-76 Kotwica Kołobrzeg
"09.12.2012 18:00" Asseco Prokom Gdynia 82-81 Trefl Sopot
12. kolejka.
"13.12.2012 18:00" Rosa Radom 76-79 PGE Turów Zgorzelec
"15.12.2012 18:00" Polpharma Starogard Gdański 70-88 Trefl Sopot
"15.12.2012 18:00" Jezioro Tarnobrzeg 77-68 AZS Koszalin
"15.12.2012 18:00" Anwil Włocławek 79-65 Kotwica Kołobrzeg
"16.12.2012 18:00" Start Gdynia 81-80 Asseco Prokom Gdynia
"16.12.2012 18:00" Energa Czarni Słupsk 89-98 Stelmet Zielona Góra
13. kolejka.
"21.12.2012 18:00" Start Gdynia 56-95 Trefl Sopot
"22.12.2012 17:30" Stelmet Zielona Góra 90-84 Anwil Włocławek
"22.12.2012 18:00" Rosa Radom 73-83 Polpharma Starogard Gdański
"22.12.2012 18:00" Kotwica Kołobrzeg 86-77 Jezioro Tarnobrzeg
"22.12.2012 18:00" Asseco Prokom Gdynia 66-64 AZS Koszalin
"23.12.2012 17:00" PGE Turów Zgorzelec 104-94 Energa Czarni Słupsk
14. kolejka.
"20.11.2012 18:15" Energa Czarni Słupsk 83-74 Rosa Radom
"29.12.2012 18:00" Polpharma Starogard Gdański 80-73 Start Gdynia
"29.12.2012 18:00" Trefl Sopot 80-57 AZS Koszalin
"29.12.2012 18:00" Asseco Prokom Gdynia 85-61 Kotwica Kołobrzeg
"29.12.2012 18:00" Jezioro Tarnobrzeg 99-95 Stelmet Zielona Góra
"30.12.2012 18:00" Anwil Włocławek 67-58 PGE Turów Zgorzelec
15. kolejka.
"03.01.2013 19:00" PGE Turów Zgorzelec 95-81 Jezioro Tarnobrzeg
"04.01.2013 18:00" Kotwica Kołobrzeg 54-76 Trefl Sopot
"05.01.2013 16:00" Rosa Radom 72-89 Anwil Włocławek
"05.01.2013 18:15" Stelmet Zielona Góra 83-74 Asseco Prokom Gdynia
"06.01.2013 17:00" AZS Koszalin 68-63 Start Gdynia
"06.01.2013 18:00" Energa Czarni Słupsk 81-85 Polpharma Starogard Gdański
16. kolejka.
"12.01.2013 18:00" Polpharma Starogard Gdański 96-73 AZS Koszalin
"12.01.2013 18:00" Jezioro Tarnobrzeg 101-96 Rosa Radom
"12.01.2013 18:00" Anwil Włocławek 78-57 Energa Czarni Słupsk
"12.01.2013 19:30" Asseco Prokom Gdynia 77-90 PGE Turów Zgorzelec
"13.01.2013 15:30" Start Gdynia 66-64 Kotwica Kołobrzeg
"13.01.2013 17:45" Trefl Sopot 106-108 Stelmet Zielona Góra
17. kolejka.
"18.01.2013 19:00" PGE Turów Zgorzelec 77-75 Trefl Sopot
"19.01.2013 15:30" Rosa Radom 75-76 Asseco Prokom Gdynia
"19.01.2013 18:00" Anwil Włocławek 90-87 Polpharma Starogard Gdański
"19.01.2013 18:00" Energa Czarni Słupsk 89-69 Jezioro Tarnobrzeg
"19.01.2013 18:00" Stelmet Zielona Góra 80-67 Start Gdynia
"19.01.2013 18:00" Kotwica Kołobrzeg 88-76 AZS Koszalin
18. kolejka.
"26.01.2013 16:00" Trefl Sopot 90-59 Rosa Radom
"26.01.2013 18:30" Asseco Prokom Gdynia 85-60 Energa Czarni Słupsk
"26.01.2013 19:00" AZS Koszalin 80-85 Stelmet Zielona Góra
"26.01.2013 19:00" Jezioro Tarnobrzeg 75-91 Anwil Włocławek
"27.01.2013 18:00" Start Gdynia 64-78 PGE Turów Zgorzelec
"28.01.2013 19:00" Polpharma Starogard Gdański 68-58 Kotwica Kołobrzeg
19. kolejka.
"01.02.2013 18:45" Jezioro Tarnobrzeg 95-93 Polpharma Starogard Gdański
"02.02.2013 18:00" Anwil Włocławek 59-71 Asseco Prokom Gdynia
"02.02.2013 18:00" Rosa Radom 66-55 Start Gdynia
"03.02.2013 15:30" Stelmet Zielona Góra 81-74 Kotwica Kołobrzeg
"03.02.2013 17:30" Trefl Sopot 63-83 Energa Czarni Słupsk
"21.02.2013 20:00" PGE Turów Zgorzelec 82-77 AZS Koszalin
20. kolejka.
"14.02.2013 19:00" Kotwica Kołobrzeg 75-73 PGE Turów Zgorzelec
"15.02.2013 18:00" Start Gdynia 64-97 Energa Czarni Słupsk
"16.02.2013 18:00" Polpharma Starogard Gdański 102-88 Stelmet Zielona Góra
"16.02.2013 19:00" AZS Koszalin 87-82 Rosa Radom
"17.02.2013 17:30" Trefl Sopot 91-74 Anwil Włocławek
"17.02.2013 19:30" Asseco Prokom Gdynia 89-54 Jezioro Tarnobrzeg
22. kolejka.
"01.03.2013 18:00" Start Gdynia 72-75 Jezioro Tarnobrzeg
"01.03.2013 19:00" Polpharma Starogard Gdański 85-79 PGE Turów Zgorzelec
"02.03.2013 18:00" Stelmet Zielona Góra 96-100 Rosa Radom
"02.03.2013 18:00" Trefl Sopot 78-65 Asseco Prokom Gdynia
"03.03.2013 18:00" Kotwica Kołobrzeg 62-81 Energa Czarni Słupsk
"04.03.2013 19:00" AZS Koszalin 68-75 Anwil Włocławek
21. kolejka.
"08.03.2013 19:30" Asseco Prokom Gdynia 88-64 Polpharma Starogard Gdański
"08.03.2013 19:30" Jezioro Tarnobrzeg 92-78 Trefl Sopot
"08.03.2013 19:30" Anwil Włocławek 87-55 Start Gdynia
"08.03.2013 19:30" Energa Czarni Słupsk 85-77 AZS Koszalin
"08.03.2013 19:30" Rosa Radom 95-85 Kotwica Kołobrzeg
"08.03.2013 19:30" PGE Turów Zgorzelec 89-91 Stelmet Zielona Góra
Etap II rundy zasadniczej.
Grupa 1-6.
1. kolejka.
"13.03.2013 19:30" Stelmet Zielona Góra 59-90 Anwil Włocławek
"14.03.2013 18:15" PGE Turów Zgorzelec 81-86 Trefl Sopot
"14.03.2013 19:30" Asseco Prokom Gdynia 80-74 Energa Czarni Słupsk
2. kolejka.
"17.03.2013 15:00" Energa Czarni Słupsk 81-91 Stelmet Zielona Góra
"17.03.2013 15:00" Asseco Prokom Gdynia 72-73 Trefl Sopot
"17.03.2013 19:30" Anwil Włocławek 63-73 PGE Turów Zgorzelec
3. kolejka.
"21.03.2013 18:30" Stelmet Zielona Góra 68-77 Trefl Sopot
"21.03.2013 20:00" Asseco Prokom Gdynia 68-62 PGE Turów Zgorzelec
"22.03.2013 19:00" Anwil Włocławek 78-69 Energa Czarni Słupsk
4. kolejka.
"24.03.2013 16:00" Stelmet Zielona Góra 80-75 Asseco Prokom Gdynia
"26.03.2013 19:00" Trefl Sopot 67-69 Anwil Włocławek
"27.03.2013 18:30" PGE Turów Zgorzelec 68-56 Energa Czarni Słupsk
5. kolejka.
"30.03.2013 14:30" PGE Turów Zgorzelec 73-78 Stelmet Zielona Góra
"30.03.2013 17:00" Trefl Sopot 59-64 Energa Czarni Słupsk
"30.03.2013 19:00" Anwil Włocławek 72-84 Asseco Prokom Gdynia
6. kolejka.
"03.04.2013 18:15" Anwil Włocławek 85-84 Stelmet Zielona Góra
"03.04.2013 19:30" Trefl Sopot 74-82 PGE Turów Zgorzelec
"04.04.2013 19:00" Energa Czarni Słupsk 90-53 Asseco Prokom Gdynia
7. kolejka.
"06.04.2013 15:00" PGE Turów Zgorzelec 74-63 Anwil Włocławek
"17.04.2013 18:30" Stelmet Zielona Góra 83-74 Energa Czarni Słupsk
"17.04.2013 19:30" Trefl Sopot 79-69 Asseco Prokom Gdynia
8. kolejka.
"09.04.2013 18:15" PGE Turów Zgorzelec 88-61 Asseco Prokom Gdynia
"09.04.2013 19:30" Energa Czarni Słupsk 73-54 Anwil Włocławek
"10.04.2013 18:15" Trefl Sopot 82-78 Stelmet Zielona Góra
9. kolejka.
"12.04.2013 19:00" Asseco Prokom Gdynia 83-94 Stelmet Zielona Góra
"13.04.2013 15:00" Anwil Włocławek 64-70 Trefl Sopot
"14.04.2013 19:00" Energa Czarni Słupsk 66-76 PGE Turów Zgorzelec
10. kolejka.
"21.04.2013 15:00" Stelmet Zielona Góra 73-102 PGE Turów Zgorzelec
"21.04.2013 15:00" Asseco Prokom Gdynia 90-85 Anwil Włocławek
"21.04.2013 15:00" Energa Czarni Słupsk 79-85 Trefl Sopot
Grupa 7-12.
1. kolejka.
"15.03.2013 18:00" Rosa Radom 71-75 Polpharma Starogard Gdański
"15.03.2013 19:00" Jezioro Tarnobrzeg 74-60 Start Gdynia
"15.03.2013 19:00" AZS Koszalin 20-0 Kotwica Kołobrzeg
"17.03.2013 18:00" Jezioro Tarnobrzeg 83-90 Polpharma Starogard Gdański
"17.03.2013 18:00" Rosa Radom 72-60 Start Gdynia
2. kolejka.
"21.03.2013 17:00" Start Gdynia 81-54 AZS Koszalin
"21.03.2013 19:00" Polpharma Starogard Gdański 86-69 Kotwica Kołobrzeg
"23.03.2013 18:00" Start Gdynia 71-67 Kotwica Kołobrzeg
"23.03.2013 18:00" Polpharma Starogard Gdański 79-71 AZS Koszalin
"23.03.2013 19:00" Jezioro Tarnobrzeg 87-94 Rosa Radom
3. kolejka.
"28.03.2013 19:00" AZS Koszalin 82-74 Rosa Radom
"28.03.2013 19:00" Kotwica Kołobrzeg 76-87 Jezioro Tarnobrzeg
"29.03.2013 18:00" Start Gdynia 74-70 Polpharma Starogard Gdański
"30.03.2013 15:00" Kotwica Kołobrzeg 72-81 Rosa Radom
"30.03.2013 18:00" AZS Koszalin 98-72 Jezioro Tarnobrzeg
4. kolejka.
"05.04.2013 18:00" Start Gdynia 76-70 Rosa Radom
"05.04.2013 19:00" Polpharma Starogard Gdański 86-83 Jezioro Tarnobrzeg
"05.04.2013 19:00" Kotwica Kołobrzeg 53-58 AZS Koszalin
"07.04.2013 17:00" Polpharma Starogard Gdański 71-79 Rosa Radom
"07.04.2013 18:00" Start Gdynia 75-78 Jezioro Tarnobrzeg
5. kolejka.
"12.04.2013 19:00" AZS Koszalin 68-50 Start Gdynia
"12.04.2013 19:00" Kotwica Kołobrzeg 80-65 Polpharma Starogard Gdański
"13.04.2013 18:00" Rosa Radom 81-82 Jezioro Tarnobrzeg
"14.04.2013 18:00" AZS Koszalin 80-65 Polpharma Starogard Gdański
"14.04.2013 18:00" Kotwica Kołobrzeg 71-65 Start Gdynia
6. kolejka.
"19.04.2013 18:00" Rosa Radom 81-83 Kotwica Kołobrzeg
"19.04.2013 19:00" Jezioro Tarnobrzeg 79-90 AZS Koszalin
"21.04.2013 15:00" Rosa Radom 63-74 AZS Koszalin
"21.04.2013 15:00" Jezioro Tarnobrzeg 83-76 Kotwica Kołobrzeg
"21.04.2013 15:00" Polpharma Starogard Gdański 71-74 Start Gdynia
Faza play-off.
Ćwierćfinały.
PGE Turów Zgorzelec (1) - Polpharma Starogard Gdański (8).
"27.04.2013 18:15" PGE Turów Zgorzelec 90-62 Polpharma Starogard Gdański
"29.04.2013 18:15" PGE Turów Zgorzelec 96-62 Polpharma Starogard Gdański
"02.05.2013 20:00" Polpharma Starogard Gdański 82-88 PGE Turów Zgorzelec
Trefl Sopot (2) - AZS Koszalin (7).
"27.04.2013 20:00" Trefl Sopot 81-72 AZS Koszalin
"30.04.2013 18:30" Trefl Sopot 87-91 AZS Koszalin
"03.05.2013 20:00" AZS Koszalin 63-62 Trefl Sopot
"05.05.2013 18:00" AZS Koszalin 84-79 Trefl Sopot
Stelmet Zielona Góra (3) - Energa Czarni Słupsk (6).
"28.04.2013 15:00" Stelmet Zielona Góra 83-97 Energa Czarni Słupsk
"30.04.2013 18:30" Stelmet Zielona Góra 87-77 Energa Czarni Słupsk
"03.05.2013 18:00" Energa Czarni Słupsk 68-78 Stelmet Zielona Góra
"05.05.2013 20:00" Energa Czarni Słupsk 90-76 Stelmet Zielona Góra
"08.05.2013 17:30" Stelmet Zielona Góra 75-63 Energa Czarni Słupsk
Asseco Prokom Gdynia (4) - Anwil Włocławek (5).
"27.04.2013 16:15" Asseco Prokom Gdynia 66-76 Anwil Włocławek
"29.04.2013 20:00" Asseco Prokom Gdynia 63-61 Anwil Włocławek
"02.05.2013 18:00" Anwil Włocławek 71-56 Asseco Prokom Gdynia
"04.05.2013 17:00" Anwil Włocławek 71-56 Asseco Prokom Gdynia
Półfinały.
PGE Turów Zgorzelec (1) - Anwil Włocławek (5).
"11.05.2013 19:00" PGE Turów Zgorzelec 79-68 Anwil Włocławek
"13.05.2013 18:00" PGE Turów Zgorzelec 83-80 Anwil Włocławek
"16.05.2013 18:00" Anwil Włocławek 75-63 PGE Turów Zgorzelec
"18.05.2013 16:45" Anwil Włocławek 75-77 PGE Turów Zgorzelec
Stelmet Zielona Góra (3) - AZS Koszalin (7).
"12.05.2013 19:00" Stelmet Zielona Góra 85-80 AZS Koszalin
"14.05.2013 19:00" Stelmet Zielona Góra 89-83 AZS Koszalin
"17.05.2013 18:45" AZS Koszalin 66-96 Stelmet Zielona Góra
O 3. miejsce.
Anwil Włocławek (5) - AZS Koszalin (7).
"26.05.2013 15:00" Anwil Włocławek 78-81 AZS Koszalin
"29.05.2013 19:00" AZS Koszalin 75-64 Anwil Włocławek
Finał.
PGE Turów Zgorzelec (1) - Stelmet Zielona Góra (3).
"26.05.2013 17:30" PGE Turów Zgorzelec 65-69 Stelmet Zielona Góra
"28.05.2013 19:00" PGE Turów Zgorzelec 65-79 Stelmet Zielona Góra
"31.05.2013 19:00" Stelmet Zielona Góra 82-78 PGE Turów Zgorzelec
"02.06.2013 17:30" Stelmet Zielona Góra 87-78 PGE Turów Zgorzelec
Tabele.
Drabinka play-off.
O 3. miejsce

</doc>
<doc id="2808308" url="https://pl.wikipedia.org/wiki?curid=2808308" title="Martin Růžička (ur. 1985)">
Martin Růžička (ur. 1985)

Martin Růžička (ur. 15 grudnia 1985 w Berounie) – czeski hokeista, reprezentant Czech, olimpijczyk.
Kariera.
Wychowanek Berounští Medvědi. Od 2012 zawodnik Oceláři Trzyniec. We wrześniu 2013 przedłużył kontrakt z klubem o rok. Od kwietnia 2014 zawodnik Traktora Czelabińsk, związany dwuletnim kontraktem. Odszedł z klubu w marcu 2016. Od lipca 2016 ponownie zawodnik Oceláři Trzyniec.
Uczestniczył w turniejach mistrzostw świata w 2010, 2014 oraz zimowych igrzysk olimpijskich 2018.
W trakcie kariery zawodnik zyskał pseudonim "Fantom".

</doc>
<doc id="2808311" url="https://pl.wikipedia.org/wiki?curid=2808311" title="Muzeum Gazownictwa (Górowo Iławeckie)">
Muzeum Gazownictwa (Górowo Iławeckie)

Muzeum Gazownictwa Warmii i Mazur powstało w 1994 roku i mieści się w zabytkowym budynku Gazowni w Górowie Iławeckim. 
Historia.
Magistrat Landsberga 7 maja 1907 roku podjął decyzję o wybudowaniu na potrzeby miasta gazowni węglowej. Budowę powierzono firmie Karla Frandego z Bremy. Zaplanowano budowę piecowni z piecem pojedynczym i potrójnym, odsiarczalni, aparatowni, zbiornika gazu o pojemności 700 m³, budynku administracyjnego oraz sieci do dystrybucji gazu długości 8 km. Zakładano, że dzienna produkcja gazu będzie wynosić 500 m³. 
Wybudowana została w miejscu tak zwane Góry Zarazy (dawniej wzniesienie to znajdowało się poza murami miasta). Góra Zarazy była miejscem pochówku kilkuset ofiar epidemii dżumy, która nawiedziła miasto w 1710 r. Na Górze Zarazy wybudowano także miejską wieżę ciśnień. 
Gaz w miejskiej gazowni wytwarzano z węgla. Węgiel dowożono z kopalni Bulfen. W pierwszych latach gazownia zasilała oświetlenie uliczne. Później do sieci podłączono także prywatnych odbiorców gazu. Zakład otwarto 13 września 1908 roku. Gazownia w latach 1908-1910 zarządzana była przez Centralny Urząd w Bremie. Początkowo cena jednego metra sześciennego gazu wynosiła 20 pfenigów dla gazu oświetleniowego oraz 15 pfenigów dla gazu rurowego (do ogólnego użytku). W 1910 gazownia przeszła pod zarząd miasta. Do 15 lutego 1920 r. wyprodukowano milion metrów sześciennych gazu. Do 1925 roku gazownia zasilała 42 latarnie uliczne oraz obsługiwała około 400 gospodarstw domowych. Kiedy w 1924 roku pojawił się w mieście prąd elektryczny, oświetlenie ulic z gazowego zmieniono na elektryczne. Gazownia miejska pracowała do lutego 1945 roku.
Po wkroczeniu Armii Czerwonej gazownia została zdewastowana, a urządzenia w większości wywiezione. Ponownie gazownia została uruchomiona w 1964 roku. Do remontu wykorzystano brakujące urządzenia z gazowni w Sępopolu i w Braniewie. Gazownia miejska w Górowie pracowała do 1992 roku. 
W lipcu 1994 roku Państwowa Służba Ochrony Zabytków w Olsztynie wydała decyzję w sprawie wpisania Budynku dawnej gazowni w Górowie Iławeckim do rejestru zabytków. W tym samym roku podjęto decyzję o utworzeniu muzeum w budynku produkcyjnym. 
Budynek administracyjny został w 1998 roku sprzedany, a na potrzeby funkcjonującej rozdzielni gazu zbudowano nowy. Zbiornik gazu został przerobiony na garaż poprzez wycięcie w płaszczu wodnym otworu i wstawieniu drzwi. 
Muzeum.
W latach 1992-94 przeprowadzono remont, którego celem było zaadaptowanie budynku dawnej gazowni do pełnienia funkcji muzeum. Remont przeprowadzili byli pracownicy gazowni. Podczas prac remontowych odkryto zabytkowe elementy takie jak oryginalny bruk w piecowni, a które obecnie można oglądać w trakcie zwiedzania ekspozycji. W Muzeum można zobaczyć kompletny ciąg technologiczny do produkcji gazu.
W miejscu, gdzie znajdowało się składowisko węgla dawnej gazowni, obecnie znajduje się ekspozycja różnego rodzaju akcesoriów gazowniczych: gazomierze, ciśnieniomierze, a także kuchenki i piecyki gazowe. Muzeum, należy do Polskiej Spółki Gazownictwa Oddział w Gdańsku. 
Muzeum można zwiedzać bezpłatnie, ale należy wcześniej umówić się telefonicznie. 

</doc>
<doc id="2808312" url="https://pl.wikipedia.org/wiki?curid=2808312" title="Martin Růžička (ur. 1987)">
Martin Růžička (ur. 1987)

Martin Růžička (ur. 1 czerwca 1987 w Pardubicach) – czeski hokeista.
Kariera.
Wychowanek HC Pardubice. Wielokrotnie wypożyczany do innych klubów. W listopadzie 2013 do Chomutova. W listopadzie 2014 do BK Mladá Boleslav. Z tego klubu odszedł z końcem miasta kwietnia 2016.

</doc>
<doc id="2808322" url="https://pl.wikipedia.org/wiki?curid=2808322" title="Ordynacja Przeworska Lubomirskich">
Ordynacja Przeworska Lubomirskich

Ordynacja Przeworska Lubomirskich – ordynacja rodowa, założona przez księcia Henryka Lubomirskiego w 1825, a zatwierdzona przez rząd austriacki w 1869.
Historia.
Założenie ordynacji.
Po śmierci ks. Izabeli Lubomirskiej w 1816 jej pałac w Wiedniu wraz z biblioteką i kolekcją dzieł sztuki oraz część zbiorów artystycznych z Łańcuta odziedziczył Henryk Lubomirski. W 1818 dobra te przeniósł do Przeworska, który wybrał na swoją siedzibę. 23 sierpnia 1825 utworzył z dóbr przeworskich ordynację. 4 sierpnia 1850 Henryk Lubomirski przedłożył władzom austriackim projekt Ustanowy Ordynackiej. Ostateczna wersja Ustanowy Ordynacji została spisana przez jego syna Jerzego Henryka Lubomorskiego 10 lipca 1866 i zatwierdzona przez rząd Austro-Węgier w 1869.
Pałac przeworski centrum życia kulturalnego.
Z pałacu przeworskiego uczynił centrum życia kulturalnego i towarzyskiego oraz ośrodek muzealny (gromadził numizmaty, medale, broń, obrazy, druki i inne pamiątki historyczne). Pałac został przebudowany i zyskał nowy wystrój za czasów jego syna Jerzego Lubomirskiego. W obrębie zespołu pałacowo-parkowe funkcjonowały następujące obiekty: oficyna gościnna i kuchenna, mieszkanie rządcy, stajnie z powozownią i domem koniuszego, dwie oranżerie i dom ogrodnika. Podstawę gospodarczą ordynacji stanowiło 15 folwarków i liczne manufaktury.
Działalność ks. Andrzeja Lubomirskiego.
Książę Andrzej Lubomirski objął ordynację w 1872. Za jego czasów Ordynację Przeworską uznano za najlepiej zagospodarowany majątek w Galicji. W 1895 wybudował w Przeworsku największą w Galicji cukrownię. Książę założył gorzelnie, fabrykę likierów i wódek (wytwarzano w niej m.in. alasz, rum krajowy, wiśniówkę, dereniówkę, żytniówkę, orzechówkę), mleczarnię, fabrykę serów, warsztaty mechaniczne, cegielnię, młyny parowe, tartaki i stolarnie.
W 1928 Administracja Zakładów Przemysłowych Andrzeja ks. Lubomirskiego w Przeworsku zarządzała następującymi jednostkami:
Ordynacja przestała istnieć wraz z przejęciem władzy przez komunistów w 1944 i wejściem w życie dekretu o reformie rolnej.
Obszar.
Ordynacja obejmowała następujące dobra:
Ordynaci.
Każdy ordynat przeworski musiał spełniać następujące warunki:

</doc>
<doc id="2808328" url="https://pl.wikipedia.org/wiki?curid=2808328" title="Matti Kuparinen">
Matti Kuparinen

Matti Kuparinen (16 października 1984 w Pori) – fiński hokeista, reprezentant Finlandii.
Kariera.
Wychowanek i wieloletni zawodnik klubu Ässät, w latach 2007-2011 kapitan drużyny. Od 2011 do lipca 2013 zawodnik rosyjskiej drużyny Awangard Omsk. Od lipca 2013 zawodnik HIFK. Od kwietnia 2015 zawodnik Ässät. W czerwcu 2018 został zawodnikiem włoskiego klubu HC Bolzano. We wrześniu 2019 ogłosił zakończenie kariery.

</doc>
<doc id="2808330" url="https://pl.wikipedia.org/wiki?curid=2808330" title="Portret Marii Teresy de Vallabriga (profil)">
Portret Marii Teresy de Vallabriga (profil)

Portret Marii Teresy de Vallabriga (hiszp. "María Teresa de Vallabriga") – obraz olejny hiszpańskiego malarza Francisca Goi (1746–1828) wykonany na desce z drewna orzecha włoskiego.
Portret przedstawia Marię Teresę de Vallabriga y Rozas, żonę infanta Ludwika Antoniego Burbona, brata Karola III. Małżeństwo z młodszą o 32 lata Marią Teresą było jednym z powodów, dla których infant popadł w niełaskę i został wydalony z madryckiego dworu. Maria Teresa była córką kapitana aragońskiej kawalerii i hrabiny Josefy Stuart de Torresecas. Nie miała królewskiego rodowodu, dlatego małżeństwo uznano za morganatyczne, a infant i jego rodzina utracili liczne przywileje. Rodzina zamieszkała w Arenas de San Pedro, gdzie Goya namalował dla nich kilka portretów. 
Relacje Goi z małżeństwem infantów były bardzo serdeczne. Ludwik Antoni i Maria Teresa byli dla niego nie tylko ważnymi zleceniodawcami, ale także mecenasami. Dwukrotnie zapraszali malarza (i jego żonę Josefę) do swojej posiadłości i nie szczędzili mu pochwał i dowodów życzliwości. W latach 1783–1784 Goya wykonał dla nich 16 obrazów. Wielokrotnie portretował Marię Teresę, być może dlatego, że oboje pochodzili z Aragonii i darzył ją szczególnym szacunkiem. W 1783 roku, przygotowując się do wykonania złożonego "Portretu rodziny infanta don Luisa", namalował dwa mniejsze portrety małżonków. Lewy profil Marii Teresy stanowił pendant do prawego profilu Ludwika Antoniego. Oba te obrazy powstały w sposób spontaniczny w przeciągu około jednej godziny każdy.

</doc>
<doc id="2808331" url="https://pl.wikipedia.org/wiki?curid=2808331" title="Dustin Boyd">
Dustin Boyd

Dustin Boyd (ur. 16 lipca 1986 w Winnipeg) – kanadyjski hokeista. Reprezentant Kazachstanu.
Jego brat Jordyn (ur. 1994) także został hokeistą.
Kariera.
Wychowanek Winnipeg Monarchs. Występował w juniorskich rozgrywkach WHL w ramach CHL, a następnie w AHL i NHL. Od końca maja 2011 zawodnik kazachskiego klubu Barys Astana (wraz z nim do klubu przyszedł jego rodak, pochodzący także z Winnipeg, Nigel Dawes. W kwietniu 2013 obaj przedłużyli kontrakt z klubem o dwa lata, a w maju 2014 o trzy lata. W połowie 2017 odszedł z Barysu. W lipcu 2017 został zawodnikiem Dinama Moskwa. Pod koniec września 2018 został zwolniony z klubu. Wówczas przeszedł ponownie do Barysu. W maju 2019 przedłużył kontrakt z tym klubem o rok. Po sezonie KHL (2019/2020) nie skorzystał z opcji przedłużenia umowy z Barysem i odszedł z klubu. W sezonie 2020/2021 nie występował, a pod koniec 2021 został zaangażowany przez austriacki klub EHC Linz.
Po kilku latach występów w Barysie Astana, w marcu 2016 roku wraz z innymi zawodnikami tego klubu – rodakiem Nigelem Dawesem i Amerykaninem Brandonem Bochenskim, został reprezentantem Kazachstanu. W barwach Kazachstanu uczestniczył w turniejach mistrzostw świata w 2016 (Elita), 2017, 2019 (Dywizja I). 

</doc>
<doc id="2808335" url="https://pl.wikipedia.org/wiki?curid=2808335" title="Coustou">
Coustou

Coustou – francuska rodzina rzeźbiarzy

</doc>
<doc id="2808337" url="https://pl.wikipedia.org/wiki?curid=2808337" title="Povilas Jakučionis">
Povilas Jakučionis

Povilas Jakučionis (ur. 4 lutego 1932 w Pajiesys w rejonie kowieńskim; zm. 19 marca 2022) – litewski polityk, architekt, więzień komunistyczny, przewodniczący Litewskiego Związku Więźniów Politycznych i Zesłańców, poseł na Sejm.
Życiorys.
Kształcił się w gimnazjum jezuickim w Kownie. W 1948 za działalność antykomunistyczną został osadzony w łagrze w Workucie, na Litwę powrócił w 1954. W 1961 ukończył studia w Instytucie Politechnicznym w Kownie, w 1974 obronił dysertację z zakresu architektury. Od 1961 do 1974 pracował jako architekt w rejonie święciańskim, następnie do 1992 w instytucie projektowym, dochodząc do stanowiska głównego architekta.
W 1990 zaangażował się w działalność polityczną, stanął na czele partii politycznej Litewski Związek Więźniów Politycznych i Zesłańców, zrzeszającą osoby represjonowane od początku lat 40. Kierował tą organizacją nieprzerwanie do 2004, kiedy to doprowadził do zjednoczenia jej ze Związkiem Ojczyzny. W latach 1992–1996 z ramienia LPKTS oraz w latach 2000–2008 z listy Związku Ojczyzny sprawował mandat posła na Sejm. Od 2000 do 2001 był również radnym Wilna.

</doc>
<doc id="2808338" url="https://pl.wikipedia.org/wiki?curid=2808338" title="Drużbaki Niżne">
Drużbaki Niżne

Drużbaki Niżne, Niżne Rużbachy, Drużbaki Dolne (, ) – wieś (obec) na Słowacji w kraju preszowskim, powiecie Lubowla. Położona jest nad Popradem. Przez Drużbaki Niżne przebiegają droga krajowa nr 77 i linia kolejowa nr 185 (przy której znajduje się przystanek kolejowy "Nižné Ružbachy").
Drużbaki Niżne istniały już w 1288, kiedy to św. księżna Kinga, wdowa po księciu krakowskim Bolesławie V, wydała przywilej nadający sołtysowi podolinieckiemu Henrykowi las pomiędzy Podolińcem a Gniazdami.
W Drużbakach Niżnych znajduje się zabytkowy kościół pw. św. Katarzyny Aleksandryjskiej.
Demografia.
Według danych z 2001 99,69% mieszkańców wsi stanowili Słowacy. Należeli oni do:
Kultura.
We wsi jest używana gwara przejściowa słowacko-spiska. Gwara spiska jest zaliczana przez polskich językoznawców jako gwara dialektu małopolskiego języka polskiego, przez słowackich zaś jako gwara przejściowa polsko-słowacka.

</doc>
<doc id="2808340" url="https://pl.wikipedia.org/wiki?curid=2808340" title="Carlos Arredondo">
Carlos Arredondo

Carlos Alberto Arredondo (ur. 26 października 1933 w Buenos Aires) – argentyński piłkarz, grający podczas kariery na pozycji obrońcy.
Kariera klubowa.
Carlos Arredondo piłkarską karierę rozpoczął w Boca Juniors w 1955. Rok 1956 spędził w drugoligowym CA Banfield. Najlepszy okres kariery spędził w CA Huracán, w którym występował w 1957-1963. W lidze argentyńskiej rozegrał 154 spotkania, w których zdobył 8 bramek. Ostatnim klubem w jego karierze było Argentino Quilmes, w którym zakończył karierę w 1967.
Kariera reprezentacyjna.
W reprezentacji Argentyny Arredondo występował w 1959. W reprezentacji zadebiutował 12 grudnia 1959 w zremisowanym 1-2 meczu z Ekwadorem w dodatkowej edycji Mistrzostwach Ameryki Południowej, na których Argentyna zajęła drugie miejsce. Na turnieju w Ekwadorze wystąpił w trzech meczach (obok Ekwadoru) z Urugwajem i Brazylią, który był jego ostatnim meczem w reprezentacji.

</doc>
<doc id="2808341" url="https://pl.wikipedia.org/wiki?curid=2808341" title="Carlos Alberto Arredondo">
Carlos Alberto Arredondo



</doc>
<doc id="2808343" url="https://pl.wikipedia.org/wiki?curid=2808343" title="Iiro Tarkki">
Iiro Tarkki

Iiro Tarkki (ur. 1 lipca 1985 w Rauma) – fiński hokeista, reprezentant Finlandii.
Jego brat Tuomas (ur. 1980) także został bramkarzem hokejowym.
Kariera.
Wychowanek klubu Lukko. Od maja 2012 zawodnik Saławatu Jułajew Ufa. Po czterech meczach sezonu KHL (2013/2014) został zwolniony. Od listopada 2013 zawodnik. Od lipca 2014 zawodnik Kärpät. W grudniu 2015 ogłosił zakończenie kariery zawodniczej.
Uczestniczył w turnieju mistrzostw świata 2010.

</doc>
<doc id="2808346" url="https://pl.wikipedia.org/wiki?curid=2808346" title="Lądowisko Kraków-Czyżyny">
Lądowisko Kraków-Czyżyny

Lądowisko Kraków-Czyżyny – lądowisko w Krakowie, położone w północno-wschodniej części miasta, w dwóch jego obszarach: Rakowicach i Czyżynach, w województwie małopolskim, działające od 2003 roku na terenie byłego lotniska Kraków-Rakowice-Czyżyny.
Lądowisko należy do Muzeum Lotnictwa Polskiego, od 2012 roku figuruje w ewidencji lądowisk ULC.
Od 2004 roku miejsce organizowania Małopolskiego Pikniku Lotniczego podczas którego odbywają się pokazy lotnicze (od 2018 roku Urząd Lotnictwa Cywilnego nie wyraża zgody na wykonywanie startów i lądowań przez samoloty z drogi startowej w jego trakcie).
Dysponuje betonową drogą startową o długości 730 m.

</doc>
<doc id="2808348" url="https://pl.wikipedia.org/wiki?curid=2808348" title="Olha Bohomołeć">
Olha Bohomołeć

Olha Wadymiwna Bohomołeć, ukr. Ольга Вадимівна Богомолець (ur. 22 marca 1966 w Kijowie) – ukraińska lekarka, wykładowczyni akademicka, działaczka społeczna, piosenkarka i polityk, założycielka i naczelny lekarz Instytutu Dermatologii i Kosmetologii w Kijowie, posłanka do Rady Najwyższej.
Życiorys.
Rodzina.
Urodziła się w rodzinie o tradycjach lekarskich, zapoczątkowanych jeszcze w połowie XIX wieku. Korzenie tej rodziny sięgają czernihowskiej gałęzi dawnego litewsko-ruskiego rodu pieczętującego się herbem Pomian. Jej rodzice pracowali jako profesorowie nauk medycznych. Olha Bohomołeć ma czworo dzieci – syna i trzy córki.
Działalność zawodowa.
W 1989 ukończyła studia na wydziale lekarskim Państwowego Instytutu Medycznego w Kijowie (przemianowanego później na Narodowy Uniwersytet Medyczny im. Ołeksandra Bohomołcia – jej pradziadka). W latach 1993–1994 kształciła się w zakresie dermatologii Stanach Zjednoczonych na University of Pennsylvania oraz w Bernard Ackerman's Institute of Dermatopathology w Filadelfii. W 2002 na macierzystej uczelni uzyskała stopień naukowy doktora.
Podjęła pracę w zawodzie lekarki, po powrocie z USA założyła własną klinikę medycyny laserowej, przekształconą następnie w instytut dermatologii i kosmetologii, objęła w tej jednostce stanowisko naczelnego lekarza. Od grudnia 2004 do października 2005 pełniła funkcję osobistego lekarza prezydenta Ukrainy. Jest autorką ponad 70 prac naukowych głównie z zakresu dermatologii oraz twórczynią dziewięciu patentów wynalazczych w tej dziedzinie medycyny. Uzyskała członkostwo w międzynarodowych organizacjach zrzeszających specjalistów z zakresu dermatologii. Została również profesorem w katedrze dermatologii i wenerologii Narodowego Uniwersytetu Medycznego.
Działalność twórcza i społeczna.
Olha Bohomołeć jest również znana jako piosenkarka, wykonująca piosenki z tekstami ukraińskich poetów (m.in. Liny Kostenko) i własnymi. Jest laureatką ukraińskiego konkursu śpiewającej poezji Oberih, występowała także na międzynarodowych konkursach piosenki w tym w Sopocie, wykonywała koncerty także w Stanach Zjednoczonych, Francji, Szwecji, Niemczech i Polsce.
Od 2004 organizuje wystawy ukraińskich ikon domowych z jej własnej kolekcji. Jest również założycielką Kompleksu Historyczno-Kulturalnego „Zamek Radomyśl” (2007), obejmującego m.in. Muzeum Ukraińskich Ikon Domowych, znajdującego się w gmachu starej papierni i twierdzy w mieście Radomyśl w obwodzie żytomierskim. Zaangażowała się również w kampanie społeczne przeciwko nielegalnym pracom budowlanym, niszczącym historyczne i kulturowe zabytki Ukrainy.
Działalność polityczna.
W latach 2006–2008 zasiadała w kijowskiej radzie miejskiej z ramienia Bloku Nasza Ukraina.
W trakcie wydarzeń Euromajdanu znalazła się wśród najaktywniejszych organizatorów szpitali polowych, została także kierownikiem stworzonego przez siebie centrum koordynacji dla osób rannych w trakcie protestów. Po odsunięciu od władzy Wiktora Janukowycza wysunięto jej kandydaturę na urząd wicepremiera ds. pomocy humanitarnej. Olha Bohomołeć nie przyjęła tej nominacji.
26 marca 2014 zadeklarowała zamiar wystartowania jako kandydatka niezależna w wyborach prezydenckich. W głosowaniu z 25 maja 2014 zajęła 8. miejsce wśród 21 kandydatów z wynikiem około 1,9% głosów. We wrześniu 2014 objęła społeczne stanowisko doradcy prezydenta Petra Poroszenki. Przyjęła również propozycję kandydowania z listy prezydenckiej w wyborach parlamentarnych w październiku tegoż roku, uzyskując w rezultacie mandat posłanki VIII kadencji. W 2019 ponownie była kandydatką w wyborach prezydenckich, w pierwszej turze z 31 marca otrzymała poniżej 0,2% głosów.

</doc>
<doc id="2808351" url="https://pl.wikipedia.org/wiki?curid=2808351" title="Tuomas Tarkki">
Tuomas Tarkki

Tuomas Tarkki (ur. 28 lutego 1980 w Rauma) – fiński hokeista, reprezentant Finlandii, trener.
Jego brat Iiro (ur. 1985) także został bramkarzem hokejowym.
Kariera.
Wychowanek klubu Lukko. Od lipca 2012 zawodnik JYP. W listopadzie przedłużył kontrakt o rok. Od lipca do grudnia 2016 zawodnik czeskiego klubu BK Mladá Boleslav. Od stycznia 2017 był zawodnikiem duńskiego Rungsted Seier Capital. Po sezonie 2016/2017 zakończył karierę zawodniczą.
Od 2017 trener bramkarek w żeńskiej drużynie Oulun Kärpät.

</doc>
<doc id="2808356" url="https://pl.wikipedia.org/wiki?curid=2808356" title="Arcanatoridae">
Arcanatoridae



</doc>
<doc id="2808357" url="https://pl.wikipedia.org/wiki?curid=2808357" title="Bojownik pręgowany">
Bojownik pręgowany



</doc>
<doc id="2808360" url="https://pl.wikipedia.org/wiki?curid=2808360" title="Bojownik karłowaty">
Bojownik karłowaty



</doc>
<doc id="2808361" url="https://pl.wikipedia.org/wiki?curid=2808361" title="Dryf Wiatrów Zachodnich">
Dryf Wiatrów Zachodnich



</doc>
<doc id="2808367" url="https://pl.wikipedia.org/wiki?curid=2808367" title="Jerzy Wolszczan">
Jerzy Wolszczan

Jerzy Wolszczan (ur. 22 lutego 1919 w Warszawie, zm. 10 grudnia 1984 w Szczecinie) – polski ekonomista, specjalista w zakresie ekonomiki transportu, profesor Politechniki Szczecińskiej, jeden z pionierów szkolnictwa wyższego na Pomorzu Zachodnim. 
Życiorys.
Skończył Gimnazjum Męskie im. Sułkowskich w Rydzynie, a następnie Wołyńską Szkołą Podchorążych Rezerwy we Włodzimierzu. W czasie II wojny światowej walczył w kampanii wrześniowej w składzie Wołyńskiej Brygady Kawalerii. W latach okupacji niemieckiej był żołnierzem Armii Krajowej (Kedyw, 27 Dywizja Wołyńska). W końcu lata 1943 r. był adiutantem porucznika Romana Kiźnego ("Pola"); brał udział w Akcji Góral. 
Po wojnie osiedlił się w Szczecinie, gdzie w roku 1947 ukończył Akademię Handlową. Stopień magistra uzyskał w 1952 r. w Szkole Głównej Handlowej w Warszawie. W latach 1950–1955 był pracownikiem naukowo-dydaktycznym Wyższej Szkoły Ekonomicznej, a od reorganizacji szczecińskich uczelni (1955) do śmierci (1984) – Wydziału Inżynieryjno-Ekonomicznego Transportu Politechniki Szczecińskiej, który współtworzył. 
Uzyskał stopień doktora w roku 1961 na podstawie pracy nt. "Przewozy przetworów zbożowych (na przykładzie województwa szczecińskiego)" (promotor: Zbigniew Zakrzewski, Wyższa Szkoła Ekonomiczna w Poznaniu) i habilitację w roku 1964. Został profesorem nadzwyczajnym w 1971 r.. Specjalizował się w zagadnieniach ekonomiki i organizacji transportu; został uznany za wybitnego specjalistę w zakresie zastosowań w tej dziedzinie metod matematycznych. Spośród jego publikacji znane są m.in.:
W okresie od 3 września 1966 r. do 31 sierpnia 1973 r. pełnił funkcję dziekana Wydziału Inżynieryjno-Ekonomicznego Transportu. 
Zagadnienia związane z eksploatacją różnych środków transportu i ekonomiką transportu samochodowego i kolejnictwa popularyzował poza uczelnią, m.in. w programie TVP Szczecin pt. "Dalekie drogi" (1966).
Życie prywatne.
Był ojcem astrofizyka Aleksandra Wolszczana, w którym wzbudził zainteresowania gwiazdozbiorami.
Zmarł w Szczecinie; został pochowany w Alei Zasłużonych Cmentarza Centralnego w Szczecinie.

</doc>
<doc id="2808370" url="https://pl.wikipedia.org/wiki?curid=2808370" title="Pacyfikacja wsi Lipniak-Majorat">
Pacyfikacja wsi Lipniak-Majorat

Pacyfikacja wsi Lipniak-Majorat – zbrodnia wojenna popełniona przez okupantów niemieckich latem 1944 roku.
2 września 1944 żołnierze Wehrmachtu spacyfikowali Lipniak-Majorat w gminie Długosiodło, mordując 448 osób – mieszkańców wsi oraz koczujących w pobliżu uchodźców z sąsiednich miejscowości. W gronie ofiar znalazło się wiele kobiet i dzieci. Zbrodni dokonano w odwecie za akcje bojowe przeprowadzone przez oddziały Armii Krajowej z Puszczy Białej. Była to jedna z najkrwawszych akcji pacyfikacyjnych przeprowadzonych przez Niemców w okupowanej Polsce.
Bitwa pod Pecynką.
Latem 1944 roku większość funkcjonariuszy niemieckiego aparatu okupacyjnego opuściła tereny powiatu ostrowskiego w obawie przed zbliżającą się Armią Czerwoną. Placówki Gestapo pozostały jedynie w Ostrowi Mazowieckiej i Małkini. Na tereny powiatu napłynęły natomiast liczne jednostki frontowe – oddziały Wehrmachtu oraz rozmaite formacje kolaboracyjne. Znalazło się tam także wielu uchodźców z Białorusi, którzy dysponując bronią i amunicją dawali się mocno we znaki miejscowej ludności, dopuszczając się licznych rabunków i gwałtów. Mieszkańców okolicznych wsi nagminnie zmuszano także do pracy przy budowie niemieckich umocnień na linii Bugu i Narwi.
Na terenach powiatu ostrowskiego działały struktury Armii Krajowej, których oparciem była przede wszystkim Puszcza Biała. Pod koniec lipca 1944 nastąpiła mobilizacja Obwodu AK „Ostrów Mazowiecka”, co było bezpośrednio związane z rozpoczęciem Akcji „Burza” na terenach Obszaru Warszawskiego AK. Miejscowe struktury konspiracyjne przekształcono wówczas w III batalion 13. pułku piechoty AK, na którego czele stanął major Antoni Jahołkowski ps. „Brzeski”. Począwszy od pierwszych dni sierpnia oddziały AK prowadziły aktywne działania bojowe w rejonie Puszczy Białej, dokonując aktów dywersji oraz urządzając zasadzki na wycofujące się w kierunku zachodnim oddziały nieprzyjaciela. III batalion zdołał uniknąć rozbicia podczas dwóch obław przeprowadzonych przez Niemców w pierwszej połowie sierpnia.
28 sierpnia kompania porucznika Alfreda Wieczorka ps. „Tatar” przeprowadziła uderzenie na pozycje wroga w rejonie Grębki–Ruda–Jarząbka–Choiny. Polskie natarcie zostało wsparte ogniem sowieckiej artylerii. Za cenę utraty 8 zabitych i rannych oddział AK zmusił Niemców do odwrotu, zadając im przy tym straty w ludziach. Już następnego dnia nieprzyjaciel rozpoczął jednak zakrojoną na szeroką skalę obławę. Niemiecka piechota wsparta bronią pancerną zepchnęła partyzantów w głąb lasów. Zacięte walki, szczególnie w rejonie Pecynki, trwały do 31 sierpnia. Poległo wówczas ok. 150 żołnierzy AK, a wielu innych odniosło rany. Zginął także sowiecki oficer łącznikowy. III batalion 13. pułku piechoty AK został "de facto" rozbity, a ocalali żołnierze w niewielkich grupkach próbowali wyrwać się z okrążenia. Bitwa pod Pecynką była jedną z największych bitew partyzanckich, stoczonych przez oddziały AK podczas okupacji niemieckiej.
Przebieg akcji pacyfikacyjnej.
Po zakończeniu bitwy Niemcy postanowili zemścić się na ludności cywilnej. Brutalne akcje represyjne dotknęły w pierwszym rzędzie mieszkańców gminy Długosiodło oraz uchodźców z sąsiednich miejscowości, koczujących w Puszczy Białej. 31 sierpnia na śródleśnym gościńcu w pobliżu Małaszka rozstrzelano co najmniej 30 osób cywilnych. Tego samego dnia w pobliskich Plewkach Niemcy zamordowali 11 osób.
Miejscem największej zbrodni stał się jednak Lipniak-Majorat, w pobliżu którego skupiło się szczególnie wielu uchodźców uciekających przed działaniami wojennymi. 2 września w godzinach porannych wieś została ostrzelana przez niemieckie wozy opancerzone. Kilka godzin później przez Lipniak-Majorat oraz pobliskie pola i zagajniki przeszła niemiecka obława. Patrole Wehrmachtu przeszukały okolicę, spędzając wszystkich schwytanych Polaków do kilku wybranych zabudowań na terenie wsi. Niemcy działali pośpiesznie, gdyż obawiali się rychłego nadejścia wojsk sowieckich. Zatrzymanym cywilom zarzucono współpracę z partyzantami, po czym rozpoczęto systematyczną masakrę. Większość mieszkańców wsi rozstrzelano ogniem broni maszynowej nad trzema zbiorowymi mogiłami. Na pobliskich polach i zagajnikach miały także miejsce egzekucje pojedynczych osób lub niewielkich grup cywilów. Tego dnia w Lipniaku-Majoracie Niemcy mordowali bez względu na płeć i wiek każdego schwytanego Polaka. Ginęły nierzadko całe rodziny. Część rannych zakopano żywcem w zbiorowych mogiłach. Z zeznań świadków wynika, iż miały także miejsce przypadki bestialskiego mordowania małych dzieci poprzez rozbijanie ich główek o pnie drzew.
Jeszcze tego samego dnia tereny gminy Długosiodło zostały opanowane przez Armię Czerwoną. Rozpoczęły się ekshumacje zamordowanych, których w następnych dniach pogrzebano na cmentarzach w Długosiodle, Broku, Sterdyni i Sokołowie Podlaskim. Wśród miejscowej ludności krążyły pogłoski, iż sowieccy żołnierze wzięli do niewoli oficera Wehrmachtu kierującego masakrą w Lipniaku-Majoracie. Miano znaleźć przy nim wykaz wsi z gminy Długosiodło – w dalszej kolejności przeznaczonych do pacyfikacji.
Ofiary.
Na podstawie ekshumacji przeprowadzonych w okresie powojennym ustalono, że 2 września 1944 roku w Lipniaku-Majoracie zostało zamordowanych 448 Polaków. Historykom udało się zidentyfikować nazwiska 129 ofiar – w tym 15 mężczyzn, 59 kobiet oraz 55 dzieci i nieletnich poniżej 18. roku życia.
W gronie zidentyfikowanych ofiar znalazło się 61 mieszkańców Lipniaka-Majoratu, 36 mieszkańców Bojan, 12 mieszkańców Wiśniewa, 10 mieszkańców Nowej Pecyny oraz 10 mieszkańców innych miejscowości. Większość ofiar pacyfikacji pozostaje anonimowa.
W niektórych publikacjach można znaleźć informację, iż liczba ofiar pacyfikacji Lipniaka-Majoratu wyniosła 370 osób. Jest ona oparta na nieprecyzyjnych szacunkach, sporządzonych wkrótce po zakończeniu wojny przez Główną Komisję Badania Zbrodni Niemieckich w Polsce.
Pamięć.
W kwietniu 1972 na jednej ze zbiorowych mogił w Lipniaku-Majoracie odsłonięto pamiątkowy głaz, na którego cokole znalazł się napis: „W hołdzie zamordowanym 2.IX.1944 r. 400 mieszkańcom okolic, ofiarom hitlerowskiego barbarzyństwa. Cześć ich pamięci”. Obok pomnika ustawiono 16 betonowych krzyży zgromadzonych w czterech kwaterach. Na każdym znajduje się napis: „26 nieznanych ofiar terroru hitlerowskiego”.

</doc>
<doc id="2808371" url="https://pl.wikipedia.org/wiki?curid=2808371" title="Semachlorella">
Semachlorella



</doc>
<doc id="2808372" url="https://pl.wikipedia.org/wiki?curid=2808372" title="Malacocentrus">
Malacocentrus



</doc>
<doc id="2808373" url="https://pl.wikipedia.org/wiki?curid=2808373" title="Dimalacocentrus">
Dimalacocentrus



</doc>
<doc id="2808374" url="https://pl.wikipedia.org/wiki?curid=2808374" title="Richard Pius Miles">
Richard Pius Miles

Richard Pius Miles OP (ur. 17 maja 1791 w hrabstwie Prince George’s, Maryland, zm. 21 lutego 1860 w Nashville, Tennessee) – amerykański duchowny katolicki, dominikanin, pierwszy biskup Nashville, uważany za ojca katolicyzmu w Tennessee.
Życiorys.
Był najmłodszy z siedmiorga rodzeństwa. Gdy miał pięć lat rodzina przeniosła się do hrabstwa Nelson w Kentucky. Katolicy na tym terenie narzekali na brak kościołów i kapłanów. Było to przyczyną braku rozwoju katolicyzmu na całym zachodzie USA. Problem został nieco złagodzony po przybyciu w 1805 roku trzech dominikanów, którzy założyli pierwsze kościoły i szkoły katolickie na zachód od Appalachów. Swe opactwo założyli w Elizabethtown. Tam też młody Richard Miles wstąpił do zakonu przybierając imię Pius. Święcenia kapłańskie otrzymał 21 września 1816 roku. Pracował następnie jako misjonarz w Ohio. Od roku 1833 był przełożonym swego macierzystego opactwa, a od roku 1837 prowincjałem prowincji św. Józefa, obejmującej całą wschodnią część kraju. W tym czasie liczba katolików w Tennessee rosła z powodu migracji robotników i rzemieślników irlandzkiego pochodzenia, którzy pracowali przy budowie dróg i mostów. 
W 1837 roku liczba katolików w Tennessee wynosiła ok. 300 dusz. Brak jednak było kapłanów, a przez to wiara wymierała. Mimo wszystko bullą "Apostolatus Officium" (z dnia 28 lipca 1837 roku) papież Grzegorz XVI zdecydował utworzyć diecezję dla Tennessee z siedzibą w Nashville. Katedrą został jedyny w tym mieście katolicki kościół Różańca Świętego. Tego samego dnia pierwszym ordynariuszem Nashville mianowano o. Milesa. Sakrę przyjął dopiero ponad roku później w Bardstown, a do swej siedziby przybył w grudniu roku 1838. Dzięki jego ogromnemu zaangażowaniu życie religijne zaczęło się powoli rozwijać. Za jego kadencji wybudowano nową katedrę NMP, seminarium duchowne, szpital, a także szkoły katolickie, które oddał pod opiekę Sióstr Miłosierdzia. Zmarł w opinii świętości. W chwili jego śmierci diecezja składała się z 12 tys. wiernych, 13 księży, 14 kościołów, 6 kaplic i 13 misji. Pochowany został pod ołtarzem katedry. W 1972 roku jego ciało ekshumowano i stwierdzono stan nienaruszony. Pochowano je powtórnie w nowej kaplicy w tylnej części katedry.

</doc>
<doc id="2808378" url="https://pl.wikipedia.org/wiki?curid=2808378" title="Artur Pătraș">
Artur Pătraș

Artur Pătraș (ur. 1 października 1988 w Kiszyniowie) - mołdawski piłkarz grający na pozycji pomocnika w mołdawskim klubie Zimbru Kiszyniów.
Reprezentant Mołdawii w latach 2011−2020.

</doc>
<doc id="2808379" url="https://pl.wikipedia.org/wiki?curid=2808379" title="Bodian piękny">
Bodian piękny



</doc>
<doc id="2808382" url="https://pl.wikipedia.org/wiki?curid=2808382" title="Teodor Jarczuk">
Teodor Jarczuk

Teodor Jarczuk (uk. "Теодор Ярчук", ur. 25 maja 1896 w Iwankowie, zm. 1941 w Stanisławowie) – ukraiński duchowny ewangelicki, pastor i lider Ukraińskiego Kościoła Ewangelickiego Augsburskiego Wyznania działającego na terytorium Rzeczypospolitej Polskiej w latach 1925-1939.
Pochodził z ukraińskiej rodziny wyznania greckokatolickiego. W czasach monarchii austro-węgierskiej jego ojciec, Jan Jarczuk, był wójtem w powiecie tarnopolskim Królestwa Galicji i Lodomerii.
Teodor Jarczuk ukończył gimnazjum w Tarnopolu, a następnie rozpoczął przygotowania do przyjęcia święceń kapłańskich w obrządku bizantyjsko-ukraińskim. W tym celu podjął studia teologiczne w Collegium Ruthenicum w Rzymie. Po zakończeniu formacji w Rzymie nie zdecydował się jednak na służbę duszpasterską w Kościele katolickim. Pod wpływem osobistych doświadczeń i przemyśleń przeszedł z katolicyzmu na luteranizm. Dużą rolę w tej decyzji odegrały plany małżeństwa z ewangeliczką jak również spotkanie z superintendentem Kościoła Ewangelickiego Augsburskiego i Helweckiego Wyznania w Małopolsce, Theodorem Zöcklerem.
Jarczuk odbył studia teologiczne w Niemczech na uniwersytetach w Tybindze i Erlangen, a po powrocie w rodzinne strony zamieszkał w Stanisławowie, gdzie zorganizował jeden z pierwszych zborów luterańskich rytu bizantyjskiego w Polsce. Jako gruntownie wykształcony duchowny został liderem i współorganizatorem Ukraińskiego Kościoła Ewangelickiego Augsburskiego Wyznania. W latach 1929-1933 przetłumaczył na język ukraiński kilka dzieł luterańskich w tym Mały Katechizm oraz wydał kilka broszur teologicznych i religioznawczych. W 1933 roku ukończył prace nad przystosowaniem liturgii bizantyjskiej Jana Chryzostoma do nauk teologii ewangelickiej i opublikował mszał Ukraińskiego Kościoła Ewangelickiego Augsburskiego Wyznania.
Teodor Jarczuk został aresztowany przez NKWD w 1939 roku po zajęciu polskiej części Ukrainy przez wojska Armii Czerwonej. Zginął przez rozstrzelanie w 1941 roku.

</doc>
<doc id="2808383" url="https://pl.wikipedia.org/wiki?curid=2808383" title="Populus balsamifera">
Populus balsamifera



</doc>
<doc id="2808386" url="https://pl.wikipedia.org/wiki?curid=2808386" title="FK Lwów (1992)">
FK Lwów (1992)

FK Lwów (ukr. Футбольний клуб «Львів», "Futbolnyj Kłub "Lwiw"") - ukraiński klub piłkarski z siedzibą we Lwowie. Założony w 1992 roku.
Występuje w rozgrywkach ukraińskiej Premier Lihi.
Historia.
Chronologia nazw:
Klub FK Lwów we Lwowie został założony w 1992 roku. 
W sezonie 1993/1994 klub występował w Perechidnij Lidze, a w sezonie 1994/1995 w Druhij Lidze.
W sezonie 1995/1996 lwowianie debiutowali w Pierwszej Lidze.
W 2001 roku został rozformowany.

</doc>
<doc id="2808389" url="https://pl.wikipedia.org/wiki?curid=2808389" title="Bełokopitowo">
Bełokopitowo

Bełokopitowo (bułg. "Белокопитово") – wieś w północno-wschodniej Bułgarii, w obwodzie Szumen, w gminie Szumen. 28 sierpnia odbywają się dni Bełokopitowa.

</doc>
<doc id="2808390" url="https://pl.wikipedia.org/wiki?curid=2808390" title="Iburina">
Iburina



</doc>
<doc id="2808391" url="https://pl.wikipedia.org/wiki?curid=2808391" title="Iburiella">
Iburiella



</doc>
<doc id="2808393" url="https://pl.wikipedia.org/wiki?curid=2808393" title="Naglis Puteikis">
Naglis Puteikis

Naglis Puteikis (ur. 2 września 1964 w Wilnie) – litewski polityk, historyk, urzędnik państwowy, poseł na Sejm Republiki Litewskiej.
Życiorys.
W 1982 zdał egzamin maturalny i podjął studia na Wydziale Historii Uniwersytetu Wileńskiego. W ich trakcie został wcielony do Armii Czerwonej i wysłany do Afganistanu. Po powrocie na Litwę kontynuował naukę do 1989. Od 1988 pracował w inspektoracie ochrony zabytków administracji miejskiej w Wilnie. Od 1990 do 1995 był zatrudniony w nowo utworzonym inspektoracie ochrony dziedzictwa kulturowego. Następnie do 1996 zajmował się koordynacją projektów w Stowarzyszeniu Władz Lokalnych Litwy (LSA). W latach 1996–2000 pracował w administracji państwowej, pełniąc m.in. funkcję wiceministra kultury. Do 2004 był pracownikiem kontrolowanego przez państwo przedsiębiorstwa remontowego, w 2006 został urzędnikiem w Ministerstwie Kultury. Zwolniony z pracy w 2007, jednak na mocy orzeczenia sądowego w 2008 przywrócono go do pracy.
W 1996 wstąpił do Związku Ojczyzny. W 1997 formalnie sprawował mandat poselski od lutego do kwietnia. Od 2006 pełnił funkcję sekretarza i doradcy konserwatywnych deputowanych: Emanuelisa Zingerisa i Evaldasa Jurkevičiusa. W 2007 i w 2011 uzyskiwał mandat radnego Kłajpedy. Również w 2011 wygrał wybory uzupełniające do Sejmu, w którym zastąpił Vytautasa Grubliauskasa. W wyborach parlamentarnych w 2012 z powodzeniem ubiegał się o reelekcję. W lutym 2014 odszedł z TS-LKD. Zarejestrował swoją kandydaturę w wyborach prezydenckich w 2014. W I turze głosowania otrzymał 9,3% głosów, zajmując 4. miejsce wśród 7 kandydatów.
W 2016 został przewodniczący Litewskiej Partii Centrum. W wyborach w tym samym roku ponownie uzyskał mandat poselski (jako jedyny przedstawiciel swojej partii). W 2019 ponownie kandydował w wyborach prezydenckich; otrzymał 0,8% głosów w I turze głosowania, zajmując 8. miejsce wśród 9 kandydatów. W 2020 znalazł się poza parlamentem, a w 2021 został wiceprzewodniczącym współtworzonego przez jego formację ugrupowania Tautos ir teisingumo sąjunga.

</doc>
<doc id="2808395" url="https://pl.wikipedia.org/wiki?curid=2808395" title="Nižné Ružbachy">
Nižné Ružbachy



</doc>
<doc id="2808396" url="https://pl.wikipedia.org/wiki?curid=2808396" title="100 mm armata czołgowa D10-TG">
100 mm armata czołgowa D10-TG

Armata czołgowa D10-TG – 100-mm półautomatyczna armata czołgowa wz. 1944 konstrukcji radzieckiej.
Armata stanowi uzbrojenie czołgu średniego T-54 i jego odmian. Przeznaczona do niszczenia opancerzonych pojazdów bojowych, siły żywej, środków ogniowych oraz burzenia umocnień obronnych.
Półautomatyka armaty działa na zasadzie odrzutu lufy. Lufa bruzdowana monoblokowa. Zakończona jest przedmuchiwaczem. Zamek klinowy o ruchu poziomym z mechanizmem półsamoczynnego działania. Posiada oporopowrotnik, który składa się z hydraulicznego opornika i pneumatycznego powrotnika. Kołyska typu cylindrycznego. Mechanizm podniesieniowy typu łukowego. Mechanizm posiada również urządzenie wyłączające ślimak podczas naprowadzania armaty na cel za pomocą stabilizatora. Mechanizm spustowy elektryczno-mechaniczny (elektrospust) lub mechaniczny. Podczas strzelania do wycelowania wykorzystywany jest teleskopowy celownik przegubowy TSz2A-22 lub TSz2B-22.
Do strzelania z armaty stosowane są naboje scalone z pociskiem odłamkowo-burzącym, przeciwpancerno-smugowym, kumulacyjnym i błyskowo-dymnym.

</doc>
<doc id="2808407" url="https://pl.wikipedia.org/wiki?curid=2808407" title="Bronius Pauža">
Bronius Pauža

Bronius Pauža (ur. 20 lipca 1941 w Žaliablėkiai w rejonie szakowskim) – litewski agronom i polityk, poseł na Sejm.
Życiorys.
W 1958 ukończył szkołę średnią w Gryszkabuda, a w 1965 studia rolnicze na Litewskiej Akademii Rolniczej. Do 1989 pracował w rolnictwie i administracji rolnej, był m.in. pierwszym zastępcą przewodniczącego państwowego komitetu rolno-przemysłowego Litewskiej Socjalistycznej Republiki Radzieckiej. Należał do Komunistycznej Partii Związku Radzieckiego. Od lat 90. zatrudniony na kierowniczych stanowiskach w inspekcjach rolnych, weterynaryjnych i zajmujących się badaniem jakości.
W 2003 wstąpił do Partii Pracy, w wyborach w wyborach w 2004 z jej ramienia uzyskał mandat poselski. W trakcie kadencji przeszedł do Litewskiej Partii Socjaldemokratycznej. W 2008 i w 2012 był ponownie wybierany do Sejmu.

</doc>
<doc id="2808411" url="https://pl.wikipedia.org/wiki?curid=2808411" title="Eparti II">
Eparti II

Eparti II, Ebarti II (ok. 1850–1830 p.n.e.) – król elamicki, założyciel nowej dynastii „królów Anszan i Suzy”. Nic nie wiadomo o jego pochodzeniu. W Suzie i innych miejscach odnaleziono liczne tabliczki zapisane w języku akadyjskim, które datowane są na czasy jego panowania. Są to głównie dokumenty o charakterze ekonomicznym. Imię tego władcy zapisywane było z użyciem determinatywu boskiego dingir. Wraz z jego śmiercią praktyka ta została jednak porzucona.

</doc>
<doc id="2808412" url="https://pl.wikipedia.org/wiki?curid=2808412" title="Mysikrólikowate">
Mysikrólikowate



</doc>
<doc id="2808415" url="https://pl.wikipedia.org/wiki?curid=2808415" title="Mateusz Bartoszek">
Mateusz Bartoszek

Mateusz Bartoszek (ur. 20 stycznia 1990 r. w Bytomiu) – polski rugbysta występujący na pozycji , reprezentant Polski.
Kariera klubowa.
Bartoszek przygodę z rugby rozpoczął poniekąd przez przypadek, kiedy w 2003 roku namówiony przez kolegów pojechał na obóz sportowy zorganizowany przez Czarnych Bytom. Decydując się na wyjazd nie był jednak świadomy, że jest to obóz rugby. Pół roku później rozpoczął treningi w bytomskim klubie, z którym był związany do 2007 roku. Wówczas trafił do Posnanii, z którą w sezonie 2007/2008 wywalczył mistrzostwo Polski juniorów (do lat 19). Trenerem tamtej drużyny był Jurij Buchało.
Po roku spędzonym w Poznaniu, Bartoszek przeszedł testy w drużynie SC Albi, po których francuski klub zaproponował mu młodzieżowy kontrakt. We wrześniu 2008 roku Polak został zawodnikiem grającego wówczas w Pro D2 klubu z regionu Midi-Pyrénées, gdzie z czasem zaczął występować w drużynie Nadziei ("Espoirs", zespół do lat 23). W połowie 2011 roku Bartoszka przyjęto do akademii Albi – choć nadal polski zawodnik nie miał zagwarantowanego kontraktu, to jednak na mocy umowy z klubem, to Albi opłacało jego pobyt i kształcenie. W grudniu 2011 roku zadebiutował w pierwszej drużynie w meczu ligowym z Bourgoin. Z zespołem "Espoirs" dotarł natomiast do finału rozgrywek o tytuł mistrza Francji do lat 23, gdzie Albi uległo US Oyonnax.
Z uwagi na różnice w kalendarzu rozgrywek we Francji i Polsce, a także na przepis umożliwiający dopisywanie „zagranicznych” reprezentantów Polski do składu polskich drużyn, Bartoszek przymierzany był do kilku polskich zespołów. W sezonie 2009/2010 wiele wskazywało na to, że wspomoże Posnanię, zaś w końcówce sezonu 2010/2011 i na początku sezonu 2012/2013 został zgłoszony do rozgrywek przez Arkę Gdynia, w barwach której zadebiutował 8 czerwca 2013 r. w drugim meczu półfinałowym przeciwko Pogoni Siedlce.
Kariera reprezentacyjna.
Wychowanek Czarnych Bytom powoływany był do wszystkich kolejnych reprezentacji juniorskich i młodzieżowych począwszy od zespołu do lat 17. W 2007 roku wraz z zespołem o rok starszych graczy pojechał na Mistrzostwa Europy do lat 18. Rok później, już wraz ze swoim rocznikiem, dotarł do finału Mistrzostw we włoskim Treviso. W tym samym 2008 roku Bartoszek uczestniczył także w Mistrzostwach Europy do lat 19, które odbywały się w Trójmieście.
W październiku 2009 roku, po pierwszym sezonie spędzonym we Francji, Bartoszek otrzymał powołanie do seniorskiej kadry Polski. W pierwszej reprezentacji zadebiutował 25 października w przegranym w Warszawie spotkaniu z Czechami. Po meczu został wybrany najbardziej wartościowym zawodnikiem pojedynku.
Statystyki.
"Stan na dzień 20 listopada 2021 r. Wynik reprezentacji Polski zawsze podany w pierwszej kolejności."

</doc>
<doc id="2808420" url="https://pl.wikipedia.org/wiki?curid=2808420" title="Paenui Fagota">
Paenui Fagota

Paenui Fagota (ur. 28 sierpnia 1978) – tuwalski piłkarz grający na pozycji napastnika, a także siatkarz.
Piłka nożna.
W latach 2003–2007, Fagota występował w tuwalskim klubie Lakena United, który zdobył w tym czasie dwa tytuły mistrza kraju.
W 2003 roku podczas Igrzysk Pacyfiku, Fagota rozegrał cztery spotkania, a w meczu przeciwko drużynie Kiribati, zdobył swojego jedynego gola w reprezentacji (Tuvalu wygrało 3-2). Tuwalczycy nie liczyli się jednak w walce o czołowe lokaty.
Podczas eliminacji do Mistrzostw Świata w 2010 roku, Fagota reprezentował Tuvalu w trzech spotkaniach. Łącznie, Tuwalczycy odnieśli trzy porażki i jeden remis, tracąc przy tym 22 gole. Ostatecznie, reprezentacja tego kraju zajęła ostatnie miejsce w swojej grupie i nie odniosła awansu do kolejnej fazy eliminacji.
Siatkówka.
W 2011 roku, Fagota został powołany do narodowej reprezentacji siatkarskiej na Igrzyska Pacyfiku 2011. Podczas tego turnieju, reprezentacja Tuvalu nie wygrała żadnego z trzech spotkań, przez co Tuwalczycy nie liczyli się w walce o najwyższe lokaty.

</doc>
<doc id="2808422" url="https://pl.wikipedia.org/wiki?curid=2808422" title="Gniazda">
Gniazda

Gniazda (, ) – wieś (obec) na Słowacji w kraju preszowskim, powiecie Lubowla. Położona jest nad Popradem. Przez Gniazda przebiega droga krajowa nr 77.
Gniazda po raz pierwszy pojawiają się w dokumentach w 1286 roku. Był to dokument sprzedaży sołtystwa tej włości. Kościół istniał już w 1212 roku.
Krótko w połowie XII wieku Gniazda przynależały do Polski. W 1412 roku w ramach zastawu spiskiego powróciły w granice Królestwa Polskiego wchodząc w skład dominium lubowlańskiego (które potraktowano jako ziemie odzyskane). W 1769 roku wraz z całym Spiszem zajęte przez wojska austriackie, oficjalnie stały się częścią Monarchii Habsburgów w wyniku I rozbioru Rzeczypospolitej w 1772 roku.
W XVIII wieku w Gniazdach działał szpital, a później także uzdrowisko. Do dziś pozostały tylko źródła wody mineralnej.
Demografia.
Według danych z 2001 roku Gniazda zamieszkiwało:
Skład wyznaniowy wyglądał następująco:
Gospodarka.
W miejscowości swoje zakłady ma firma BGV, s.r.o. zajmująca się produkcją alkoholu do celów spożywczych i przemysłowych. W Gniazdach działa najnowocześniejsza rafineria alkoholu na Słowacji.

</doc>
<doc id="2808423" url="https://pl.wikipedia.org/wiki?curid=2808423" title="Silhaha">
Silhaha

Silhaha, Szilhaha (ok. 1830–1800 p.n.e.) – król Elamu, syn Eparti II, drugi przedstawiciel dynastii „królów Anszan i Suzy”. To on wprowadzić miał do elamickiej tytulatury królewskiej tytuł „wielkiego regenta” ("sukkalmah"). Według późniejszej tradycji uważany był za założyciela dynastii.

</doc>
<doc id="2808424" url="https://pl.wikipedia.org/wiki?curid=2808424" title="Carlos Poblete">
Carlos Poblete

Carlos Alberto Poblete Jofre (ur. 13 października 1963 w Santiago) – chilijski piłkarz występujący na pozycji napastnika, obecnie trener.
Kariera klubowa.
Poblete pochodzi ze stołecznego miasta Santiago i jest wychowankiem tamtejszego klubu Universidad de Chile. W pierwszym zespole zaczął grać jako dwudziestolatek i występował w nim przez trzy sezony, jednak nie odniósł większych sukcesów zarówno w lidze, jak i w rozgrywkach międzynarodowych. W 1986 roku wyjechał do Meksyku, gdzie spędził niemal całą karierę piłkarską, podpisując kontrakt z ekipą Puebla FC. W meksykańskiej Primera División zadebiutował 3 sierpnia 1986 w wygranym 3:1 spotkaniu z Necaxą i już w tym samym meczu zdobył pierwszego gola dla nowej drużyny. Od razu wywalczył sobie miejsce w wyjściowej jedenastce klubu, lecz zdobył tylko osiem goli i po roku został wypożyczony do rywala zza miedzy, Ángeles de Puebla. Tam został jednym z najlepszych strzelców ligi meksykańskiej, a dwanaście miesięcy później, po rozwiązaniu Ángeles, powrócił do Puebli. Tam kontynuował strzelecką passę, tworząc bardzo skuteczny duet atakujących ze swoim rodakiem, Jorge Araveną. Z ekipą prowadzoną przez trenera Manuela Lapuente w sezonie 1989/1990 zdobył mistrzostwo Meksyku oraz triumfował w rozgrywkach krajowego pucharu – Copa México. W tym samym roku został również zwycięzcą superpucharu kraju – Campeón de Campeones, a w 1991 roku wygrał najbardziej prestiżowe rozgrywki kontynentu, Puchar Mistrzów CONCACAF. W sezonie 1991/1992 odniósł swój ostatni sukces w barwach drużyny, kiedy to zanotował tytuł wicemistrza Meksyku.
Latem 1992 Poblete odszedł do drużyny Cruz Azul z siedzibą w stołecznym mieście Meksyk, w którym występował bez większych sukcesów przez rok, po czym przeszedł do Tiburones Rojos de Veracruz, gdzie w sezonie 1994/1995 dotarł do finału Copa México. Zaraz po tym sukcesie powrócił do zespołu, z którym notował największe osiągnięcia w karierze, Puebli. Ogółem w barwach tej drużyny strzelił 83 gole w 234 ligowych meczach, będąc czwartym najlepszym strzelcem w historii klubu i jest uznawany za jedną z legend klubowych. Podczas drugiego pobytu w Puebli nie potrafił jednak nawiązać do sukcesów odnoczonych z nią wcześniej i po dziesięciu latach gry za granicą powrócił do ojczyzny, podpisując umowę z CD O’Higgins z miasta Rancagua. Po upływie zaledwie pół roku powrócił jednak do Meksyku, gdzie występował jeszcze w drugoligowych ekipach Unión de Curtidores i Cruz Azul Hidalgo. Profesjonalną karierę piłkarską zakończył w wieku 35 lat.
Kariera trenerska.
Po zakończeniu kariery Poblete rozpoczął pracę jako trener, początkowo jako tymczasowy szkoleniowiec drugoligowego już Ángeles de Puebla w sezonie Invierno 2000. Później przez kilka lat był asystentem w kolejnej drużynie, której barwy reprezentował już jako piłkarz, Puebla FC. W latach 2002–2005 był ponadto jednym z radnych miasta Puebla. W połowie 2010 roku został szkoleniowcem innego klubu z tego miasta, drugoligowego Lobos BUAP, który prowadził przez pół roku bez większych osiągnięć. W 2011 roku był członkiem sztabu szkoleniowego argentyńskiego trenera Rubéna Omara Romano, początkowo asystując mu z Club Santos Laguna, a później w Club Atlas. W styczniu 2012 po raz kolejny został zatrudniony w Lobos BUAP, lecz tym razem odszedł ze stanowiska po zaledwie pięciu spotkaniach drugiej ligi meksykańskiej.
W październiku 2012 Poblete zastąpił Daniela Guzmána na stanowisku trenera Puebli, podejmując swoją pierwszą pracę szkoleniową w najwyższej klasie rozgrywkowej. Odszedł ze stanowiska już po dwóch meczach, w których zanotował remis i porażkę, jednak zaraz potem został asystentem nowego szkoleniowca Puebli, Manuela Lapuente. Z początkiem 2014 roku objął stanowisko trenera ekipy do lat dwudziestu tego klubu.

</doc>
<doc id="2808426" url="https://pl.wikipedia.org/wiki?curid=2808426" title="Hniezdne">
Hniezdne



</doc>
<doc id="2808429" url="https://pl.wikipedia.org/wiki?curid=2808429" title="Aikatsu!">
Aikatsu!

, skrót od – kolekcjonerska gra karciana firmy Bandai. Gra skupia się wokół korzystania z kolekcjonerskich kart przedstawiających różne ubrania, aby pomóc aspirującym idolkom przejść przez przesłuchania. Adaptacja anime wyprodukowana przez Sunrise rozpoczęła swoją emisję 8 października 2012 roku.
Opis fabuły.
Seria opowiada o dziewczynie imieniem Ichigo Hoshimiya, która wraz ze swoją najlepszą przyjaciółką Aoi Kiriyą zapisuje się do – szkoły dla początkujących idolek. Uczennice Akademii wykorzystują system Aikatsu, który polega na wybieraniu stroju przez idolki na swoje przesłuchania wykorzystując kombinację kart.

</doc>
<doc id="2808430" url="https://pl.wikipedia.org/wiki?curid=2808430" title="Jelena Jeżowa">
Jelena Jeżowa

Jelena Jeżowa (ur. 14 sierpnia 1977 w Melitopolu) – rosyjska siatkarka, grająca na pozycji libero.
Sukcesy klubowe.
Mistrzostwo Rosji:
Liga Mistrzyń:
Puchar Rosji:
Puchar CEV:

</doc>
<doc id="2808455" url="https://pl.wikipedia.org/wiki?curid=2808455" title="Coridodax">
Coridodax



</doc>
<doc id="2808456" url="https://pl.wikipedia.org/wiki?curid=2808456" title="Jadranka Budrović">
Jadranka Budrović

Jadranka Budrović (ur. 5 maja 1992) – serbska siatkarka, środkowa.
Obecnie występuje w drużynie Oktan Kezmarok Extraliga Słowacja.

</doc>
<doc id="2808460" url="https://pl.wikipedia.org/wiki?curid=2808460" title="Breakfast in America (piosenka)">
Breakfast in America (piosenka)

Breakfast In America - utwór brytyjskiej, progresywnej grupy rockowej Supertramp z albumu o tej samej nazwie wydany w 1979 roku. Był on przebojem zarówno w USA, jak i w Wielkiej Brytanii.
Piosenkę napisał Roger Hodgson, jeszcze jako nastolatek. Jednak jest on podpisany jako kompozycja duetu Hodgson/Davies. Davies chciał od nowa napisać tekst utworu, jednak Hodgson nie zgodził się na to gdyż uważał, że jest on nieodłączną częścią kompozycji i podkreśla niewinność jego dojrzewania. Tekst utworu opowiada o osobie która nigdy nie była w Ameryce i fantazjuje o tym.
Utwór "Cupid's Chokehold" zespołu Gym Class Heroes zawiera muzykę i fragmenty tekstu tej piosenki. Fragmentów utworu użył również wykonawca hip-hopowy, Drake w piosence pt. "Stunt Hard". Piosenkarz James Blunt wykonał ten utwór na żywo podczas jednego ze swoich koncertów. Wersję te można usłyszeć w wersji deluxe jego drugiego albumu "All The Lost Souls".

</doc>
<doc id="2808461" url="https://pl.wikipedia.org/wiki?curid=2808461" title="Błaże Ilijoski">
Błaże Ilijoski

Błaże Ilioski (ur. 9 lipca 1984 w Skopju) − macedoński piłkarz grający na pozycji napastnika. Od 2018 roku zawodnik klubu KF Shkupi. W reprezentacji Macedonii zadebiutował w 2005 roku.

</doc>
<doc id="2808463" url="https://pl.wikipedia.org/wiki?curid=2808463" title="Mina Popović">
Mina Popović

Mina Popović (ur. 16 września 1994 w Kraljevie) – serbska siatkarka, reprezentantka kraju, grająca na pozycji środkowej. 
Sukcesy klubowe.
Puchar Serbii:
Liga serbska:
Klubowe Mistrzostwa Świata:
Liga turecka:
Sukcesy reprezentacyjne.
Mistrzostwa Europy Kadetek:
Mistrzostwa Świata Kadetek:
Mistrzostwa Europy Juniorek:
Igrzyska Europejskie:
Puchar Świata:
Mistrzostwa Europy:
Igrzyska Olimpijskie:
Liga Narodów:
Mistrzostwa Świata:

</doc>
<doc id="2808465" url="https://pl.wikipedia.org/wiki?curid=2808465" title="Rozdroże pod Bielcem">
Rozdroże pod Bielcem

Rozdroże pod Bielcem na wysokości 779 m n.p.m., w południowo-zachodniej Polsce, Sudetach Zachodnich, Rudawach Janowickich, Górach Strużnickich.
"Rozdroże pod Bielcem" położone jest w południowo-środkowej części Rudaw Janowickich, na północny wschód od Przełęczy Rudawskiej oraz Rędzin, na południowy wschód od Strużnicy.
Węzeł skrzyżowań dróg leśnych (Droga Grzbietowa), łącząca Strużnice na zachód, Rędziny na południowy wschód, na południe Skalnik, na północ Starościńskie Skały oraz Polane Mniszkowską.
Rozdroże znajduje się obok szczytu Łopaty (793 m n.p.m. południowego zachodu) oraz kamieniołomu dolomitu (południowego wschodu).
Obszar w okolicy przełęczy porastają dolnoreglowe lasy świerkowe.
Turystyka.
Przez rozdroże prowadzi szlak turystyczny:

</doc>
<doc id="2808470" url="https://pl.wikipedia.org/wiki?curid=2808470" title="Nikolina Lukić">
Nikolina Lukić

Nikolina Lukić (ur. 18 sierpnia 1994) – serbska siatkarka, grająca na pozycji przyjmującej.
Sukcesy klubowe.
Puchar Serbii:
Mistrzostwo Serbii:
Superpuchar Serbii:
Sukcesy reprezentacyjne.
Mistrzostwa Europy Kadetek:
Mistrzostwa Świata Kadetek:
Mistrzostwa Europy Juniorek:

</doc>
<doc id="2808472" url="https://pl.wikipedia.org/wiki?curid=2808472" title="Yaci">
Yaci



</doc>
<doc id="2808473" url="https://pl.wikipedia.org/wiki?curid=2808473" title="Tupa">
Tupa



</doc>
<doc id="2808474" url="https://pl.wikipedia.org/wiki?curid=2808474" title="Sorgentinia">
Sorgentinia



</doc>
<doc id="2808475" url="https://pl.wikipedia.org/wiki?curid=2808475" title="Pseudothyrina">
Pseudothyrina



</doc>
<doc id="2808476" url="https://pl.wikipedia.org/wiki?curid=2808476" title="Patagonina">
Patagonina



</doc>
<doc id="2808477" url="https://pl.wikipedia.org/wiki?curid=2808477" title="Kronia">
Kronia



</doc>
<doc id="2808478" url="https://pl.wikipedia.org/wiki?curid=2808478" title="Cauque">
Cauque



</doc>
<doc id="2808479" url="https://pl.wikipedia.org/wiki?curid=2808479" title="Bachmannia">
Bachmannia



</doc>
<doc id="2808480" url="https://pl.wikipedia.org/wiki?curid=2808480" title="Austromenidia">
Austromenidia



</doc>
<doc id="2808481" url="https://pl.wikipedia.org/wiki?curid=2808481" title="Austroatherina">
Austroatherina



</doc>
<doc id="2808485" url="https://pl.wikipedia.org/wiki?curid=2808485" title="Portret infanta Ludwika Antoniego">
Portret infanta Ludwika Antoniego

Portret infanta Ludwika Antoniego (hiszp. "El infante don Luis de Borbón") – obraz olejny hiszpańskiego malarza Francisca Goi (1746–1828). Obecnie znajduje się w Madrycie, w prywatnej kolekcji książąt de Sueca.
Portret przedstawia infanta Ludwika Antoniego Burbona, brata Karola III. Infant popadł w niełaskę i został wydalony z madryckiego dworu, kiedy porzucił planowaną dla niego karierę duchownego i ożenił się z dużo młodszą aragońską hrabianką, Marią Teresę de Vallabriga y Rozas. Maria Teresa była córką kapitana aragońskiej kawalerii i hrabiny Josefy Stuart de Torresecas. Nie miała królewskiego rodowodu, dlatego małżeństwo uznano za morganatyczne, a infant i jego rodzina utracili liczne przywileje. Rodzina zamieszkała w Arenas de San Pedro, gdzie wokół infanta skupiali się znani malarze, pisarze i muzycy epoki. 
Relacje Goi z małżeństwem infantów były bardzo serdeczne. Ludwik Antoni i Maria Teresa byli dla niego nie tylko ważnymi zleceniodawcami, ale także mecenasami. Dwukrotnie zapraszali malarza (i jego żonę Josefę) do swojej posiadłości w Arenas de San Pedro i nie szczędzili mu pochwał i dowodów życzliwości. W latach 1783–1784 Goya wykonał dla nich 16 obrazów. W 1783 roku, przygotowując się do wykonania złożonego "Portretu rodziny infanta don Luisa", namalował dwa mniejsze portrety małżonków. Lewy profil Marii Teresy stanowił parę z prawym profilem Ludwika Antoniego. Pendanty powstały w sposób spontaniczny w przeciągu około jednej godziny każdy. 
Pomimo że był to jedynie szkic przygotowawczy, Goya wykonał go z dbałością o szczegóły. Precyzyjnie oddał zwłaszcza skórę twarzy niemłodego już infanta oraz jego perukę. Udało mu się również uchwycić nieco zmęczone spojrzenie Ludwika Antoniego, będące prawdopodobnie efektem rodzinnego sporu z Karolem III i przymusowego życia poza dworem. Dyskretnie zaznaczył rangę swojego modela – ułożona przy żabocie niebieska szarfa oznacza Order Karola III, a czerwona Order Złotego Runa, dwa najwyższe odznaczenia hiszpańskiej korony.

</doc>
<doc id="2808486" url="https://pl.wikipedia.org/wiki?curid=2808486" title="Sara Vojnić-Purčar">
Sara Vojnić-Purčar

Sara Vojnić-Purčar (ur. 16 stycznia 1996) – serbska siatkarka, przyjmująca.
Obecnie występuje w drużynie Crvena zvezda Belgrad.

</doc>
<doc id="2808487" url="https://pl.wikipedia.org/wiki?curid=2808487" title="Katarina Marinković">
Katarina Marinković

Katarina Marinković (ur. 4 kwietnia 1996) – serbska siatkarka, przyjmująca.
Obecnie występuje w drużynie Crvena zvezda Belgrad.

</doc>
<doc id="2808488" url="https://pl.wikipedia.org/wiki?curid=2808488" title="76,2 mm armata czołgowa D-56TM">
76,2 mm armata czołgowa D-56TM

Armata czołgowa D56-TM – 76,2 mm półautomatyczna armata czołgowa konstrukcji radzieckiej.
Armata stanowi uzbrojenie lekkiego czołgu pływającego PT-76. Przeznaczona do niszczenia siły żywej, środków ogniowych, pojazdów bojowych oraz burzenia lekkich schronów typu polowego.
Półautomatyka armaty działa na zasadzie odrzutu lufy. Bruzdowana monoblokowa lufa wyposażona w przedmuchiwacz i hamulec wylotowy. Posiada zamek klinowy z mechanizmem półsamoczynnego działania. Kołyska typu cylindrycznego. Oporopowrotnik posiada hydrauliczny opornik i pneumatyczny powrotnik. Mechanizm spustowy mechaniczny lub elektryczny.
Do strzelania z armaty stosuje się naboje scalone z pociskiem odłamkowo-burzącym i przeciwpancerno-smugowym. Do wycelowania armaty na cel służy celownik TSzK-66.

</doc>
<doc id="2808489" url="https://pl.wikipedia.org/wiki?curid=2808489" title="D-56TM">
D-56TM



</doc>
<doc id="2808490" url="https://pl.wikipedia.org/wiki?curid=2808490" title="Milica Kubura">
Milica Kubura

Milica Kubura (ur. 20 marca 1995 w Belgradzie) – serbska siatkarka, grająca na pozycji atakującej.
Sukcesy klubowe.
Puchar Serbii:
Mistrzostwo Serbii:
Puchar Niemiec:
Sukcesy reprezentacyjne.
Mistrzostwa Świata Kadetek:
Mistrzostwa Europy Juniorek:

</doc>
<doc id="2808491" url="https://pl.wikipedia.org/wiki?curid=2808491" title="Ljubica Kecman">
Ljubica Kecman

Ljubica Kecman (ur. 10 grudnia 1993) – serbska siatkarka, grająca na pozycji przyjmującej.
Sukcesy klubowe.
Puchar Serbii:
Mistrzostwo Serbii:

</doc>
<doc id="2808493" url="https://pl.wikipedia.org/wiki?curid=2808493" title="Jelena Novaković">
Jelena Novaković

Jelena Novaković (ur. 2 sierpnia 1996) – serbska siatkarka, grająca na pozycji atakującej.
Sukcesy klubowe.
Puchar Serbii:
Mistrzostwo Serbii:
Mistrzostwo Francji:
Puchar Francji:
Superpuchar Francji:
Sukcesy reprezentacyjne.
Mistrzostwa Europy Juniorek:

</doc>
<doc id="2808500" url="https://pl.wikipedia.org/wiki?curid=2808500" title="Maja Simić">
Maja Simić

Maja Simić (ur. 2 sierpnia 1995) – serbska siatkarka, rozgrywająca.
Obecnie występuje w drużynie Crvena zvezda Belgrad.

</doc>
<doc id="2808503" url="https://pl.wikipedia.org/wiki?curid=2808503" title="Teodora Pušić">
Teodora Pušić

Teodora Pušić (ur. 12 marca 1993 w Belgradzie) – serbska siatkarka, reprezentantka kraju, grająca na pozycji libero.
Sukcesy klubowe.
Puchar Serbii:
Liga serbska:
Memoriał Agaty Mróz-Olszewskiej:
Superpuchar Serbii:
Liga niemiecka:
Liga rumuńska:
Sukcesy reprezentacyjne.
Mistrzostwa Europy Juniorek:
Grand Prix:
Mistrzostwa Europy:
Mistrzostwa Świata:
Liga Narodów:

</doc>
<doc id="2808505" url="https://pl.wikipedia.org/wiki?curid=2808505" title="PKCS">
PKCS

PKCS – zbiór standardów kryptografii klucza publicznego opracowanych i opublikowanych przez firmę RSA Security począwszy od wczesnych lat 90. XX wieku.
Spółka opublikowała standardy, aby promować stosowanie technik kryptograficznych, do których ma (lub miała) patenty, jak na przykład algorytm RSA (patent wygasł z dniem 21 września 2000, a algorytm jest własnością domeny publicznej), schemat identyfikacji Schnorra i inne. Te standardy nie były standardami przemysłowymi, ponieważ firma zachowała nad nimi kontrolę. Jednak w ostatnich latach część z tych standardów została poddana procesom „sankcjonującym” przez organizacje normalizacyjne takie jak IETF czy grupa robocza X.509.

</doc>
<doc id="2808506" url="https://pl.wikipedia.org/wiki?curid=2808506" title="Nadica Dragutinović">
Nadica Dragutinović

Nadica Dragutinović (ur. 3 maja 1995) – serbska siatkarka, libero.
Obecnie występuje w drużynie Crvena zvezda Belgrad.

</doc>
<doc id="2808508" url="https://pl.wikipedia.org/wiki?curid=2808508" title="Júlia Milovits">
Júlia Milovits

Júlia Milovits (ur. 1 marca 1990 w Budapeszcie) – węgierska siatkarka, grająca na pozycji rozgrywającej. Od sezonu 2016/2017 występuje w rumuńskiej drużynie CSM Bukareszt.
Sukcesy klubowe.
Puchar Węgier:
Mistrzostwo Węgier:
Puchar Serbii:
Mistrzostwo Serbii:
Mistrzostwo Rumunii:

</doc>
<doc id="2808514" url="https://pl.wikipedia.org/wiki?curid=2808514" title="Wallada bint al-Mustakfi">
Wallada bint al-Mustakfi

Wallada właściwie Wallada bint al-Mustakfi (, ur. 994 w Kordobie – zm. 26 marca 1091) – arabska poetka i pisarka.
Księżniczka z Kordoby, córka jednego z ostatnich kalifów umajjadzkich Muhammada III al-Mustakfiego z Kordoby i chrześcijańskiej niewolnicy o imieniu Sukari. Była andaluzyjską poetką, pisała w języku arabskim. Po śmierci ojca w 1025 r. odziedziczyła jego majątek, który przypadł jej z powodu braku męskiego dziedzica. Spadek ten umożliwił jej niezależność oraz otworzenie „salonu literackiego” w Kordobie, gdzie gościła słynnych andaluzyjskich poetów i muzyków, nauczała też chętne kobiety, w tym niewolnice (m.in. Muhja bint al-Tajjani, córka sprzedawcy fig). Była symbolem wyzwolenia dla kobiet swoich czasów. Była blondynką, o jasnej karnacji i niebieskich oczach. Bardzo dumna ze swojej urody nie nosiła hidżabu. Nosiła przeźroczyste tuniki, wzbudzając swoim zachowaniem zgorszenie i kontrowersje. Przez wielu była krytykowana, jednak miała również swoich zwolenników. Jednym z wyrazów jej wolności było swobodne zachowanie seksualne. Nie ukrywała swoich związków z mężczyznami, w tym ze znanym poetą Ibn Zajdunem, czy z Ibn Abdūsem oraz Muhǧą. Nigdy nie wyszła za mąż, chociaż spędziła życie przy boku Ibn Abdūsem. Zmarła w jego pałacu.
Kiedy filozof mauretański i sędzi najwyższy miasta Ibn Rushd Awerroes, oskarżył ją o zachowanie nierządnicy, odpowiedziała aktem buntu. Na ramionach swojej sukienki miała wyhaftowany jeden ze swoich wierszy:
وأمشي مشيتي وأتيه تيهاً
وأعطي قبلتي من يشتهيها
Niestety zachowało się niewiele jej poezji. Spośród dziesięciu wierszy, które przetrwały, osiem związanych jest z Ibn Zajdunem.
W 1971 r. na placu El Campo Santo de los Mártires w Kordobie został umieszczony "Pomnik Kochanków" lub "Kochankowie", będący symbolicznym przedstawieniem rąk Ibn Zajduna i Wallady w 900 rocznicę śmierci poety.

</doc>
<doc id="2808520" url="https://pl.wikipedia.org/wiki?curid=2808520" title="Gabriela Souza">
Gabriela Souza



</doc>
<doc id="2808522" url="https://pl.wikipedia.org/wiki?curid=2808522" title="Daniele Cristine Marcelo de Oliveira">
Daniele Cristine Marcelo de Oliveira

Daniele Cristine Marcelo de Oliveira (ur. 4 listopada 1986 w São Paulo) – brazylijska siatkarka, grająca jako środkowa. Obecnie występuje w drużynie Grêmio de Vôlei Osasco.

</doc>
<doc id="2808529" url="https://pl.wikipedia.org/wiki?curid=2808529" title="Maria Salles">
Maria Salles



</doc>
<doc id="2808530" url="https://pl.wikipedia.org/wiki?curid=2808530" title="Elif Onur">
Elif Onur

Elif Onur (ur. 20 grudnia 1989 w Artvin, Turcja) – turecka siatkarka, przyjmująca. Obecnie występuje w drużynie Fenerbahçe SK.

</doc>
<doc id="2808538" url="https://pl.wikipedia.org/wiki?curid=2808538" title="Ratusz w Kłodawie">
Ratusz w Kłodawie

Ratusz w Kłodawie - późnoklasycystyczny ratusz miejski zlokalizowany w Kłodawie. Obiekt murowany, na planie kwadratu, zbudowany około 1820. Do budowy użyto materiałów rozbiórkowych z kościoła św. Idziego. Elewacja frontowa jest trójosiowa z balkonem wspartym na czterech kolumnach. W schodkowym szczycie w 1992 umieszczono herb miasta.
Wcześniej w tym miejscu stały ratusze drewniane, które często ulegały pożarom i przebudowom. Ostatnia budowla z drewna istniała w latach 1589-1789.
Ratusz pełnił rolę posterunku policji do jesieni 2015, kiedy to oddano do użytku nowy budynek przeznaczony dla tej formacji.

</doc>
<doc id="2808544" url="https://pl.wikipedia.org/wiki?curid=2808544" title="Karol III Tocco">
Karol III Tocco

Karol III Tocco ("Carlo III Tocco", ur. 1464, zm. 1518) – tytularny despota Arty i Zante.
Życiorys.
Był synem Leonarda III Tocco, ojciec Leonarda IV Tocco oraz Constantino Tocco; żonaty z Androniką Arianiti Komnen. Przebywał we Włoszech .

</doc>
<doc id="2808547" url="https://pl.wikipedia.org/wiki?curid=2808547" title="Mario Velarde">
Mario Velarde

Mario Velarde Velázquez (ur. 29 marca 1940 w mieście Meksyk, zm. 19 sierpnia 1997 tamże) – meksykański piłkarz występujący na pozycji środkowego pomocnika, w późniejszym czasie trener.
Kariera klubowa.
Velarde pochodzi z San Ángel, jednej z dzielnic miasta Meksyk i początkowo łączył grę w piłkę ze studiami księgowości na Narodowym Uniwersytecie Meksykańskim. Podczas trwającej czternaście lat kariery piłkarskiej był związany z dwoma stołecznymi drużynami – Club Necaxa i Pumas UNAM, w których barwach strzelił ponad siedemdziesiąt bramek w lidze meksykańskiej. W sezonie 1967/1968 wywalczył z Pumas największy klubowy sukces w karierze w postaci wicemistrzostwa kraju.
Kariera reprezentacyjna.
W 1962 roku Velarde został powołany przez selekcjonera Ignacio Trellesa na Mistrzostwa Świata w Chile, gdzie nie rozegrał jednak ani jednego spotkania, a jego drużyna odpadła z mundialu w fazie grupowej. W reprezentacji Meksyku zadebiutował dopiero siedem lat później, za kadencji szkoleniowca Raúla Cárdenasa, 5 listopada 1969 w wygranym 1:0 meczu towarzyskim z Belgią. Już w kolejnym występie zdobył swojego premierowego gola w kadrze narodowej, 11 listopada 1969 w wygranym 4:0 sparingu z Norwegią. W 1970 roku Cárdenas powołał go na Mistrzostwa Świata w Meksyku, podczas których pozostawał rezerwowym swojego zespołu, występując tylko w meczu fazy grupowej z Związkiem Radzieckim (0:0), a meksykańska drużyna, pełniąca rolę gospodarzy, zakończyła swój udział w światowym czempionacie na ćwierćfinale. Ogółem swój bilans reprezentacyjny Velarde zamknął na trzech zdobytych bramkach w piętnastu spotkaniach.
Kariera trenerska.
Po zakończeniu kariery Velarde został trenerem drużyn juniorskich klubu Pumas UNAM, a swoją karierę w roli samodzielnego szkoleniowca rozpoczął w 1983 roku jako selekcjoner reprezentacji Meksyku U-20, którą poprowadził wówczas na Młodzieżowych Mistrzostwach Świata w Meksyku. Na tym turnieju drużyna gospodarzy zanotowała remis i dwie porażki, kończąc udział w rozgrywkach już na fazie grupowej. W tym samym roku objął pierwszy zespół Pumas UNAM, który prowadził przez następne cztery lata. Jego jedynym osiągnięciem odniesionym z tym klubem był tytuł wicemistrza Meksyku w sezonie 1984/1985, kiedy to jego drużyna po finałowym dwumeczu z Américą (1:1, 0:0) w trzecim, rozstrzygającym spotkaniu rozgrywanym w Querétaro, przegrała 1:3 w wyniku kontrowersyjnych decyzji arbitra. W 1986 roku Velarde był asystentem serbskiego trenera reprezentacji, Bory Milutinovicia, podczas Mistrzostw Świata w Meksyku, gdzie jego drużyna odpadła w ćwierćfinale.
W 1987 Velarde został selekcjonerem reprezentacji Meksyku, którą poprowadził w piętnastu spotkaniach, odnosząc trzynaście zwycięstw i dwie porażki. W tamtym czasie kadra rozgrywała jedynie mecze towarzyskie, gdyż przez dyskwalifikację nałożoną przez FIFA za wystawianie zbyt starych piłkarzy w młodzieżowych reprezentacjach nie mogła brać udziału w eliminacjach do Mistrzostw Świata 1990. W 1989 został zastąpiony przez Alberto Guerrę. W 1988 roku, jeszcze podczas swojej pracy w drużynie narodowej, objął stołeczny klub Cruz Azul, z którym w sezonie 1988/1989 wywalczył wicemistrzostwo Meksyku, ponownie ulegając w dwumeczu finałowym Américe (2:3, 2:2). Później bez większych sukcesów prowadził jeszcze zespół Deportivo Toluca.
Był żonaty z Maríą Guadalupe González, miał trzy córki – Claudię, Gabrielę i Mónicę. Zmarł w wieku 57 lat w wyniku zawału mózgu.

</doc>
<doc id="2808549" url="https://pl.wikipedia.org/wiki?curid=2808549" title="Abdul Haji Abdul Latheef">
Abdul Haji Abdul Latheef

Abdul Haji Abdul Latheef (ur. 10 października 1970) – malediwski lekkoatleta, maratończyk, uczestnik Letnich Igrzysk Olimpijskich 1988.
Podczas Letnich Igrzysk Olimpijskich 1988 startował w biegu maratońskim, jednak zawodnik z Malediwów nie ukończył biegu i został niesklasyfikowany.

</doc>
<doc id="2808563" url="https://pl.wikipedia.org/wiki?curid=2808563" title="Zhang Xiaoyu">
Zhang Xiaoyu

Zhang Xiaoyu (; ur. 28 lipca 1991) – chińska siatkarka grająca jako przyjmująca. Obecnie występuje w drużynie Tianjin Bridgestone.

</doc>
<doc id="2808564" url="https://pl.wikipedia.org/wiki?curid=2808564" title="Li Ying">
Li Ying

Li Ying (; ur. 29 listopada 1988) – chińska siatkarka grająca jako przyjmująca. 
Podczas Mistrzostw Azji w Siatkówce Klubowej Kobiet w 2014 roku wraz z Tianjin Bohai Bank zdobyła srebrny medal i została nagrodzona jako "Najlepszy przeciwnik".
W latach 2015-2016 występowała w drużynie Tianjin Bridgestone.

</doc>
<doc id="2808570" url="https://pl.wikipedia.org/wiki?curid=2808570" title="Mindaugas Bastys">
Mindaugas Bastys

Mindaugas Bastys (ur. 29 stycznia 1965 w Joginiškiai w rejonie szakowskim) – litewski polityk, zootechnik, poseł na Sejm.
Życiorys.
W 1990 ukończył studia z zakresu zootechniki w Litewskiej Akademii Weterynaryjnej. W 2006 doktoryzował się na Litewskim Uniwersytecie Rolniczym. W latach 90. pracował w przedsiębiorstwach rolnych i przemysłowych, w latach 1998–2001 wykładał na Litewskiej Akademii Rolniczej.
Był działaczem Litewskiej Demokratycznej Partii Pracy, wraz z tym ugrupowaniem przystąpił w 2001 do Litewskiej Partii Socjaldemokratycznej. W 2000, 2003 i 2007 uzyskiwał mandat radnego rejonu szakowskiego. W wyborach parlamentarnych z 2000 po raz pierwszy został wybrany do Sejmu z ramienia lewicowej koalicji Algirdasa Brazauskasa. Pełnił funkcję obserwatora w Parlamencie Europejskim, a po akcesie Litwy do Unii Europejskiej formalnie od maja do lipca 2004 sprawował mandat eurodeputowanego V kadencji. W latach 2005–2006 był doradcą ministra rolnictwa, następnie do 2008 doradcą premiera. W wyniku wyborów parlamentarnych w 2008 po czteroletniej przerwie powrócił do Sejmu jako kandydat z ramienia LSDP. W 2012 i 2016 uzyskiwał reelekcję na kolejne kadencje.
W grudniu 2017 Sąd Konstytucyjny uznał, że polityk naruszył normy konstytucyjne, nie ujawniając swoich kontaktów z byłym pracownikiem KGB. W marcu 2018 w Sejmie wniosek o pozbawienie go mandatu nie został poparty przez wymaganą liczbę posłów. Mindaugas Bastys w tym samym miesiącu sam jednak zrezygnował z zasiadania w parlamencie. We wrześniu próbował odzyskać miejsce w parlamencie, wystartował w wyborach uzupełniających, przegrał jednak w drugiej turze głosowania z kandydatką konserwatystów.

</doc>
<doc id="2808572" url="https://pl.wikipedia.org/wiki?curid=2808572" title="Wang Ning">
Wang Ning

Wang Ning (; ur. 14 maja 1994) – chińska siatkarka grająca jako środkowa. Obecnie występuje w drużynie Tianjin Bridgestone.

</doc>
<doc id="2808573" url="https://pl.wikipedia.org/wiki?curid=2808573" title="Wang Jiamin">
Wang Jiamin

Wang Jiamin (; ur. 11 lutego 1995) – chińska siatkarka grająca jako środkowa. Obecnie występuje w drużynie Tianjin Bridgestone.

</doc>
<doc id="2808574" url="https://pl.wikipedia.org/wiki?curid=2808574" title="Bitwa pod Mbwila">
Bitwa pod Mbwila

Bitwa pod Mbwila miała miejsce 29 października 1665 r. w trakcie wojny domowej w Królestwie Konga. Była jednym z decydujących starć stoczonych przez Portugalczyków w podbitym kraju. Bitwa zakończyła się śmiercią miejscowego władcy (tzw. Mani Kongo) António I a jej wynik zadecydował o ostatecznym rozbiciu Królestwa na mniejsze podległe Portugalczykom prowincje.
Głównymi powodami wybuchu konfliktu był handel niewolnikami jakiego dopuszczali się od wielu lat Portugalczycy a także rezygnacja António I z respektowania wszystkich dotychczas zawartych z Portugalią układów i żądania przez niego zwrotu zajętych dotychczas ziem Konga.
Siły portugalskie i wspierające je miejscowe oddziały opozycji zebrały się w mieście Luanda (obecnie Angola). Dowództwo nad nimi objął Luis Lopes de Sequeira – żołnierz pochodzenia portugalsko-afrykańskiego. Siły Sequeiry liczyły 450 muszkieterów wyposażonych w dwa lekkie działa oraz oddział piechurów. Armia kongijska składała się z 380 strzelców, znaczną liczbę łuczników i piechoty. Władca kongijski na miejsce bitwy zabrał ze sobą całe państwowe archiwum oraz kasę, obawiając się przywłaszczenia funduszy przez jednego z uzurpatorów.
Do starcia doszło pod Mbwilą (Ambuilą). Portugalczycy pobili przeciwnika zadając mu znaczne straty. António I został ścięty a głowa Mani Kongo została publicznie wystawiona w jednej z kaplic w Zatoce Luanda. Do Lizbony jako trofea wysłano koronę i berło władcy. Po zwycięstwie pod Mbwilą ziemie Królestwa Konga dostały się pod kontrolę portugalską.

</doc>
<doc id="2808576" url="https://pl.wikipedia.org/wiki?curid=2808576" title="Piersna (Piotrowice koło Karwiny)">
Piersna (Piotrowice koło Karwiny)



</doc>
<doc id="2808579" url="https://pl.wikipedia.org/wiki?curid=2808579" title="Benediktas Juodka">
Benediktas Juodka

Benediktas Juodka (ur. 13 stycznia 1943 w Ucianie) – litewski naukowiec, profesor, biochemik, w latach 2002–2012 rektor Uniwersytetu Wileńskiego, poseł na Sejm Republiki Litewskiej.
Życiorys.
W 1968 ukończył studia chemiczne na Uniwersytecie Moskiewskim. Na tej samej uczelni uzyskiwał stopnie naukowe doktora i doktora habilitowanego. W 1982 został profesorem. Od 1969 zawodowo związany z Uniwersytetem Wileńskim, gdzie podjął pracę w Katedrze Biochemii i Biofizyki. W latach 1991–2001 pełnił funkcję prorektora uniwersytetu, następnie wykonywał obowiązki rektora. W 2002 został powołany na stanowisko rektora Uniwersytetu Wileńskiego. W 1987 powołany na członka korespondenta, a w 1990 na członka krajowego Litewskiej Akademii Nauk, był także prezesem tej instytucji w latach 1992–2003.
W wyborach parlamentarnych w 2012 Benediktas Juodka, urzędujący w dalszym ciągu na stanowisku rektora, wystartował do Sejmu z ramienia Litewskiej Partii Socjaldemokratycznej, uzyskując z listy krajowej tego ugrupowania mandat poselski.

</doc>
<doc id="2808580" url="https://pl.wikipedia.org/wiki?curid=2808580" title="Zbieranie manny">
Zbieranie manny



</doc>
<doc id="2808585" url="https://pl.wikipedia.org/wiki?curid=2808585" title="Ubiór specjalny lotników i personelu naziemnego Wojska Polskiego">
Ubiór specjalny lotników i personelu naziemnego Wojska Polskiego

Ubiór specjalny lotników i personelu naziemnego Wojska Polskiego – umundurowanie noszone przez lotników podczas lotu oraz techników lotniczych podczas wykonywania prac na lotnisku w Wojsku Polskim.
II Rzeczpospolita.
W okresie międzywojennym polscy lotnicy w powietrzu używali ubioru specjalnego, który składał się z: kombinezonu skórzanego na futrze, skórzanej czapki lotniczej oraz rękawic futrzanych. Natomiast podczas prac na lotnisku noszono ubiory robocze wykonane z drelichu. Nakryciem głowy był czarny beret w oznaką stopnia.
Polskie Siły Zbrojne na Zachodzie.
Wojsko Polskie we Francji jako ubioru roboczego do prac na lotnisku oraz specjalnego do latania używano kombinezonów brezentowych zapinanych na zamek błyskawiczny w kolorze khaki nakładanych na mundur. Do kombinezonów noszono furażerki lub granatowe berety.
W lotnictwie polskim w Wielkiej Brytanii do prac przy samolotach używano szarych kombinezonów. Ponadto mechanicy na lotnisku używali białych golfów oraz serdaków skórzanych nakładanych na zwykłe mundury. Podczas latania noszono skórzane kurtki na kożuszku z wykładanym kołnierzem futrzanym.
Ludowe Wojsko Polskie.
Lotnictwo ludowego Wojska Polskiego powstałe w roku 1943 na terenie ZSRR korzystało z ubioru do lotów wzoru radzieckiego. Piloci podczas lotu nosili: hełm lotniczy, kombinezon khaki podbity futrem i buty skórzano-filcowe lub skórzane na futrze. Natomiast ubiorem roboczym noszony na lotnisku był granatowy, szary lub zielony kombinezon nakładany na mundur oraz furażerka.
W późniejszym okresie wprowadzono własne wzory. Ubiorem specjalnym personelu latającego według Przepisów ubiorczych z 1972 roku była furażerka koloru stalowego (lub czapka futrzana w zimie), kurtka skórzana z podpinką futrzaną, bluza olimpijka, sweter i spodnie pilota, krawat, szalik, dwuczęściowy skórzany kombinezon, trzewiki pilota i rękawiczki. Ten sam dokument precyzował też ubiór specjalny dla personelu technicznego lotnisk. Ubiorem technika był: beret czarny lub czapka-pilotka technika, dwuczęściowy kombinezon technika, kurtka technika z podpinką, spodnie technika z podpinką, rękawiczki, trzewiki szeregowca (lub w zimie buty filcowo-gumowe).
Siły Zbrojne RP.
Ubiór specjalny nosi się w czasie wykonywania obowiązków służbowych z użyciem sprzętu wojskowego lub prac wymagających specjalistycznego wyposażenia ochronnego.
Ubiór specjalny przeznaczony dla lotników.
Nakrycie głowy.
Nakryciem głowy noszonym przez lotników wraz z ubiorem specjalnym niezależnie od rodzaju sił zbrojnych jest furażerka.
W Siłach Powietrznych obowiązuje furażerka wykonana z tkaniny w kolorze stalowym. Z przodu umieszcza się znak orła Sił Powietrznych wykonany metodą termonadruku na tkaninie zasadniczej koloru stalowego. Ponadto umieszcza się oznaczenie stopnia wykonane również techniką termonadruku.
W Lotnictwie Marynarki Wojennej furażerka wykonana z tkaniny w kolorze granatowym. Z przodu na furażerce umieszcza się znak orła Marynarki Wojennej. Ponadto umieszcza się oznaczenie stopnia wykonane techniką haftu komputerowego w kolorze złotym.
Natomiast żołnierze Lotnictwa Wojsk Lądowych do kombinezonu pilota noszą furażerki w maskowaniu wz. 93.
Bielizna pilota.
Koszulka pilota letnia wz. 505/MON i kalesony pilota letnie wz. 506/MON wykonane są z dzianiny wiskozowo-poliamidowej w kolorze khaki lub stalowym. Koszulka posiada długie rękawy zakończone ściągaczami.
Koszulka pilota zimowa wz. 507/MON i kalesony pilota zimowe wz. 508/MON wykonane są z dzianiny dwuprawej interlokowej (skład: 100% bawełna) w kolorze khaki lub stalowym. Krój taki sam jak przy bieliźnie letniej.
Kombinezon lotniczy.
Jednoczęściowy kombinezon pilota wz. 606A/MON występuje w trzech wariantach kolorystycznych: zielonym, pomarańczowym (używany przez Marynarkę Wojenną) oraz beżowym (model tropikalny, o nieco innym kroju).
Wykonywany jest z materiału trudnopalnego o składzie: 50% Kermel, 50% Wiskoza lub 92% Metaaramid, 5% Paraaramid, 3% P140. Kombinezon zapinany jest na zamek błyskawiczny. Posiada kieszenie zamykane na zamki błyskawiczne na klatce piersiowej, ramionach oraz nogawkach. Na lewym udzie umieszczony jest odpinany mapnik. Kombinezon posiada naszyte kawałki rzepu pozwalające na przypięcie oznak przynależności państwowej (naszywki z flagą RP), oznaki stopnia oraz oznaki identyfikacyjnej z nazwiskiem.
Pod kombinezon podczas złych warunków atmosferycznych zakłada się ocieplacz. W dobrych warunkach kombinezon zakłada się bezpośrednio na bieliznę.
Kurtka skórzana pilota.
Kurtka pilota wz. 613/MON wykonana jest z czarnej, naturalnej skóry. Posiada odpinaną podpinkę oraz kołnierz futrzany. Zapinana na zamek błyskawiczny, kryty listwą z napami.
Trzewiki pilota.
Trzewiki pilota występują w dwóch wariantach: letnim (wz. 921/MON) i zimowym (wz. 922/MON). Wykonane są ze skóry naturalnej w kolorze czarnym. Każdy trzewik ma z boku zamek błyskawiczny, ułatwiający szybkie zakładanie i ściąganie butów. Wariant zimowy ma dodatkowe ocieplenie.
Ubiór pilotów F-16.
Odmienny ubiór przysługuje pilotom F-16. Jego elementami są: kombinezon pilota samolotu F-16, rękawice pilota samolotu F-16, kurtka zimowa pilota samolotu F-16, kurtka letnia pilota samolotu F-16, kamizelka pilota samolotu F-16 oraz trzewiki pilota samolotu F-16.
Ubranie technika lotniczego.
Ubranie technika lotniczego składa się z: czapki, bluzy i spodni, narękawników, kurtki i spodni zimowych nieprzemakalnych oraz trzewików pilota.
Czapka technika lotniczego jest czapką typu bejsbolówka. Wykonana jest tkaniny w kolorze niebieskim. Z przodu umieszczony jest znak orła wojskowego. Ponadto na czapce umieszczono elementy odblaskowe. W zimie zastępowana jest czapką zimową lub czapką futrzaną.
Ubranie technika lotniczego składa się z bluzy i spodni wykonanych z tkaniny w kolorze niebieskim. Na lewej piersi umieszczony jest kawałek rzepu przeznaczony na przypięcie naszywki z oznaką stopnia.
Narękawniki ubrania technika lotniczego posiadają elementy odblaskowe. Narękawniki nakłada się na ubranie technika lotniczego.
W złych warunkach atmosferycznych personel techniczny nosi komplet nieprzemakalny (w zimie z podpinką). Ponadto personel lotniczy naziemny nosi takie same obuwie jak piloci.
Nowe elementy wprowadzone w roku 2012.
Rozporządzeniem MON z dnia 9 maja 2012 r. wprowadzono nowe wzory ubioru specjalnego pilota i techników lotniczych.
Wprowadzono:
Do wyczerpania zapasów magazynowych wydaje się obowiązujące do tej pory wzory.
Projekty wprowadzenia nowych elementów ubioru specjalnego pilotów.
W roku 2012 podjęto pracę nad wprowadzeniem w skład ubioru specjalnego lotników nowych kurtek, wykonanych z tkaniny paroprzepuszczalnej w kolorze zielonym. Testy polowe miały się odbyć we wrześniu 2012 roku.

</doc>
<doc id="2808588" url="https://pl.wikipedia.org/wiki?curid=2808588" title="Diecezja tiencińska">
Diecezja tiencińska

Diecezja tiencińska (łac. "Dioecesis Tienzinensis", chiń. 天主教天津教区) – rzymskokatolicka diecezja ze stolicą w Tiencinie, w Chińskiej Republice Ludowej. Biskupstwo jest sufraganią archidiecezji pekińskiej.
Historia.
27 kwietnia 1912 z mocy decyzji Piusa X, wyrażonej w brewe "Nobis in hac", erygowany został wikariat apostolski Przybrzeżnego Zhili. Dotychczas wierni z tych terenów należeli do wikariatu apostolskiego Północnego Zhili (obecnie archidiecezja pekińska).
3 grudnia 1924 zmieniono nazwę na "wikariat apostolski Tiencinu".
W wyniku reorganizacji chińskich struktur kościelnych, dokonanych przez Piusa XII bullą "Quotidie Nos", 11 kwietnia 1946 wikariat apostolski Tiencinu został podniesiony do godności diecezji i przyjął obecną nazwę.
Z 1950 pochodzą ostatnie pełne, oficjalne kościelne statystyki. Diecezja tiencińska liczyła wtedy:
Od zwycięstwa komunistów w chińskiej wojnie domowej w 1949 diecezja, podobnie jak cały prześladowany Kościół katolicki w Chinach, nie może normalnie działać. Nowe władze wygnały z kraju misjonarzy. Wśród nich był biskup tienciński Jeana de Vienne de Hautefeuille CM. W okresie rewolucji kulturalnej m.in. katedra została zamknięta i zdewastowana (w 1980 po rocznej renowacji ponownie otwarta dla wiernych).
W 1958 Patriotyczne Stowarzyszenie Katolików Chińskich powołało na biskupa duchownego, który nie miał papieskiego mandatu do sprawowania posługi ordynariusza. W 1963 przyjął on sakrę biskupią bez łączności ze Stolicą Świętą.
Na początku XX wieku wiele diecezji i zgromadzeń zakonnych nabyło w Tianjinie, ważnym mieście portowym, ok. 1,2 tys. nieruchomości, z których dochodów finansowano najuboższe misje. Po 1949 komuniści je skonfiskowali. Dziś zarabiają na nich lokalne władze.
Diecezja obecnie.
Do czerwca 2019 biskupem tiencińskim był Stephen Li Side wybrany i konsekrowany w 1982 w komunii ze Stolicą Apostolską, lecz w tajemnicy przed komunistycznymi władzami. Ze względu na brak uznania ze strony rządu bp. Li Side przebywał w areszcie domowym. Ponadto miał zakaz wjazdu do Tiencinu i sprawowania liturgii w miejscowej katedrze.
Biskup pomocniczy od 1982 Melchior Shi Hongzen, który również uznawany jest za prawowitego biskupa przez Rzym, lecz jego święcenia i co za tym idzie władza biskupia nie zostały zaakceptowane przez władze państwowe, także przebywa w areszcie domowym. Dodatkowo ma zakaz używania insygniów biskupich.
W diecezji jest 40 kapłanów, ok. 40 Sióstr Miłosierdzia, kilkudziesięciu seminarzystów i ok. 100 tys. wiernych.
Biskupi.
Biskupi bez mandatu papieskiego.
Diecezją rządził jeden, uznawany przez Stolicę Apostolską za nieprawowitego, antybiskup. Należał on do Patriotycznego Stowarzyszenia Katolików Chińskich i został mianowany z polecenia komunistycznych władz chińskich bez zgody papieża. Był to Li Depei, antybiskup od 1958 do 13 lipca 1991.

</doc>
<doc id="2808590" url="https://pl.wikipedia.org/wiki?curid=2808590" title="Diecezja Tiencin">
Diecezja Tiencin



</doc>
<doc id="2808592" url="https://pl.wikipedia.org/wiki?curid=2808592" title="Algis Strelčiūnas">
Algis Strelčiūnas

Algis Strelčiūnas (ur. 7 września 1960 w Wilnie) – litewski polityk, inżynier, urzędnik samorządowy, poseł na Sejm Republiki Litewskiej.
Życiorys.
Po odbyciu służby wojskowej w Armii Czerwonej w 1981 podjął studia w Wileńskim Instytucie Inżynierii Budownictwa, które ukończył w 1987 z tytułem zawodowym inżyniera mechanika. Do 1990 pracował w przedsiębiorstwie przewozowym i administracji gospodarczej. Później związany z administracją miejską Wilna, do 1992 był zastępcą burmistrza dzielnicy Poszyłajcie, następnie przez 19 lat do 2011 sprawował urząd burmistrza dzielnicy Leszczyniaki. W 2011 wszedł w skład rady miejskiej Wilna. W latach 2006–2012 przewodniczył organizacji samorządowców LSSA ("Lietuvos savivaldybių seniūnų asociacija").
W 1995 wstąpił do Związku Ojczyzny. W wyborach parlamentarnych w 2012 z rekomendacji tego ugrupowania uzyskał mandat poselski w okręgu jednomandatowym w Leszczyniakach. W 2016 i 2020 z powodzeniem ubiegał się o poselską reelekcję.

</doc>
<doc id="2808597" url="https://pl.wikipedia.org/wiki?curid=2808597" title="Wierzchowisko (gromada)">
Wierzchowisko (gromada)

Wierzchowisko (do 28 II 1956 "Sulisławice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzchowisko z siedzibą GRN w Wierzchowisku utworzono 29 lutego 1956 roku w powiecie miechowskim w woj. krakowskim w związku z przeniesieniem siedziby GRN gromady Sulisławice ze Sulisławic do Wierzchowiska i przemianowaniem jednostki na "gromada Wierzchowisko". Dla gromady ustalono 25 członków gromadzkiej rady narodowej.
1 stycznia 1958 gromadę przyłączono do powiatu olkuskiego w tymże województwie.
Gromadę zniesiono 31 grudnia 1961, a jej obszar włączono do nowo utworzonej gromady Wolbrom.

</doc>
<doc id="2808598" url="https://pl.wikipedia.org/wiki?curid=2808598" title="Seria 141 ČD">
Seria 141 ČD



</doc>
<doc id="2808599" url="https://pl.wikipedia.org/wiki?curid=2808599" title="Więzadło podstawowe macicy">
Więzadło podstawowe macicy

Więzadło podstawowe macicy (łac. "ligamentum cardinale uteri"), zwane także troczkiem macicy (łac. "retinaculum uteri") jest tkanką łączną przymacicza wzmocniona pasmami mięśniowymi, naczyniami i nerwami. Więzadła odchodzą z prawej i lewej strony, głównie z szyjki macicy i kierują się do ściany bocznej miednicy mniejszej. Stanowi część środkową łącznotkankowej płyty naczyniowo-nerwowej.

</doc>
<doc id="2808600" url="https://pl.wikipedia.org/wiki?curid=2808600" title="Zbieranie manny na pustyni">
Zbieranie manny na pustyni

Zbieranie manny na pustyni – obraz francuskiego malarza Nicolasa Poussina.
Temat obrazu został zaczerpnięty ze Starego Testamentu a wydarzenie zostało opisane w Księdze Wyjścia (16, 1-36) i Księdze Liczb (11, 7-9). Historia opowiada, jak to podczas przejścia przez pustynię Izraelitów, skończyły im się zapasy i w obliczu śmierci głodowej poczęli narzekać przeciwko Mojżeszowi i Aaronowi. Wieczorem w ich obozie pojawiło się ogromne stado przepiórek, a rano na ziemi pojawiły się drobne ziarna zboża o smaku placka z miodem – manna.
W całej swojej twórczości, Poussin namalował ok. dziewiętnaście obrazów ilustrujących życie Mojżesza. W dziele "Zbiór manny" skoncentrował się na przedstawieniu ludzkich różnych reakcji i kontrastów. Widać na nim i radość z powodu pojawienia się pokarmu, jak i cierpienie głodu; postacie skupione w małe grupki albo dziękują Bogu za cud (postacie stojące przed Mojżeszem i jego bratem Aaronem), albo walczą między sobą o mannę (dwaj chłopcy z lewej strony). Z prawej strony kobieta w niebieskiej sukni karmi piersią swoją matkę i jednocześnie pociesza swoje dziecko. Scena nawiązuje do motywu "Caritas Romana" zilustrowanego przez Rubensa.
O różnorodności emocji nagromadzonej w scenie pisał sam Poussin w liście do swojego przyjaciela Paula Fréarta de Chantelou w 1639 roku: 

</doc>
<doc id="2808602" url="https://pl.wikipedia.org/wiki?curid=2808602" title="Nuncjusze apostolscy w Nigerii">
Nuncjusze apostolscy w Nigerii

Nuncjusze apostolscy w Nigerii – nuncjusze apostolscy w Nigerii są reprezentantami Stolicy Apostolskiej przy rządzie Nigerii. Nuncjatura apostolska mieści się w Abudży przy Pope John Paul II, Crescen. Nigeria utrzymuje stosunki z Watykanem od 1960, czyli od momentu uzyskania niepodległości. 

</doc>
<doc id="2808603" url="https://pl.wikipedia.org/wiki?curid=2808603" title="Sulisławice (gromada w powiecie miechowskim)">
Sulisławice (gromada w powiecie miechowskim)

Sulisławice (od 29 II 1956 "Wierzchowisko") – dawna gromada (najmniejsza jednostka podziału terytorialnego Polskiej Rzeczypospolitej Ludowej w latach 1954–72) z siedzibą GRN w Sulisławicach.
Gromady, w których gromadzkie rady narodowe (GRN) były organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sulisławice z siedzibą GRN w Sulisławicach utworzono w powiecie miechowskim w woj. krakowskim, na mocy uchwały nr 24/IV/54 WRN w Krakowie z dnia 6 października 1954 (ogółem gromad na obszarze Polski zostało utworzonych 8759). W skład jednostki weszły obszary dotychczasowych gromad Brzozówka, Lgota Wielka, Sulisławice, Podlesice II i Wierzchowisko ze zniesionej gminy Szreniawa w tymże powiecie. Dla gromady ustalono 25 członków gromadzkiej rady narodowej.
Gromadę Sulisławice zniesiono 29 lutego 1956 w związku z przeniesieniem siedziby GRN z Sulisławic do Wierzchowiska i przemianowaniem jednostki na "gromada Wierzchowisko".

</doc>
<doc id="2808605" url="https://pl.wikipedia.org/wiki?curid=2808605" title="MashMish">
MashMish

MashMish – polski duet muzyczny założony w 2009. Tworzyli go wokalistka Małgorzata Bernatowicz i pianista Marcin Kuczewski.
Kariera muzyczna.
Duet powstał w 2009 roku. W 2011 roku wzięli udział w drugiej edycji programu "Must Be the Music. Tylko muzyka", gdzie dotarli do finału. Duet został określony przez Adama Sztabę jako „największe objawienie” drugiej edycji polsatowskiego talent show, a Elżbieta Zapendowska pochwaliła wokalistkę słowami: „Uwielbiam takie śpiewanie, Małgosiu. Jesteś moją faworytką, kupię co najmniej 10 egzemplarzy płyty i będę rozdawać”. 16 października 2012 ukazał się ich debiutancki album studyjny, zatytułowany po prostu "MashMish". W 2015 roku duet zakończył swoją działalność.

</doc>
<doc id="2808607" url="https://pl.wikipedia.org/wiki?curid=2808607" title="Seiko Golden Grand Prix">
Seiko Golden Grand Prix

Seiko Golden Grand Prix (dawniej "Kawasaki Super Meet", "Golden Grand Prix Kawasaki") – impreza lekkoatletyczna rozgrywana w Tokio, wchodząca w skład cyklu zawodów World Challenge Meetings. Po raz pierwszy zawody zorganizowano w 2011 roku, kiedy to głównym sponsorem była firma Seiko. Impreza zastąpiła mityngi Osaka Grand Prix. W latach 2011 i 2012 zawody rozgrywano na Todoroki Athletics Stadium w mieście Kawasaki, w 2013 roku imprezę przeniesiono na Stadion Olimpijski w Tokio.

</doc>
<doc id="2808608" url="https://pl.wikipedia.org/wiki?curid=2808608" title="Kościół św. Michała Archanioła w Skałągach">
Kościół św. Michała Archanioła w Skałągach

Kościół parafialny pw. św. Michała Archanioła – polski rzymskokatolicki kościół parafialny znajdujący się we wsi Skałągi, należący do dekanatu wołczyńskiego w diecezji kaliskiej.
Historia.
Kościół w Skałągach był już wzmiankowany w 1376 roku. W 1564 roku został przejęty przez protestantów. Obecny kościół został wybudowany w latach 1791–1792 w miejscu poprzedniego drewnianego, który zbudowano w 1691 roku, a zburzono w 1791. Wieżę zbudowano w 1880 roku. W 1927 roku świątynię odnowiono i częściowo powiększono. Do roku 1945 należał do protestantów a po zakończeniu II wojny światowej jest kościołem katolickim.
Architektura.
Budowla jest bez wyraźnych cech stylowych, orientowana, murowana i otynkowana. Wzniesiona na rzucie prostokąta z zaokrągloną ścianą od wschodu, na osi której znajduje się półkolista absyda. Zakrystia została wydzielona od wschodu ścianą ołtarzową. Od zachodu znajduje się wieża o kształcie kwadratu, w górnych jej kondygnacjach jest ośmioboczna. Wnętrze nakryte jest sufitem z fasetą. Chór muzyczny jest drewniany, wybrzuszony w części środkowej połączone z nim empory sięgają do połowy ścian nawy. Chór wsparty jest na dwóch kolumnach toskańskich i pięciu słupach.
Parapet posiada skromną dekorację rokokową z wyrytą datą odnowienia – 1948. Na zewnątrz podziały ścian są ramowe. Dach siodłowy z zaokrągloną połacią od wschodu, pokryty jest dachówką. Ołtarz główny nosi fragmenty barokowe oraz zawiera rzeźby dwóch aniołków z XVIII wieku.
W 2010 roku kościół przeszedł gruntowną renowację elewacji zewnętrznej oraz uporządkowany został pobliski teren.

</doc>
<doc id="2808609" url="https://pl.wikipedia.org/wiki?curid=2808609" title="Więzadło pęcherzowo-maciczne">
Więzadło pęcherzowo-maciczne

Więzadło pęcherzowo-maciczne (łac. "ligamentum vesicouterinum") – parzyste, niezbyt silne pasmo łącznotkankowe biegnące od przedniej powierzchni szyjki macicy do przodu, pod otrzewną zagłębienia pęcherzowo-macicznego, do dna pęcherza moczowego. Zawiera wiązki mięśniówki gładkiej – mięsień pęcherzowo-maciczny.

</doc>
<doc id="2808610" url="https://pl.wikipedia.org/wiki?curid=2808610" title="Kawasaki Super Meet">
Kawasaki Super Meet



</doc>
<doc id="2808611" url="https://pl.wikipedia.org/wiki?curid=2808611" title="Paul Terrio">
Paul Terrio

Paul Terrio (ur. 4 maja 1943 w Montrealu) – kanadyjski duchowny katolicki, biskup Saint Paul w latach 2012–2022.
Życiorys.
Święcenia kapłańskie otrzymał 23 maja 1970 i został inkardynowany do archidiecezji montrealskiej. Po kilkuletniej pracy w charakterze wikariusza przy archikatedrze został wykładowcą miejscowego kolegium, zaś w latach 1983–1994 wykładał w seminarium w Brasílii. Od 1995 pracował jako duszpasterz parafialny w Edmonton i w 2001 uzyskał inkardynację do tamtejszej archidiecezji. W 2012 mianowany kierownikiem instytutu teologicznego w Edmonton.
18 października 2012 papież Benedykt XVI mianował go ordynariuszem diecezji Saint Paul. Sakry biskupiej udzielił mu 12 grudnia 2012 arcybiskup metropolita Edmonton – Richard William Smith. 15 września 2022 papież Franciszek przyjął jego rezygnację z pełnionego urzędu, złożoną ze względu na wiek. 

</doc>
<doc id="2808613" url="https://pl.wikipedia.org/wiki?curid=2808613" title="Więzadło odbytniczo-maciczne">
Więzadło odbytniczo-maciczne

Więzadło odbytniczo-maciczne (łac. "ligamentum rectouterinum"), zwane też więzadłem krzyżowo-macicznym – parzyste, silne pasmo łącznotkankowe biegnące od tylnej powierzchni szyjki macicy ku tyłowi do ściany bocznej odbytnicy i przyczepiające się do powierzchni miednicznej kości krzyżowej na wysokości IV kręgu krzyżowego. Zawiera mięsień odbytniczo-maciczny (łac. "m. rectouterinus"). Opisywane więzadło wypukla fałd odbytniczo-maciczny, stanowiąc granicę zagłębienia odbytniczo-macicznego. Więzadło odbytniczo-maciczne utrzymuje przodopochylenie macicy we właściwych granicach.

</doc>
<doc id="2808615" url="https://pl.wikipedia.org/wiki?curid=2808615" title="Bukowno-Wieś (gromada)">
Bukowno-Wieś (gromada)



</doc>
<doc id="2808616" url="https://pl.wikipedia.org/wiki?curid=2808616" title="Meeting Grand Prix IAAF de Dakar">
Meeting Grand Prix IAAF de Dakar

Meeting Grand Prix IAAF de Dakar – mityng lekkoatletyczny, który odbywał się w stolicy Senegalu Dakarze do 2011 roku na stadionie Stade Leopold Senghor. Wówczas rozegrano tutaj ostatni mityng z cyklu World Challenge Meetings. Mityng w Dakarze został zastąpiony zawodami w Ponce Grand Prix w Ponce.

</doc>
<doc id="2808618" url="https://pl.wikipedia.org/wiki?curid=2808618" title="Stearman XA-21">
Stearman XA-21

Stearman XA-21 (oznaczenie fabryczne Model X-100) − prototypowy samolot bombowy zaprojektowany i zbudowany w zakładach Stearman Aircraft w 1939. Samolot powstał w odpowiedzi na zapotrzebowanie United States Army Air Corps (USAAC) na lekki bombowiec/samolot szturmowy.Samolot nie wszedł do produkcji seryjnej z powodu niewystarczających osiągów, zbudowano tylko jeden prototyp.
Tło historyczne.
W marcu 1938 USAAC ogłosił konkurs na nowy lekki bombowiec (w niektórych źródłach określany jako średni bombowiec). Według specyfikacji USAAC (Circular Proposal 38-385/Specification Number 98-102) miał być to dwusilnikowy samolot o zasięgu przynajmniej 1200 mil (promieniu działania 600 mil), prędkości przelotowej wynoszącej przynajmniej 200 mil na godzinę i udźwigu bomb wynoszącym przynajmniej 1200 funtów (odpowiednio - 1931 km, 321 km/h i 544kg). Jedną z wytwórni która zdecydował się wziąć udział w konkursie była firma Stearman Aircraft. Jeszcze w czasie trwania prac projektowych została ona przejęta przez Boeinga, ale powstały samolot nosił nazwę macierzystej firmy. Był to pierwszy jednopłat o całkowicie metalowej konstrukcji zaprojektowany przez Stearmana. Oprócz Modelu X-100 do konkursu stanęły jeszcze trzy inne samoloty - Douglas Model 7B (późniejszy Douglas A-20 Havoc), Martin 167 (późniejszy Martin Maryland) i North American NA-40.
Opis konstrukcji.
Stearman Model X-100 był dwusilnikowym górnopłatem o konstrukcji klasycznej, całkowicie metalowej. Samolot miał proste, zbieżne skrzydła, na prawie całej długości krawędzi spływu umieszczono klapy Fawlera.
Elektrycznie sterowane podwozie samolotu miało układ klasyczny z kołem ogonowym, podwozie główne składało się do tyłu do gondoli silnikowych, część kół wystawała na zewnątrz po wciągnięciu podwozia. 
Załogę samolotu stanowiły trzy osoby - pilot, bombardier/strzelec i radiooperator/strzelec. W pierwszej wersji samolotu pilot zajmował pozycję bezpośrednio na bombardierem w przeszklonym nosie samolotu.
Uzbrojenie obronne stanowiło pięć karabinów maszynowych kalibru 7,62 mm, samolot uzbrojony był także w cztery nieruchome karabiny maszynowe strzelające do przodu umieszczone po dwa w każdym skrzydle.
Napęd samolotu stanowiły eksperymentalne, 14-cylindrowe silniki gwiazdowe typu Pratt &amp; Whitney R-2180-7 o mocy 1400 KM każdy z metalowymi śmigłami Hamilton Standard.
Historia.
Model X-100 został dostarczony do bazy USAAC Wright Field w kwietniu 1939, gdzie został zakupiony przez Armię i otrzymał oznaczenie X-21 (numer seryjny 40-141). W czasie oblatywania samolotu przez pilotów Armii był on krytykowany za nietypowy układ kokpitu pilota, który został oceniony jako niezadowalający i X-21 został zwrócony do zakładów Stearman-Boeing, gdzie został nieco przebudowany do standardowej konfiguracji z osobą kabiną pilota.
Ze wszystkich modeli zgłoszonych do konkursu Stearman miał najniższą prędkość maksymalną, a po ostatecznym anulowaniu konkursu (dowództwo USAAC zadecydowało o zamówieniu Douglasa A-20) zaprzestano dalszych prac rozwojowych nad tym samolotem.

</doc>
<doc id="2808619" url="https://pl.wikipedia.org/wiki?curid=2808619" title="Milonki (gromada)">
Milonki (gromada)

Milonki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Milonki z siedzibą GRN w Milonkach utworzono 31 grudnia 1959 w powiecie olkuskim w woj. krakowskim z obszaru zniesionych gromad Zadroże i Wielmoża. 
31 grudnia 1961 ze wsi Wielmoża w gromadzie Milonki wyłączono Kolonię Podzamcze włączając ją do gromady Sułoszowa w tymże powiecie.
W kwietniu 1969 dla gromady ustalono 18 członków gromadzkiej rady narodowej. 1 stycznia 1970 gromada składała się ze wsi: Milonki, Tarnawa, Wielmoża, Zadroże i Zagórowa.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2808620" url="https://pl.wikipedia.org/wiki?curid=2808620" title="Wodąca (gromada)">
Wodąca (gromada)

Wodąca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wodąca z siedzibą GRN w Wodącej (obecnie część miasta Bukowno) utworzono 31 grudnia 1959 w powiecie olkuskim w woj. krakowskim z obszaru zniesionych gromad Bukowno-Wieś i Podlipie. 
W kwietniu 1969 dla gromady ustalono 18 członków gromadzkiej rady narodowej.
1 stycznia 1970 gromada składała się ze wsi: (Stare) Bukowno, Podlipie i Wodąca.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2808621" url="https://pl.wikipedia.org/wiki?curid=2808621" title="Ponce Grand Prix">
Ponce Grand Prix

Ponce Grand Prix – mityng lekkoatletyczny wchodzący w cykl zawodów World Challenge Meetings. Zawody te rozgrywane są w Ponce na stadionie Estadio Francisco Montaner.
Stadion Estadio Francisco Montaner był gospodarzem mistrzostw ibero-amerykańskich w lekkoatletyce w 2006 roku, kiedy to po złoty medal sięgał Javier Culson – brązowy medalista Igrzysk Olimpijskich z Londynu.

</doc>
<doc id="2808622" url="https://pl.wikipedia.org/wiki?curid=2808622" title="Myometrium">
Myometrium

Myometrium () – błona mięśniowa macicy. Najgrubsza warstwa ściany macicy tworząca mięsień maciczny. Składa się ze zwartego układu pęczków mięśniowych gładkich, wśród których występuje znikoma ilość tkanki łącznej, głównie w otoczeniu licznych naczyń krwionośnych. Błona mięśniowa jest jednocześnie błoną naczyniową.
Grubość myometrium wynosi 1–1,5 cm, wyróżnia się trzy warstwy:

</doc>
<doc id="2808625" url="https://pl.wikipedia.org/wiki?curid=2808625" title="Lawler">
Lawler



</doc>
<doc id="2808626" url="https://pl.wikipedia.org/wiki?curid=2808626" title="Perimetrium">
Perimetrium

Perimetrium (zwane również omaciczem) – błona surowicza zbudowana z nabłonka jednowarstwowego płaskiego (mesothelium). Jest to część otrzewnej, która pokrywa powierzchnię tylną odcinka nadpochwowego szyjki, cieśń, trzon, dno macicy oraz następnie powierzchnię przednią trzonu, skąd nie dochodząc do szyjki macicy na wysokości cieśni przerzuca się na pęcherz moczowy. Perimetrium leży na cienkiej warstwie tkanki łącznej włóknistej, przechodzącej z jednej strony w tkankę luźną więzadła szerokiego macicy, z drugiej łączącej się z błoną mięśniową macicy.

</doc>
<doc id="2808629" url="https://pl.wikipedia.org/wiki?curid=2808629" title="Anna Yermina">
Anna Yermina



</doc>
<doc id="2808630" url="https://pl.wikipedia.org/wiki?curid=2808630" title="Svetlana Vasilyeva">
Svetlana Vasilyeva



</doc>
<doc id="2808634" url="https://pl.wikipedia.org/wiki?curid=2808634" title="Poręba Górna (gromada)">
Poręba Górna (gromada)

Poręba Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Poręba Górna z siedzibą GRN w Porębie Górnej utworzono 1 sierpnia 1955 w powiecie miechowskim w woj. krakowskim z części obszarów wyłączonych z gromady Mostek w tymże powiecie, a mianowicie: wsi Poręba Górna i Zasępiec oraz części wsi Budzyń położonej na zachód od osi drogi Glanów–Lgota Wielka. Dla gromady ustalono 16 członków gromadzkiej rady narodowej.
1 stycznia 1958 gromadę przyłączono do powiatu olkuskiego w tymże województwie.
31 grudnia 1959 do gromady Poręba Górna przyłączono wieś Porąbka ze zniesionej gromady Sucha w powiecie olkuskim.
31 grudnia 1961 z gromady Poręba Górna wyłączono wieś Porąbka włączając ją do gromady Jangrot, po czym gromadę Poręba Górna zniesiono, włączając jej (pozostały) obszar do nowo utworzonej gromady Wolbrom.

</doc>
<doc id="2808635" url="https://pl.wikipedia.org/wiki?curid=2808635" title="After Action">
After Action

After Action – pierwszy solowy album polskiego pianisty jazzowego Wojciecha Groborza. Nagrania Tria Wojtka Groborza zarejestrowane zostały w październiku 1986 w Sali Koncertowej Akademii Muzycznej im. Fryderyka Chopina w Warszawie. Nagrania są akustyczne, bez użycia dodatkowych urządzeń technicznych. LP został wydany w 1986 przez wytwórnię PolJazz jako jedno z wydawnictw Klubu Płytowego.

</doc>
<doc id="2808636" url="https://pl.wikipedia.org/wiki?curid=2808636" title="Mostek (gromada)">
Mostek (gromada)

Mostek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mostek z siedzibą GRN w Mostku utworzono – jako jedną z 8759 gromad na obszarze Polski – w powiecie miechowskim w woj. krakowskim, na mocy uchwały nr 24/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Budzyń, Mostek, Poręba Górna i Zasępiec ze zniesionej gminy Szreniawa w tymże powiecie. Dla gromady ustalono 16 członków gromadzkiej rady narodowej.
1 sierpnia 1955 z gromady Mostek wyłączono wsie Poręba Górna i Zasępiec oraz część wsi Budzyń położoną na zachód od osi drogi Glanów–Lgota Wielka i z obszarów tych wsi utworzono nową gromadę Poręba Górna; do gromady Mostek przyłączono natomiast wsie Buk i Zawadka z gromady Chobędza w tymże powiecie.
Gromadę zniesiono 31 grudnia 1961, a jej obszar włączono do gromady Gołcza.

</doc>
<doc id="2808637" url="https://pl.wikipedia.org/wiki?curid=2808637" title="Otola (gromada)">
Otola (gromada)

Otola (do 30 XII 1961 "Jeziorowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Otola z siedzibą GRN w Otoli utworzono 31 grudnia 1961 roku w powiecie olkuskim w woj. krakowskim w związku z przeniesieniem siedziby GRN gromady Jeziorowice z Jeziorowic do Otoli i przemianowaniem jednostki na "gromada Otola"; równocześnie do gromady Otola przyłączono obszar zniesionej gromady Dobraków.
W kwietniu 1969 dla gromady ustalono 15 członków gromadzkiej rady narodowej. 1 stycznia 1970 gromada składała się ze wsi: Dobraków, Jeziorowice, Małoszyce, Otola, Podleśna i Wierzbica.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2808638" url="https://pl.wikipedia.org/wiki?curid=2808638" title="Witeradów (gromada)">
Witeradów (gromada)

Witeradów (do 30 XII 1961 "Żurada") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Witeradów z siedzibą GRN w Witeradowie utworzono 31 grudnia 1961 roku w powiecie olkuskim w woj. krakowskim w związku z przeniesieniem siedziby GRN gromady Żurada z Żurady do Witeradowa i przemianowaniem jednostki na "gromada Witeradów"; równocześnie do gromady Witeradów przyłączono wieś Gorenice ze znoszonej gromady Gorenice.
W kwietniu 1969 dla gromady ustalono 18 członków gromadzkiej rady narodowej. 1 stycznia 1970 gromada składała się ze wsi: Gorenice, Niesułowice, Witeradów i Żurada.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2808639" url="https://pl.wikipedia.org/wiki?curid=2808639" title="Wolbrom (gromada)">
Wolbrom (gromada)

Wolbrom – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wolbrom z siedzibą GRN w mieście Wolbrom (nie wchodzącym w skład gromady) utworzono 31 grudnia 1961 w powiecie olkuskim w woj. krakowskim z obszarów zniesionych gromad Poręba Górna (bez wsi Porąbka) i Wierzchowisko; równocześnie do nowo utworzonej gromady Wolbrom przyłączono wieś Chełm ze znoszonej gromady Gołaczewy.
W kwietniu 1969 dla gromady ustalono 18 członków gromadzkiej rady narodowej. 1 stycznia 1970 gromada składała się ze wsi: Brzozówka, Budzyń, Chełm, Lgota Wielka, Podlesice II, Poręba Górna, Sulisławice, Wierzchowisko i Zasępiec.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1931 roku gminę Wolbrom.

</doc>
<doc id="2808640" url="https://pl.wikipedia.org/wiki?curid=2808640" title="Rezerwa wirująca">
Rezerwa wirująca



</doc>
<doc id="2808642" url="https://pl.wikipedia.org/wiki?curid=2808642" title="Bohdaniwka (rejon czernihiwski)">
Bohdaniwka (rejon czernihiwski)

Bohdaniwka (ukr. "Богданівка") – wieś na Ukrainie w obwodzie zaporoskim, siedziba władz rejonu czernihiwskiego.
Miejscowość założona w 1835.

</doc>
<doc id="2808643" url="https://pl.wikipedia.org/wiki?curid=2808643" title="Bolesław (gromada w powiecie olkuskim, 1969–1972)">
Bolesław (gromada w powiecie olkuskim, 1969–1972)

Bolesław – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bolesław z siedzibą GRN w Bolesławiu utworzono 1 stycznia 1969 w powiecie olkuskim w woj. krakowskim z obszaru zniesionych gromad Krzykawa i Pomorzany oraz ze zniesionego osiedla Bolesław.
W kwietniu 1969 dla gromady ustalono 27 członków gromadzkiej rady narodowej. 1 stycznia 1970 gromada składała się ze wsi: Bolesław, Krzykawa, Krzykawka, Małobądź i Pomorzany.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano zniesioną w 1954 roku gminę Bolesław.
Uwaga: Jednostka o nazwie "gromada Bolesław" – lecz o zupełnie innym obszarze – istniała też w latach 1954–55; w 1956 roku utworzono z jej obszaru osiedle Bolesław.

</doc>
<doc id="2808644" url="https://pl.wikipedia.org/wiki?curid=2808644" title="Bojowe">
Bojowe

Bojowe (ukr. "Бойове") – wieś na Ukrainie w obwodzie zaporoskim, siedziba władz rejonu czernihiwskiego.
Miejscowość założona w 1862.

</doc>
<doc id="2808645" url="https://pl.wikipedia.org/wiki?curid=2808645" title="Werchnij Tokmak">
Werchnij Tokmak

Werchnij Tokmak (ukr. "Верхній Токмак") – wieś na Ukrainie w obwodzie zaporoskim, siedziba władz rejonu czernihiwskiego.
Miejscowość została założona w 1790 roku.

</doc>
<doc id="2808646" url="https://pl.wikipedia.org/wiki?curid=2808646" title="Cmentarz Miejski">
Cmentarz Miejski



</doc>
<doc id="2808647" url="https://pl.wikipedia.org/wiki?curid=2808647" title="Władiwka">
Władiwka

Władiwka (ukr. "Владівка") – wieś na Ukrainie w obwodzie zaporoskim, siedziba władz władiwskiej silskiej rady. Miejscowość założona w 1836.

</doc>
<doc id="2808648" url="https://pl.wikipedia.org/wiki?curid=2808648" title="Archidiecezja Edmonton">
Archidiecezja Edmonton

Archidiecezja edmontońska (łac.: "Archidioecesis Edmontonensis") – rzymskokatolicka archidiecezja kanadyjska położona w południowo-zachodniej części kraju, obejmująca swoim zasięgiem centralną część terytorium prowincji Alberta. Siedziba arcybiskupa znajduje się w katedrze św. Józefa w Edmonton.
Historia.
Archidiecezja Edmonton wywodzi się z diecezji Saint Albert erygowanej 22 września 1871 r. przez papieża Piusa IX jako sufragania archidiecezji Quebecu. Diecezja powstała poprzez wyłączenie z terytorium diecezji Saint Boniface.
30 listopada 1912 r. z terytorium diecezji Saint Albert wydzielono diecezję Calgary, jednocześnie diecezja Saint Albert została przez papieża Piusa X podniesiona do rangi archidiecezji pod nową nazwą archidiecezji Edmonton.
17 lipca 1948 r. z terytorium archidiecezji Edmonton wydzielono diecezję Saint Paul.

</doc>
<doc id="2808649" url="https://pl.wikipedia.org/wiki?curid=2808649" title="Gromada Ciche">
Gromada Ciche



</doc>
<doc id="2808651" url="https://pl.wikipedia.org/wiki?curid=2808651" title="Gromada Białka">
Gromada Białka



</doc>
<doc id="2808654" url="https://pl.wikipedia.org/wiki?curid=2808654" title="Gromada Harklowa">
Gromada Harklowa



</doc>
<doc id="2808655" url="https://pl.wikipedia.org/wiki?curid=2808655" title="Gromada Jabłonka">
Gromada Jabłonka

"także:"

</doc>
<doc id="2808656" url="https://pl.wikipedia.org/wiki?curid=2808656" title="Gromada Krościenko">
Gromada Krościenko

"także:"

</doc>
<doc id="2808657" url="https://pl.wikipedia.org/wiki?curid=2808657" title="Gromada Lasek">
Gromada Lasek



</doc>
<doc id="2808658" url="https://pl.wikipedia.org/wiki?curid=2808658" title="Gromada Odrowąż">
Gromada Odrowąż



</doc>
<doc id="2808660" url="https://pl.wikipedia.org/wiki?curid=2808660" title="Gromada Witów">
Gromada Witów



</doc>
<doc id="2808661" url="https://pl.wikipedia.org/wiki?curid=2808661" title="Gromada Zubrzyca">
Gromada Zubrzyca

Zobacz też: gromada Zubrzyce

</doc>
<doc id="2808662" url="https://pl.wikipedia.org/wiki?curid=2808662" title="Ariadna Szyrinkina">
Ariadna Szyrinkina

Ariadna Jewgienjewna Szyrinkina, ros. Ариадна Евгеньевна Ширинкина (ur. w 1917 r. w Charkowie, zm. w 1990 r. we Frankfurcie nad Menem) – rosyjska działaczka emigracyjna, współpracownik Sonderstab „R” podczas II wojny światowej.
W 1920 r. jej rodzina wyjechała z Rosji. W 1935 r. A. J. Szyrinkina ukończyła gimnazjum rosyjsko-serbskie w Zagrzebiu, po czym rozpoczęła studia medyczne na miejscowym uniwersytecie. Z powodu trudności materialnych nie ukończyła ich. W 1936 r. wstąpiła do Narodowego Związku Pracujących (NTS). Wkrótce weszła w skład kierownictwa oddziału jugosłowiańskiego NTS. Pracowała jako maszynotypistka w redakcjach pism NTS „Za Rossiju” i „Za Rodinu”.
Po ataku wojsk niemieckich na ZSRR 22 czerwca 1941 r., przedostała się poprzez Warszawę na okupowane tereny tego państwa, prowadząc tam półkonspiracyjną działalność. Została współpracownikiem Sonderstab „R”. Dwa razy była aresztowana przez Niemców. W 1944 r. ewakuowała się do Niemiec. Prowadziła następnie szkolenia wywiadowcze kobiet w niemieckiej szkole wywiadowczej koło St. Johann in Tirol.
Po zakończeniu wojny zamieszkała w Ratyzbonie. Kontynuowała działalność w NTS. W 1947 r. wyjechała do Belgii. W 1951 r. z polecenia władz NTS przybyła do Limburga, gdzie zaangażowała się w działania tzw. Zakrytego Sektora NTS (przerzucanie agentów do ZSRR i propaganda antysowiecka). W II poł. lat 70. była pracownicą Sekretariatu Biura Wykonawczego NTS. Jednocześnie wchodziła w skład kierownictwa oddziału niemieckiego NTS. Była też redaktorem pisma „Wstreiczi”.

</doc>
<doc id="2808663" url="https://pl.wikipedia.org/wiki?curid=2808663" title="Gromada Mogilno">
Gromada Mogilno



</doc>
<doc id="2808664" url="https://pl.wikipedia.org/wiki?curid=2808664" title="Gromada Moszczenica">
Gromada Moszczenica

"także:"

</doc>
<doc id="2808666" url="https://pl.wikipedia.org/wiki?curid=2808666" title="Gromada Piątkowa">
Gromada Piątkowa



</doc>
<doc id="2808667" url="https://pl.wikipedia.org/wiki?curid=2808667" title="Gromada Przysietnica">
Gromada Przysietnica



</doc>
<doc id="2808668" url="https://pl.wikipedia.org/wiki?curid=2808668" title="Gromada Siedlce">
Gromada Siedlce



</doc>
<doc id="2808669" url="https://pl.wikipedia.org/wiki?curid=2808669" title="Gromada Tropie">
Gromada Tropie



</doc>
<doc id="2808670" url="https://pl.wikipedia.org/wiki?curid=2808670" title="Gromada Łącko">
Gromada Łącko



</doc>
<doc id="2808671" url="https://pl.wikipedia.org/wiki?curid=2808671" title="Chobędza (gromada)">
Chobędza (gromada)

Chobędza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chobędza z siedzibą GRN w Chobędzy utworzono – jako jedną z 8759 gromad na obszarze Polski – w powiecie miechowskim w woj. krakowskim, na mocy uchwały nr 24/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Buk, Chobędza, Kamienica, Ulina Wielka i Zawadka ze zniesionej gminy Rzerzuśnia w tymże powiecie. Dla gromady ustalono 18 członków gromadzkiej rady narodowej.
1 sierpnia 1955 z gromady Chobędza wyłączono wsie Buk i Zawadka włączając je do gromady Mostek w tymże powiecie.
Gromadę zniesiono 31 grudnia 1961, a jej obszar włączono do gromad Szreniawa (wieś Kamienica) i Gołcza (wsie Ulina Wielka i Chobędza).

</doc>
<doc id="2808672" url="https://pl.wikipedia.org/wiki?curid=2808672" title="Jewgienij Diwnicz">
Jewgienij Diwnicz

Jewgienij Iwanowicz Diwnicz, ros. Евгений Иванович Дивнич (ur. w 1907 r. we Władywostoku, zm. 11 listopada 1966 r. w Iwanowie) – rosyjski działacz emigracyjny, pisarz
Jego rodzina w poł. października 1920 r. wraz z wojskami Białych ewakuowała się z Krymu do Gallipoli. Na emigracji zamieszkała w Królestwie SHS. W 1928 r. J. I. Diwnicz ukończył rosyjski korpus kadetów. W 1930 r. współtworzył Narodowy Związek Pracujących (NTS). W 1934 r. stanął na czele oddziału jugosłowiańskiego NTS. Po wkroczeniu do Belgradu Armii Czerwonej został we wrześniu 1944 r. aresztowany przez SMIERSZ, po czym zabrano go do Moskwy. Po procesie został skazany w 1951 r. na karę 25 lat pobytu w łagrach. Osadzono go w obozie na Workucie. W latach 1953-1954 udało mu się zorganizować w obozie ściśle zakonspirowaną grupę NTS. Po uwolnieniu w 1956 r., założył kolejną grupę NTS w miasteczku Jawas w Mordowii, której członkowie żyli w różnych miejscowościach ZSRR. Grupa została wykryta przez KGB w 1959 r. W 1968 r. w Nowym Jorku opublikowano pośmiertnie książkę J. I. Diwnicza pt. "NTS, nam pora objasnit'sia", przesłaną do wydawnictwa "Sootieczestwienniki" przez jego żonę.

</doc>
<doc id="2808681" url="https://pl.wikipedia.org/wiki?curid=2808681" title="Walter Rütt">
Walter Rütt

Walter Rütt (ur. 12 września 1883 w Würselen – zm. 23 czerwca 1964 w Berlinie) – niemiecki kolarz torowy, czterokrotny medalista mistrzostw świata.
Kariera.
Pierwszy sukces w karierze Walter Rütt osiągnął w 1907 roku, kiedy zdobył brązowy medal w sprincie indywidualnym zawodowców podczas mistrzostw świata w Paryżu. W zawodach tych wyprzedzili go jedynie Francuz Emile Friol oraz kolejny Niemiec - Henri Mayer. Wynik ten powtórzył dwukrotnie, podczas MŚ w Kopenhadze (1909) i MŚ w Brukseli (1910). Na mistrzostwach świata w Lipsku w 1913 roku Rütt zdobył ostatni medal - złoty w swej koronnej konkurencji. Wielokrotnie stawał na podium zawodów sprinterskich w Europie oraz na podium zawodów cyklu Six Days. Rütt zdobył także łącznie sześć medali mistrzostw kraju, w tym cztery złote w sprincie (1910, 1919, 1920 i 1923). Nigdy nie wystąpił na igrzyskach olimpijskich.

</doc>
<doc id="2808682" url="https://pl.wikipedia.org/wiki?curid=2808682" title="Władysław Raypert">
Władysław Raypert

Władysław Raypert (ur. 27 czerwca 1885 w Łukowie, zm. w kwietniu 1940 w Charkowie) – major piechoty Wojska Polskiego, ofiara zbrodni katyńskiej.
Życiorys.
Syn Władysława i Anny z domu Kwasebard. Absolwent gimnazjum z maturą w Białej Podlaskiej. Więziony w warszawskiej Cytadeli za strajki podczas rewolucji 1905 roku. W latach 1914–1917 służył w armii rosyjskiej. Ukończył szkołę oficerów piechoty w stopniu chorążego. W 1917 awansowany na podporucznika. Po rewolucji lutowej i obaleniu caratu wstąpił się do tworzonego z żołnierzy polskich II Korpusu Polskiego. Następnie służył w 4 Dywizji Strzelców Polskich generała Lucjana Żeligowskiego. W 1918 awansował na porucznika.
Po powrocie wraz z dywizją do Polski w czerwcu 1919 w szeregach Wojska Polskiego. W czasie wojny polsko-bolszewickiej służył w stopniu porucznika w 28 pułku Strzelców Kaniowskich. Za wybitne zasługi bojowe w czasie wojny został odznaczony Krzyżem Srebrnym Orderu Wojskowego Virtuti Militari.
Po zakończeniu działań wojennych pozostał w wojsku i w 1922 roku został zweryfikowany do stopnia kapitana piechoty ze starszeństwem z dniem 1 czerwca 1919 roku. Po wojnie służył w 44 pułku strzelców Legii Amerykańskiej.
W 1928 roku został awansowany na majora piechoty ze starszeństwem z dniem 1 lipca 1928 roku. 26 kwietnia 1928 roku został przeniesiony macierzyście do kadry oficerów piechoty z równoczesnym przeniesieniem służbowym do Powiatowej Komendy Uzupełnień Równe na okres czterech miesięcy celem odbycia praktyki poborowej. 5 listopada 1928 roku ogłoszono jego przeniesienie do PKU Dubno na stanowisko kierownika I referatu. 20 września 1930 roku zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręgu Korpusu Nr II. Z dniem 30 czerwca 1931 przeniesiony w stan spoczynku. Pracował jako referent wojskowy w starostwie pińskim. W 1939 roku został komendantem Junackich Hufców Pracy na Wołyniu.
W czasie agresji III Rzeszy na Polskę był w stanie spoczynku. Po agresji ZSRR na Polskę aresztowany przez NKWD i wiosną 1940 roku zamordowany w Charkowie. Pochowany w bezimiennej mogile zbiorowej. Obecnie spoczywa w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 2774.
5 października 2007 Minister Obrony Narodowej awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2808684" url="https://pl.wikipedia.org/wiki?curid=2808684" title="Thorvald Ellegaard">
Thorvald Ellegaard

Thorvald Kristian Ellegaard (ur. 7 marca 1877 w Fangel jako Thorvald Kristian Kristensen, zm. 27 kwietnia 1954 w Charlottenlund) – duński kolarz torowy, wielokrotny medalista mistrzostw świata.
Kariera.
Pierwszy sukces w karierze Thorvald Ellegaard osiągnął w 1898 roku, kiedy zdobył srebrne medale w sprincie indywidualnym i wyścigu na 10 km podczas mistrzostw Europy. W tym samym roku zdobył trzy tytuły mistrza kraju: w sprincie, wyścigu na 1 milę oraz wyścigu na 1 milę duńską. W 1901 roku wystartował na mistrzostwach świata w Berlinie, gdzie zwyciężył w sprincie zawodowców, wyprzedzając Francuza Edmonda Jacquelina oraz Holendra Guusa Schillinga. Ellegaard zdominował rywalizację w tej konkurencji na początku XX wieku, wygrywając ten tytuł jeszcze pięciokrotnie, na: MŚ w Rzymie (1902), MŚ w Kopenhadze (1903), MŚ w Genewie (1906), MŚ w Berlinie (1908) oraz MŚ w Rzymie (1911). Ponadto Duńczyk wywalczył także cztery srebrne medale podczas: MŚ w Londynie (1904), MŚ w Antwerpii (1905), MŚ w Brukseli (1910) oraz MŚ w Lipsku (1913). Wyniki te czynią z Ellegaarda jednego z najbardziej utytułowanych kolarzy w historii tej dyscypliny. Więcej zwycięstw odnieśli jedynie trzej zawodnicy: Japończyk Kōichi Nakano (10), Belg Jef Scherens i Włoch Antonio Maspes (obaj po 7). Nakano i Ellegaard zdobyli także najwięcej medali w tej konkurencji, obaj po 10. Ponadto wielokrotnie zdobywał medale torowych mistrzostw Danii, w tym łącznie pięć złotych. Dziewięć razy zwyciężył w Grand Prix Kopenhagi i dwukrotnie w Grand Prix Paryża. Nigdy nie wystąpił na igrzyskach olimpijskich.
W 1924 roku był uczestnikiem międzynarodowych zawodów w kolarstwie torowym na torze helenowskim w Łodzi, zorganizowanych przez Towarzystwo Sportowe „Union” z Łodzi.

</doc>
<doc id="2808686" url="https://pl.wikipedia.org/wiki?curid=2808686" title="Bożanowo">
Bożanowo

Bożanowo (bułg. "Божаново", dawniej Kiraamet) – wieś w północno-wschodniej Bułgarii, w obwodzie Dobricz, w gminie Szabła.

</doc>
<doc id="2808688" url="https://pl.wikipedia.org/wiki?curid=2808688" title="Zofia Paleolog">
Zofia Paleolog



</doc>
<doc id="2808689" url="https://pl.wikipedia.org/wiki?curid=2808689" title="André Perchicot">
André Perchicot

André Perchicot (ur. 9 sierpnia 1888 w Bajonnie, zm. 3 maja 1950 tamże) – francuski kolarz torowy i szosowy, dwukrotny medalista mistrzostw świata.
Kariera.
Pierwszy sukces w karierze André Perchicot osiągnął w 1911 roku, kiedy wygrał kryterium szosowe w swym rodzinnym Bayonne. Na rozgrywanych rok później torowych mistrzostwach świata w Newark zajął trzecie miejsce w sprincie indywidualnym zawodowców, ulegając jedynie Amerykaninowi Frankowi Kramerowi i Australijczykowi Alfredowi Grendzie. Brązowy medal w tej konkurencji zdobył również podczas mistrzostw świata w Lipsku w 1913 roku, gdzie wyprzedzili go tylko Niemiec Walter Rütt oraz Duńczyk Thorvald Ellegaard. Ponadto w 1912 roku Perchicot był mistrzem Francji w sprincie zawodowców, a w latach 1912 i 1913 stawał na podium Grand Prix Kopenhagi. Nigdy nie wystąpił na igrzyskach olimpijskich.

</doc>
<doc id="2808690" url="https://pl.wikipedia.org/wiki?curid=2808690" title="Za Rossiju">
Za Rossiju

„Za Rossiju” (, dosł. „Za Rosję”) – rosyjskie pismo emigracyjne Narodowego Związku Pracujących w latach 30. XX wieku
Pierwszy numer pisma wyszedł w marcu 1932 r. w Sofii. Stanowiło organ prasowy Narodowego Związku Nowego Pokolenia (NTSNP). Początkowo ukazywało się co miesiąc. Nakład 3. numeru wyniósł 2 tys. egzemplarzy. Do poł. 1933 r. funkcję redaktora naczelnego pełnił F.A. Mielnikow, zaś do końca 1939 r. przewodniczący oddziału bułgarskiego NTSNP Dmitrij M. Zawżałow. Latem 1934 r. pod naciskiem ZSRR władze bułgarskie zmusiły redakcję pisma do zmiany jej siedziby. W rezultacie od 31. numeru ukazywało się ono bez określenia konkretnego miasta. W wyniku kolejnych protestów sowieckich pismo przemianowano pod koniec 1934 r. na „Za nowuju Rossiju”, a następnie na „Za Rodinu”. Od marca 1939 r. wychodziło ono co 2 tygodnie. Nawiązano współpracę z redakcjami innych rosyjskich pism emigracyjnych, jak „Smiena” w Szanghaju, „Obzor pieczati” w Lyonie, „Kostior” w Paryżu, „Rossijanin” w Los Angeles, czy „Miecz” w Warszawie. Pod koniec 1939 r. w skład redakcji weszli przybyli z Berlina Aleksandr S. Kazancew (został redaktorem naczelnym) i Boris W. Prianisznikow (został zastępcą redaktora naczelnego). Na pocz. 1940 r. redakcja pisma została zmuszona – po raz kolejny z inicjatywy Sowietów – do przeniesienia się do Belgradu, gdzie wyszedł 98. numer. Pismo ostatecznie zostało zlikwidowane pod koniec 1940 r., kiedy władze Jugosławii nawiązały stosunki dyplomatyczne z ZSRR. Ogółem wyszło 117 numerów pisma.

</doc>
<doc id="2808692" url="https://pl.wikipedia.org/wiki?curid=2808692" title="Cmentarz Grębałów">
Cmentarz Grębałów



</doc>
<doc id="2808697" url="https://pl.wikipedia.org/wiki?curid=2808697" title="Plicomugil">
Plicomugil



</doc>
<doc id="2808702" url="https://pl.wikipedia.org/wiki?curid=2808702" title="Fulisagafou Hauma">
Fulisagafou Hauma

Fulisagafou Hauma – tuwalski piłkarz grający na pozycji obrońcy, reprezentant kraju.
Kariera klubowa.
W 2007 roku, Hauma występował w tuwalskim klubie FC Nanumaga.
Kariera reprezentacyjna.
Podczas eliminacji do Mistrzostw Świata w 2010 roku, Hauma reprezentował Tuvalu w trzech spotkaniach. W pierwszym meczu eliminacji (przeciwko reprezentacji Fidżi), Hauma był rezerwowym. W kolejnym meczu, (przeciwko Nowej Kaledonii), Hauma grał w podstawowej "jedenastce", a w 84. minucie zmienił go Hetoa Kaio. W trzecim spotkaniu (przeciwko Polinezji Francuskiej) Hauma grał w podstawowym składzie do 85. minuty, kiedy zmienił go Semese Alefaio; ponadto Hauma dostał upomnienie w postaci żółtej kartki. W kolejnym meczu eliminacji przeciwko drużynie Wysp Cooka, zawodnik ten także był podstawowym zawodnikiem na ten mecz; ponownie został zmieniony, tym razem w 81. minucie przez Semesę Alefaio. W wymienionych wyżej spotkaniach Tuwalczycy odnieśli trzy porażki i jeden remis, tracąc przy tym 22 gole. Ostatecznie, reprezentacja tego kraju zajęła ostatnie miejsce w swojej grupie i nie odniosła awansu do kolejnej fazy eliminacji.

</doc>
<doc id="2808703" url="https://pl.wikipedia.org/wiki?curid=2808703" title="Sosny z postacią w ogrodzie Szpitala Świętego Pawła">
Sosny z postacią w ogrodzie Szpitala Świętego Pawła

Sosny z postacią w ogrodzie Szpitala Świętego Pawła (hol. "Pijnboom voor de ingang van het gesticht", ang. "Pine Trees with Figure in the Garden of Saint-Paul Hospital") – obraz olejny (nr kat.: F 653, JH 1840) namalowany przez Vincenta van Gogha w listopadzie 1889 podczas pobytu w miejscowości Saint-Rémy. Obraz znajduje się w zbiorach Musée d’Orsay w Paryżu. 
Okoliczności powstania.
Po nieporozumieniach z Paulem Gauguinem zakończonych gwałtowną sprzeczką i wyjazdem tego ostatniego 23 grudnia 1888 Vincent van Gogh załamał się nerwowo, doznając w styczniu i lutym kilkakrotnych ataków choroby psychicznej, po których każdorazowo był hospitalizowany. Okazało się, iż cierpi na manię prześladowczą.
W kwietniu, po ślubie brata Theo, artysta podjął decyzję o poddaniu się leczeniu psychiatrycznemu. 8 maja w towarzystwie swego opiekuna, wielebnego Salles wyjechał do Saint-Rémy, do szpitala Saint-Paul-de Mausole. Kierownikiem był dr. Théophile Peyron, specjalista od chorób psychicznych.
W trakcie badań stwierdził on u van Gogha gwałtowną manię, połączoną z halucynacjami wzrokowo-słuchowymi oraz nieregularnymi atakami padaczki. Szpital stał się dla artysty azylem, klasztorem i atelier jednocześnie. Ponieważ poszukiwał on izolacji od świata zewnętrznego, przyjął z zadowoleniem takie rozwiązanie, znajdując upragniony azyl. Mógł sobie pozwolić na umartwianie. Udając pacjenta szukał sposobu na artystyczne wzmocnienie. Klasztory fascynowały ówczesnych artystów jako środek na wyzwolenie artystycznej kreatywności. Podczas pobytu w szpitalu van Gogh miał kilkakrotnie ataki choroby. Po jednym z nich, w lipcu, kiedy połknął farby, otrzymał od dr. Peyrona zakaz malowania na pewien czas. Doktor stwierdził, iż powodem tych ataków była obsesja van Gogha związana z malowaniem. Minęły tygodnie zanim artysta mógł znowu opuszczać mury szpitala.
W początkach listopada 1889 napisał do brata:
Opis.
Obraz przedstawia szpital z zewnątrz. Jest to typowy dla Prowansji wiejski budynek z malowniczym portalem, balkonem i zielonymi okiennicami. Za jego piękną fasadą kryje się tragiczne wnętrze z salami pełnymi wynędzniałych pacjentów, wśród których Vincent van Gogh zdecydował się spędzić rok po załamaniu w Arles.
Historia obrazu.
Po śmierci artysty obraz znalazł się w rękach doktora Peyron i jego rodziny, po czym był w posiadaniu kolejnych kolekcjonerów prywatnych (Bernheim-Jeune, Paul Cassirer, F. Kallmann, E. Bignou, Witzinger). Ostatnimi z nich byli Max i Rosy Kaganovitch, którzy w 1973 przekazali obraz w darze państwu francuskiemu. Płótno znalazło się w zbiorach paryskiego muzeum Jeu de Paume. W 1986 zostało przeniesione do nowo otwartego Musée d’Orsay
Historia szpitala.
Szpital Saint-Paul-de Mausole położony jest 1,5 km od centrum miasta Saint-Rémy. Mieści się w murach byłego klasztoru franciszkańskiego, założonego w XII w. W XIX w. klasztor przekształcony został w szpital dla umysłowo chorych, funkcjonujący do dziś. W pokojach zajmowanych przez Vincenta van Gogha (sypialnia i łazienka), urządzono poświęconą mu izbę pamięci, która jest udostępniona do zwiedzania.

</doc>
<doc id="2808706" url="https://pl.wikipedia.org/wiki?curid=2808706" title="Sosny i mlecze w ogrodzie szpitala świętego Pawła">
Sosny i mlecze w ogrodzie szpitala świętego Pawła



</doc>
<doc id="2808708" url="https://pl.wikipedia.org/wiki?curid=2808708" title="Callionymus maculatus">
Callionymus maculatus



</doc>
<doc id="2808709" url="https://pl.wikipedia.org/wiki?curid=2808709" title="Kalion">
Kalion



</doc>
<doc id="2808717" url="https://pl.wikipedia.org/wiki?curid=2808717" title="Ród Tocco">
Ród Tocco



</doc>
<doc id="2808722" url="https://pl.wikipedia.org/wiki?curid=2808722" title="The Present Lover">
The Present Lover

The Present Lover – drugi album fińskiego muzyka elektronicznego Sasu Ripattiego pod pseudonimem "Luomo". Został wydany w 2003 roku.

</doc>
<doc id="2808723" url="https://pl.wikipedia.org/wiki?curid=2808723" title="12 Rounds">
12 Rounds

12 Rounds - brytyjska grupa muzyczna wykonująca muzykę rockową. Ich utwór "Something's Burning" znazał się na ścieżce dźwiękowej fimu "All Over Me", a "Just Another Day" na ścieżce dźwiękowej "The Princess and the Warrior".

</doc>
<doc id="2808724" url="https://pl.wikipedia.org/wiki?curid=2808724" title="Lalesi Vaia">
Lalesi Vaia

Lalesi Vaia – tuwalski piłkarz grający na pozycji obrońcy, reprezentant kraju.
Kariera klubowa.
W latach 2003–2007, Vaia występował w tuwalskim klubie Nauti FC, który zdobył w tym czasie dwa tytuły mistrza kraju.
Kariera reprezentacyjna.
W 2003 roku podczas Igrzysk Pacyfiku, Vaia reprezentował Tuvalu w dwóch spotkaniach. W meczu przeciwko reprezentacji Fidżi, wystąpił w podstawowym składzie, jednak w 46. minucie zmienił go Melei Melei. W meczu przeciwko reprezentacji Wysp Salomona, Vaia wszedł z ławki rezerwowych; w 75. minucie meczu, zmienił Titagę Baliego. Tuvalu jednak nie liczyło się w walce o wyższe miejsca.
Podczas eliminacji do Mistrzostw Świata w 2010 roku, Vaia reprezentował Tuvalu w czterech spotkaniach. W pierwszym meczu eliminacji (przeciwko reprezentacji Fidżi), Vaia wyszedł w podstawowym składzie i rozegrał cały mecz. W kolejnym meczu, (przeciwko Nowej Kaledonii) Vaia wszedł w 65. minucie z ławki rezerwowych, zmieniając Peniunę Kaitu. W trzecim spotkaniu (przeciwko Polinezji Francuskiej) był podstawowym zawodnikiem reprezentacji (rozegrał całe spotkanie); w ostatnim meczu eliminacji (przeciwko drużynie Wysp Cooka), zawodnik ten także był podstawowym zawodnikiem; tym razem został zmieniony w 75. minucie przez Papuę Ulisese. W wymienionych wyżej spotkaniach Tuwalczycy odnieśli trzy porażki i jeden remis, tracąc przy tym 22 gole. Ostatecznie, reprezentacja tego kraju zajęła ostatnie miejsce w swojej grupie i nie odniosła awansu do kolejnej fazy eliminacji.

</doc>
<doc id="2808725" url="https://pl.wikipedia.org/wiki?curid=2808725" title="Callopanchax occidentalis">
Callopanchax occidentalis



</doc>
<doc id="2808726" url="https://pl.wikipedia.org/wiki?curid=2808726" title="40 Below Summer">
40 Below Summer

40 Below Summer – amerykańska grupa muzyczna wykonująca nu metal, założona w 1998 roku w New Jersey.

</doc>
<doc id="2808728" url="https://pl.wikipedia.org/wiki?curid=2808728" title="Klunzingerina">
Klunzingerina



</doc>
<doc id="2808729" url="https://pl.wikipedia.org/wiki?curid=2808729" title="BRM P207">
BRM P207

BRM P207 – bolid Formuły 1 zespołu BRM używany w sezonie 1977.

</doc>
<doc id="2808730" url="https://pl.wikipedia.org/wiki?curid=2808730" title="Carlos Beltrán">
Carlos Beltrán

Carlos Iván Beltrán (ur. 24 kwietnia 1977) – portorykański baseballista, który występował na pozycji zapolowego.
Przebieg kariery.
Beltrán został wybrany w drugiej rundzie draftu 1995 roku przez Kansas City Royals i początkowo występował w klubach farmerskich tego zespołu, między innymi w Wichita Wranglers. W Major League Baseball zadebiutował 14 września 1998 w meczu przeciwko Oakland Athletics, w którym zaliczył pierwsze w karierze uderzenie i zdobył dwa runy.
W pierwszym pełnym sezonie 1999 został wybrany najlepszym debiutantem w American League. W czerwcu 2004 w ramach wymiany przeszedł do Houston Astros. W tym samym sezonie zdobywając 38 home runów i 42 skradzione bazy został członkiem Klubu 30–30.
W styczniu 2005 będąc wolnym agentem podpisał siedmioletni kontrakt z New York Mets wart 119 milionów dolarów. W ciągu siedmiu sezonów grania w Mets, ustanowił kilka klubowych rekordów, między innymi w jednym sezonie zdobył najwięcej runów (127), home runów (41) i grand slamów (3). W lipcu 2011 przeszedł do San Francisco Giants.
W grudniu 2011 podpisał dwuletni kontrakt z St. Louis Cardinals. W grudniu 2013 został zawodnikiem New York Yankees wiążąc się trzyletnią umową wartą 45 milionów dolarów. 1 sierpnia 2016 w ramach wymiany przeszedł do Texas Rangers. 5 grudnia 2016 podpisał roczny kontrakt z Houston Astros. W listopadzie 2017 postanowił zakończyć zawodniczą karierę.
1 listopada 2019 został menadżerem New York Mets.

</doc>
<doc id="2808742" url="https://pl.wikipedia.org/wiki?curid=2808742" title="Rusciculus">
Rusciculus



</doc>
<doc id="2808743" url="https://pl.wikipedia.org/wiki?curid=2808743" title="Greeleya">
Greeleya



</doc>
<doc id="2808744" url="https://pl.wikipedia.org/wiki?curid=2808744" title="Eximia">
Eximia



</doc>
<doc id="2808745" url="https://pl.wikipedia.org/wiki?curid=2808745" title="Dialarchus">
Dialarchus



</doc>
<doc id="2808746" url="https://pl.wikipedia.org/wiki?curid=2808746" title="Nikodem Sobik">
Nikodem Sobik

Nikodem Sobik (ur. 15 września 1894 w Rowniu, zm. w kwietniu 1940 w Charkowie) – żołnierz armii niemieckiej, współtwórca Polskiej Organizacji Wojskowej Górnego Śląska, powstaniec śląski, oficer Wojska Polskiego, przedsiębiorca, kawaler Orderu Virtuti Militari, ofiara zbrodni katyńskiej.
Życiorys.
Syn Jana i Pauliny z domu Oleś. Pochodził z wielodzietnej rolniczej śląskiej rodziny. Absolwent szkoły powszechnej (1908). W 1910 rozpoczął pracę w hucie „Silesia” w Rybniku, wkrótce potem za pracą udał się do Turyngii, gdzie do wybuchu I wojny światowej pracował w hucie.
W latach 1914–1918 służył w armii niemieckiej na froncie zachodnim, w artylerii. Po wojnie powrócił w rodzinne strony i rozpoczął działania w celu przyłączenia Śląska do Polski. Działał w Polskiej Organizacji Wojskowej Górnego Śląska, był jednym z pierwszych jej organizatorów. W marcu 1919 wraz z innymi działaczami POW został aresztowany w Rybniku przez Grenzschutz. Brał udział we wszystkich powstaniach śląskich w latach 1919–1921. Jako dowódca II batalionu 2 Żorskiego pułku powstańczego wsławił się m.in. zajęciem Żor i Rybnika oraz walkami o Paruszowiec. 28 sierpnia 1922 na rybnickim rynku został odznaczony Krzyżem Srebrnym Orderu Wojennego Virtuti Militari osobiście przez Józefa Piłsudskiego za udział w powstaniach.
Awansowany na porucznika w czerwcu 1922. Po zakończeniu działań wojennych pozostał w wojsku i w 1922 został zweryfikowany do stopnia porucznika piechoty ze starszeństwem z dniem 1 września 1920. Po wojnie służył w 11 pułku piechoty.
22 listopada 1922 w mundurze porucznika Wojska Polskiego zjawił się na zabawie tanecznej w rodzinnym Rowniu. Wywołało to tumult, w rezultacie którego Sobik w obronie swego dobrego imienia i honoru wyciągnął rewolwer i śmiertelnie ranił 56-letniego rolnika Kaska, ojca dziesięciorga dzieci. Przybyła policja postawiła mu zarzut zabójstwa.
W 1924 został przeniesiony do 65 Starogardzkiego pułku piechoty do kadry oficerów rezerwowych, a w 1925, na własną prośbę, przeniesiony do rezerwy. W 1934 miał przydział w rezerwie do 4 pułku strzelców podhalańskich. Pozostawał wówczas w ewidencji PKU Pszczyna. 
Zamieszkał w Rybniku, gdzie założył przedsiębiorstwo spedycyjno-transportowe. W 1924 ożenił się z Małgorzatą Elsner. Miał dwójkę dzieci, Mirosławę i Dagoberta. Działał społecznie, m.in. w Związku Oficerów Rezerwy, Związku Powstańców Śląskich oraz Związku Strzeleckim.
W 1938 rozpoczął tworzenie na Śląsku oddziałów samoobrony. Łącznie zmobilizował około 3800 mężczyzn w 8 batalionach Ochotniczej Powstańczej Samoobrony. Został uznany przez Niemców za wroga III Rzeszy i znalazł się na liście poszukiwanych przez Gestapo w "Sonderfahndungsbuch Polen". Na stopień kapitana został mianowany ze starszeństwem z 19 marca 1939 i 210. lokatą w korpusie oficerów piechoty.
W sierpniu 1939 został zmobilizowany do 73 pułku piechoty i wyznaczony na stanowisko dowódcy kompanii marszowej. W kampanii wrześniowej przeszedł szlak bojowy 23 Dywizji Piechoty w składzie Armii „Kraków”. Po bitwie pod Tomaszowem Lubelskim, chcąc uniknąć niewoli niemieckiej, przedarł się do Lwowa. Tu został aresztowany przez NKWD i osadzony w obozie w Starobielsku. Wiosną 1940 został zamordowany przez NKWD w Charkowie i pochowany potajemnie w bezimiennej mogile zbiorowej. Obecnie spoczywa w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 3057.
Awanse pośmiertne i upamiętnienie.
5 października 2007 Minister Obrony Narodowej awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Jego imieniem nazwano ulicę w Rybniku.

</doc>
<doc id="2808747" url="https://pl.wikipedia.org/wiki?curid=2808747" title="Maurice Chollet">
Maurice Chollet

Maurice Chollet (ur. 23 grudnia 1927, zm. 22 lutego 2017) – szwajcarski koszykarz, uczestnik Letnich Igrzysk Olimpijskich 1948 i 1952. 
Na igrzyskach w Londynie, (gdzie jego reprezentacja zajęła 21. miejsce) zdobył 18 punktów, a także zanotował siedem fauli. Na następnej olimpiadzie w Helsinkach, Szwajcaria zajęła 20. lokatę. Na tej imprezie zdobył trzy punkty, przy tym notując dwa faule.

</doc>
<doc id="2808749" url="https://pl.wikipedia.org/wiki?curid=2808749" title="Claude Chevalley (koszykarz)">
Claude Chevalley (koszykarz)

Claude Chevalley – szwajcarski koszykarz, uczestnik Letnich Igrzysk Olimpijskich 1948.
Na igrzyskach olimpijskich wystartował tylko raz. W Londynie, (gdzie jego reprezentacja zajęła 21. miejsce) zdobył 12 punktów. Ponadto zawodnik ten zanotował sześć fauli.

</doc>
<doc id="2808750" url="https://pl.wikipedia.org/wiki?curid=2808750" title="Leptoligoplites">
Leptoligoplites



</doc>
<doc id="2808754" url="https://pl.wikipedia.org/wiki?curid=2808754" title="Hołosków">
Hołosków

Hołosków (ukr. "Hołoskiw") – wieś na Ukrainie w rejonie kołomyjskim obwodu iwanofrankiwskiego. 
W pobliżu znajduje się stacja kolejowa Hołosków, położona na linii Lwów – Czerniowce.
Miejsce urodzenia Franciszka Karpińskiego, Jana Kijowskiego oraz Jerzego Szpunara. We wsi rośnie 'dąb karpiński'.

</doc>
<doc id="2808757" url="https://pl.wikipedia.org/wiki?curid=2808757" title="Ostronos walentynek">
Ostronos walentynek



</doc>
<doc id="2808761" url="https://pl.wikipedia.org/wiki?curid=2808761" title="Gregory Burke (aktor)">
Gregory Burke (aktor)

Gregory Burke (ur. 8 września 1981 roku w Staten Island, w stanie Nowy Jork, USA) – amerykański aktor telewizyjny i filmowy.

</doc>
<doc id="2808763" url="https://pl.wikipedia.org/wiki?curid=2808763" title="Caranx hippos">
Caranx hippos



</doc>
<doc id="2808769" url="https://pl.wikipedia.org/wiki?curid=2808769" title="Karanks półżółty">
Karanks półżółty



</doc>
<doc id="2808771" url="https://pl.wikipedia.org/wiki?curid=2808771" title="Caranx sexfasciatus">
Caranx sexfasciatus



</doc>
<doc id="2808777" url="https://pl.wikipedia.org/wiki?curid=2808777" title="Karap">
Karap



</doc>
<doc id="2808778" url="https://pl.wikipedia.org/wiki?curid=2808778" title="On Fire">
On Fire

On Fire – drugi album amerykańskiego zespołu dream popowego Galaxie 500, wydany w 1989 roku. Reedycje wydano w 1997 i 2010 roku. Magazyn Pitchfork Media nagrodził go perfekcyjną oceną 10.0/10.0 i nazwał 16. najlepszą płytą lat 80.
Lista utworów.
Wszystkie utwory napisane przez Galaxie 500, wyjątki w nawiasach.

</doc>
<doc id="2808779" url="https://pl.wikipedia.org/wiki?curid=2808779" title="Goodbye Stranger">
Goodbye Stranger

Goodbye Stranger – utwór brytyjskiej, progresywnej grupy rockowej Supertramp z albumu "Breakfast in America", wydany na singlu w 1979 roku.
Brzmienie utworu opiera się głównie na pianinie Wurlitzera, jednak stopniowo pojawiają się kolejne instrumenty. Elektryczne pianino jest wspierane przez gitarę elektryczną i basową. W piosence słychać kilka różnych wokali i charakterystyczne dla grupy, męskie śpiewy falsetem. W 4-tej minucie następuje zmiana melodii na o wiele ostrzejszą i rozpoczyna się dynamiczna solówka gitarowa Rogera Hodgsona, która trwa do końca utworu.
Na teledysku do piosenki członkowie zespołu grają na scenie. Rick Davies gra na pianinie Wulitzera, Roger Hodgson i Dougie Thompson grają na swoich gitarach (Hodgson na elektrycznej a Thompson na basowej), John Helliwell gra na instrumentach klawiszowych, Bob Siebenberg na perkusji.
Utworu użyto w programie telewizyjnym WKRP in Cincinnati w odcinku "Baby, If You Ever Wondered". Znajduje się on także w ścieżce dźwiękowej do filmu Magnolia, razem z utworem "The Logical Song".
Parodia tej piosenki, zatytułowana: "Goodbye, Toby" została zaśpiewana przez Michaela Scotta (w tej roli Steve Carell), w finale czwartego sezonu serialu Biuro.

</doc>
<doc id="2808780" url="https://pl.wikipedia.org/wiki?curid=2808780" title="Paraoncorhynchus">
Paraoncorhynchus



</doc>
<doc id="2808781" url="https://pl.wikipedia.org/wiki?curid=2808781" title="Hypsifario">
Hypsifario



</doc>
<doc id="2808782" url="https://pl.wikipedia.org/wiki?curid=2808782" title="Wakiyus">
Wakiyus



</doc>
<doc id="2808786" url="https://pl.wikipedia.org/wiki?curid=2808786" title="Alfred Grenda">
Alfred Grenda

Alfred Francis Grenda (ur. 15 września 1889 w Launceston, Australia – zm. 30 maja 1977 w Paradise, USA) – australijski kolarz torowy, srebrny medalista mistrzostw świata.
Kariera.
Największy sukces w karierze Alfred Grenda osiągnął w 1912 roku, kiedy zdobył srebrny medal podczas mistrzostw świata w Newark. W zawodach tych wyprzedził go jedynie Amerykanin Frank Kramer, a trzecie miejsce zajął André Perchicot z Francji. Był to jedyny medal wywalczony przez Grendę na międzynarodowej imprezie tej rangi. Ponadto wielokrotnie stawał na podium zawodów cyklu Six Days, odnosząc osiem zwycięstw. Nigdy nie wystąpił na igrzyskach olimpijskich.

</doc>
<doc id="2808787" url="https://pl.wikipedia.org/wiki?curid=2808787" title="Efekt Garcia">
Efekt Garcia

Efekt Garcia (też: "uwarunkowana niechęć do danego smaku", ang. "conditioned taste aversion") – efekt polegający na niechęci do danego pokarmu lub pokarmów podobnie smakujących, jeśli spożycie tego pokarmu wywołało chorobę. Pierwszy opisał go amerykański psycholog dr John Garcia.
Eksperymenty Garcii polegały na podawaniu szczurom danego pokarmu, odczekaniu kilku godzin i ich napromieniowywaniu, co wywoływało u nich wymioty. Organizm szczura kojarzył jedzenie ze złym stanem organizmu i później unikał danego pokarmu.
By wywołać niechęć do danego jedzenia, wystarczyło jedno napromieniowanie. Natomiast bardzo trudno było wywołać u szczurów niechęć do sygnałów dźwiękowych i świetlnych. Gacia stwierdził na tej podstawie, że za mechanizmem niechęci do smaku kryje się inne zjawisko niż zwykłe uczenie się – szczury mają genetycznie „wdrukowany” mechanizm unikania pokarmu kojarzonego z chorobą. Działa on u nich instynktownie, nie podlegając logicznemu myśleniu.
Ta obserwacja podważyła niektóre twierdzenia behawioryzmu, a szczególne behawioralne teorie uczenia się. Podważyła teorię, że bodziec negatywny musi następować w bliskości czasowej, by wywołać wzmocnienie negatywne (szczury napromieniowano kilka godzin po jedzeniu). Podważyła też teorię równości bodźców (bodziec w postaci pożywienia był o wiele skuteczniejszy niż bodźce dźwiękowe).
Efekt Garcia występuje też u innych ssaków, w tym i u ludzi. Człowiek, który wymiotował po spożyciu piwa lub zjedzeniu kebabu zwykle będzie przez kilka dni unikał tych artykułów spożywczych, mimo że świadomie je uwielbia. Po spróbowaniu ich, będzie odczuwał obrzydzenie.
Mechanizm stojący za efektem Garcia powstał w wyniku ewolucji. Zabezpieczał on organizmy przed dalszym potencjalnym wprowadzaniem toksyn do organizmu, nawet jeśli mógł doprowadzić do niedożywienia.

</doc>
<doc id="2808788" url="https://pl.wikipedia.org/wiki?curid=2808788" title="Hypsolebias">
Hypsolebias

Hypsolebias – niedawno wyodrębniony z "Simpsonichthys" rodzaj ryb promienipłetwych z rodziny strumieniakowatych (Rivulidae), obejmujący gatunki występujące w Ameryce Południowej.
Systematyka.
Do rodzaju w zależności od ujęcia taksonomicznego należy kilka lub kilkadziesiąt gatunków:

</doc>
<doc id="2808789" url="https://pl.wikipedia.org/wiki?curid=2808789" title="Bagna (województwo łódzkie)">
Bagna (województwo łódzkie)

Bagna – uroczysko-dawna miejscowość w Polsce położona w województwie łódzkim, w powiecie łaskim, w gminie Widawa.
Według danych ze Spisu Powszechnego z 30 września 1921 Bagna należały do gminy Dąbrowa Widawska, w powiecie łaskim, w województwie łódzkim. Leżała ok. 1 km od południowego brzegu rzeki Widawki, między wsiami Korzeń a Ligota.
Słownik geograficzny Królestwa Polskiego określa miejscowość jako "Bagno", zamieszkiwane przez 49 osób w 10 domach i należące do parafii Burzenin.
Według danych ze spisu powszechnego z 30 września 1921 wieś liczyła 50 mieszkańców, w tym 23 mężczyzn i 27 kobiet. Zamieszkiwali oni w 9 budynkach. W tej liczbie wyznania rzymskokatolickiego było 50 osób, narodowość polską podało także 50 mieszkańców.
Dawniej samodzielna miejscowość (kolonia). Od 1867 w gminie Lutomiersk w powiecie łaskim. 
W okresie międzywojennym należał do gminy Widawa w powiecie łaskim w woj. łódzkim. 2 października 1933 utworzono gromadę "Bagna" w granicach gminy Widawa, składającą się z samej wsi Bagna. W wykazie gromad z 1952 Bagna już nie występują.

</doc>
<doc id="2808791" url="https://pl.wikipedia.org/wiki?curid=2808791" title="Bród Brzykowski">
Bród Brzykowski

Bród Brzykowski – część wsi Zabłocie w Polsce, położona w województwie łódzkim, w powiecie łaskim, w gminie Widawa. Wchodzi w skład sołectwa Zabłocie.
W latach 1975–1998 Bród Brzykowski należał administracyjnie do województwa sieradzkiego.
Według danych ze Spisu Powszechnego z 30 września 1921 r. Bród Brzykowski należał do gminy Dąbrowa Widawska w powiecie łaskim, w województwie łódzkim.
Według danych ze spisu powszechnego z 30 września 1921 r. wieś liczyła 25 mieszkańców, w tym 11 mężczyzn i 14 kobiet. Zamieszkiwali oni w 5 budynkach. W tej liczbie wyznania rzymskokatolickiego było 25 osób, narodowość polską podało także 25 mieszkańców.

</doc>
<doc id="2808792" url="https://pl.wikipedia.org/wiki?curid=2808792" title="Bród Widawski">
Bród Widawski

Bród Widawski – część wsi Zabłocie w Polsce, położona w województwie łódzkim, w powiecie łaskim, w gminie Widawa. Wchodzi w skład sołectwa Zabłocie.
W latach 1975–1998 Bród Brzykowski należał administracyjnie do województwa sieradzkiego.
Według danych ze Spisu Powszechnego z 30 września 1921 r. Bród Widawski należał do gminy Dąbrowa Widawska w powiecie łaskim, w województwie łódzkim. Wówczas zamieszkiwało ją 9 osób (5 mężczyzn i 4 kobiety) w jednym budynku. Wszyscy deklarowali wyznanie rzymskokatolickie i narodowość polską.

</doc>
<doc id="2808793" url="https://pl.wikipedia.org/wiki?curid=2808793" title="Frank Kramer">
Frank Kramer

Frank Louis Kramer (ur. 15 września 1880 w Evansville – zm. 8 października 1958 w South Orange) – amerykański kolarz torowy, złoty medalista mistrzostw świata.
Kariera.
Największy sukces w karierze Frank Kramer osiągnął w 1912 roku, kiedy zdobył złoty medal podczas mistrzostw świata w Newark. W zawodach tych bezpośrednio wyprzedził Australijczyka Alfreda Grendę oraz André Perchicota z Francji. Był to jedyny medal wywalczony przez Kramera na międzynarodowej imprezie tej rangi. Ponadto wielokrotnie zdobywał medale torowych mistrzostw Stanów Zjednoczonych, w tym aż 19 złotych. Kilkakrotnie stawał także na podium zawodów cyklu Six Days, a w 1905 i 1906 roku wygrywał Grand Prix Paryża. Nigdy nie wystąpił na igrzyskach olimpijskich.

</doc>
<doc id="2808796" url="https://pl.wikipedia.org/wiki?curid=2808796" title="Bugaj (Kąty)">
Bugaj (Kąty)

Bugaj – część wsi Kąty w Polsce, położona w województwie łódzkim, w powiecie łaskim, w gminie Widawa.
W latach 1975–1998 Bugaj należał administracyjnie do województwa sieradzkiego.
W okresie międzywojennym była to kolonia, która według danych ze Spisu Powszechnego z 30 września 1921 r. należała do gminy Dąbrowa Widawska w powiecie łaskim, w województwie łódzkim. Liczyła 87 mieszkańców, w tym 46 mężczyzn i 41 kobiet, którzy mieszkali w 15 budynkach. Wszyscy mieszkańcy zadeklarowali wyznanie rzymskokatolickie i narodowość polską.

</doc>
<doc id="2808797" url="https://pl.wikipedia.org/wiki?curid=2808797" title="Sigmurus">
Sigmurus



</doc>
<doc id="2808798" url="https://pl.wikipedia.org/wiki?curid=2808798" title="Donald McDougall">
Donald McDougall

Donald McDougall – amerykański kolarz torowy, złoty medalista mistrzostw świata.
Kariera.
Największy sukces w karierze Donald McDougall osiągnął w 1912 roku, kiedy zdobył złoty medal w sprincie amatorów podczas mistrzostw świata w Newark. W zawodach tych bezpośrednio wyprzedził dwóch swoich rodaków: Harry'ego Kaisera oraz Jamesa Divera. Był to jedyny medal wywalczony przez McDougalla na międzynarodowej imprezie tej rangi. Ponadto trzykrotnie zdobywał złote medale torowych mistrzostw Stanów Zjednoczonych w swej koronnej konkurencji. Nigdy nie wystąpił na igrzyskach olimpijskich. 

</doc>
<doc id="2808799" url="https://pl.wikipedia.org/wiki?curid=2808799" title="Abdel Aziz Al-Anjri">
Abdel Aziz Al-Anjri

Abdel Aziz Khalid Al-Anjri (arab. عبدالعزيز خالد العنجري) – kuwejcki piłkarz ręczny, uczestnik Letnich Igrzysk Olimpijskich 1980.
Kariera sportowa.
W 1980 roku wziął udział w Letnich Igrzyskach Olimpijskich w Moskwie. W całym turnieju zdobył osiem goli. Razem z kolegami z reprezentacji zajął ostatnie 12. miejsce, a jego drużyna przegrała wszystkie mecze turnieju.

</doc>
<doc id="2808801" url="https://pl.wikipedia.org/wiki?curid=2808801" title="Harry Kaiser">
Harry Kaiser

Harry Kaiser – amerykański kolarz torowy, srebrny medalista mistrzostw świata.
Kariera.
Największy sukces w karierze Harry Kaiser osiągnął w 1912 roku, kiedy zdobył srebrny medal w sprincie amatorów podczas mistrzostw świata w Newark. W zawodach tych wyprzedził go jedynie jego rodak Donald McDougall, a trzecie miejsce zajął kolejny reprezentant USA - James Diver. Był to jedyny medal wywalczony przez Kaisera na międzynarodowej imprezie tej rangi. Ponadto kilkakrotnie stawał na podium zawodów cyklu Six Days, odnosząc zwycięstwo w Nowym Jorku w 1920 roku. W 1914 roku został mistrzem kraju w sprincie amatorów. Nigdy nie wystąpił na igrzyskach olimpijskich. 

</doc>
<doc id="2808805" url="https://pl.wikipedia.org/wiki?curid=2808805" title="World Rugby Women’s Sevens Series">
World Rugby Women’s Sevens Series

World Rugby Women’s Sevens Series (wcześniej IRB Women’s Sevens World Series) – coroczna seria turniejów dla żeńskich reprezentacji narodowych w rugby 7 organizowana przez World Rugby od sezonu 2012/2013, odpowiednik męskiego World Rugby Sevens Series. Zwycięzcą w danym sezonie zostaje zespół, który podczas całego cyklu zdobędzie najwięcej punktów, które są przyznawane za zajęcie poszczególnych miejsc w każdym turnieju. Turnieje trwają dwa dni i występuje w nich dwanaście reprezentacji, zarówno stali uczestnicy cyklu, jak i zaproszone zespoły. Zawody są też częścią eliminacji do żeńskiego turnieju olimpijskiego oraz Pucharu Świata.
Sezon 2018/2019.
Stali uczestnicy cyklu: , , , , , , , , , .
Historia.
W związku z przyjęciem rugby 7 w poczet sportów olimpijskich, a także sukcesem inauguracyjnej edycji żeńskiego Pucharu Świata w roku 2009, IRB postanowiła zrewidować istniejący system kobiecych rozgrywek. Przygotowany raport wskazywał między innymi na potencjał rozwoju liczony zarówno popularnością tego sportu, jak i liczbą aktywnych zawodniczek, choć jednocześnie też ukazywał istniejące luki – brak rozgrywek organizowanych przez IRB, a zarazem istnienie jedynie kilku nieoficjalnych zaproszeniowych turniejów ponadregionalnych, co przekładało się na brak regularnego dostępu reprezentacji narodowych do rywalizacji na najwyższym poziomie. Zarysowała się wobec tego konieczność stworzenia globalnych zawodów, które ostatecznie wraz z turniejami regionalnymi miałyby stanowić system kwalifikacji do igrzysk olimpijskich, a także same w sobie podnieść poziom gry uczestniczących zespołów.
Stworzony plan rozwoju żeńskiego rugby w latach 2011–2016 ("IRB Women’s Rugby Plan 2011–2016") przewidywał zatem zorganizowanie cyklu turniejów dla kobiecych reprezentacji narodowych na wzór męskiego IRB Sevens World Series. Miałby on się stać motorem rozwoju tej dyscypliny wśród członków IRB, poprzez system kwalifikacji do niego wzmocnić regionalne turnieje, przyciągnąć kolejnych fanów i zawodników, a ostatecznie stać się samowystarczalnym finansowo. Pierwszym krokiem w tym kierunku był IRB Women’s Sevens Challenge Cup, który składał się z trzech niezależnych turniejów (w Dubaju, Hongkongu i Londynie) zorganizowanych wraz z odbywającymi się wówczas zawodami męskimi, które wchodziły w skład IRB Sevens World Series sezonu 2011/2012.
W październiku 2012 roku IRB ogłosił stworzenie "Women’s Sevens World Series" składającego się w inauguracyjnym sezonie z czterech turniejów: w Dubaju, Houston, Kantonie i Amsterdamie. Tylko pierwszy z nich został rozegrany łącznie z turniejem męskim, pozostałe zaś stanowiły odrębne zawody. Liczbę drużyn w każdym z turniejów ustalono na dwanaście, z czego sześć uczestniczyło we wszystkich zawodach sezonu, pozostałe natomiast były wyłaniane w drodze eliminacji bądź rankingów z sześciu regionów podległych IRB, zostały one ogłoszone w październiku i grudniu 2012 roku. Zwyciężając w trzech z czterech zawodów, w całym sezonie triumfowały Nowozelandki.
Tuż po zakończeniu inauguracyjnego cyklu IRB ogłosił, że status "core teams" w sezonie 2013/2014 otrzyma czołowa ósemka Pucharu Świata 2013, informując jednocześnie, iż odnotowała duże zainteresowanie od potencjalnych gospodarzy planowanych turniejów. Planowano sześć zawodów, a ostatecznie odbyło się pięć, do każdego z zawodów została zaproszona Brazylia, pozostali uczestnicy byli ogłaszani przed poszczególnymi turniejami. Sezon został zdominowany przez reprezentacje Nowej Zelandii i Australii, które rozstrzygnęły pomiędzy sobą cztery z pięciu finałów – zwycięstwami dzieląc się po równo – decydujący zatem okazał się turniej w USA, w którym zwyciężyły Nowozelandki, a Australijki poniosły porażkę w półfinałach. Tytuł obroniły zatem zawodniczki z Nowej Zelandii, trzecie miejsce w klasyfikacji końcowej przypadło Kanadyjkom, które były jedynym zespołem spoza tej dwójki, któremu udało się awansować do finału jednego z zawodów.
Pod koniec lipca 2014 roku IRB ogłosił, że sezon 2014/2015 będzie się składać z sześciu turniejów. Spośród dwunastu drużyn w każdym z turniejów jedna była zapraszana, jedenaście wzięło zaś udział we wszystkich zawodach sezonu. Status "core teams" otrzymała najlepsza siódemka poprzedniego sezonu, kolejne cztery miejsca zarezerwowano dla czołowych zespołów rozegranego po raz pierwszy turnieju kwalifikacyjnego. Czołowa czwórka sezonu uzyskała także awans do turnieju rugby 7 na Letnich Igrzyskach Olimpijskich 2016, bowiem stanowił on również pierwszy etap żeńskich kwalifikacji. Do pięciu turniejów została zaproszona Brazylia, w ostatnim zaś wzięła udział Holandia. W pierwszych czterech niepokonane były Nowozelandki, w finałach dwóch pozostałych zmierzyły się reprezentacje Kanady i Australii, które podzieliły się wygranymi. W klasyfikacji generalnej te trzy zespoły uplasowały się na podium, a prócz nich awans na igrzyska uzyskały w imieniu Wielkiej Brytanii Angielki.
W połowie listopada 2015 roku World Rugby ogłosił, że sezon 2015/2016 będzie się składać z czterech turniejów, ostatecznie odbyło się ich jednak pięć. Status "core teams" otrzymała najlepsza dziewiątka poprzedniego sezonu, kolejne dwa miejsca zarezerwowano dla czołowych zespołów turnieju kwalifikacyjnego. Do poszczególnych zawodów zapraszany był zespół, który uzyskał kwalifikację na igrzyska w Rio niebędący stałym uczestnikiem cyklu, a sezon zdominowały reprezentantki Australii, które we wszystkich zawodach stawały na podium. W pierwszych trzech turniejach zwyciężały, w czwartym zajęły trzecie miejsce, a Angielki zakończyły wówczas trzyletni okres bez turniejowego zwycięstwa, w ostatnim finale sezonu jego triumfatorki uległy zaś Kanadyjkom. Te z kolei zajęły w klasyfikacji generalnej trzecią lokatę wyprzedzając Angielki lepszym bilansem punktów, drugą pozycję na podium zajęły zaś Nowozelandki.
W sierpniu 2016 roku World Rugby ogłosił, że sezon 2016/2017 będzie się składać z sześciu turniejów, z czego jedna lokalizacja została podana w późniejszym terminie. Status "core teams" otrzymała najlepsza dziewiątka poprzedniego sezonu, kolejne dwa miejsca zarezerwowano dla najlepszego zespołu – spośród tych, które nie były stałymi uczestnikami cyklu – światowego turnieju kwalifikacyjnego do IO 2016 oraz samego turnieju olimpijskiego. Sezon zdominowały reprezentantki Nowej Zelandii, które pomimo wprowadzenia wielu debiutantek przegrały zaledwie jedno spotkanie z trzydziestu sześciu, z Amerykankami w Australii. Turniej w Sydney wygrały wówczas Kanadyjki, które zajęły w klasyfikacji generalnej ostatecznie trzecią lokatę ze stratą dwóch punktów do Australijek, z którymi pięciokrotnie spotykały się w półfinałach. Pozostałe reprezentacje skupiły się w trzech grupach – cztery kolejne dzieliło między sobą zaledwie sześć punktów, dwie następne łatwo odskoczyły od strefy spadkowej, natomiast zakończoną niepowodzeniem walkę z Hiszpankami o utrzymanie w gronie elity stoczyły Brazylijki. Awans na Puchar Świata uzyskały Australia, Fidżi, Rosja i Francja.
Na początku października 2017 roku World Rugby ogłosił, że sezon 2017/2018 składać się będzie z pięciu turniejów rozegranych w okresie od listopada 2017 do czerwca 2018 roku. Trzy z nich odbyły się łącznie z turniejami męskimi, pozostałe zaś stanowiły odrębne zawody. W porównaniu do poprzedniego sezonu z harmonogramu wypadł turniej w USA, zaś francuski został przeniesiony do Paryża. Status "core teams" otrzymała najlepsza dziesiątka poprzedniego sezonu, jedno miejsce zarezerwowano dla zwycięzcy turnieju kwalifikacyjnego, a wywalczyła je Japonia. Sezon został zdominowany przez reprezentacje Nowej Zelandii i Australii, które zwyciężyły we wszystkich zawodach, a pomiędzy sobą rozegrały trzy z pięciu finałów. W całym cyklu triumfowały Australijki, które jako jedyne uplasowały się na podium każdego z turniejów, po zwycięstwie w dwóch pierwszych zajęły trzecie miejsce w Japonii oraz dotarły do finału w dwóch pozostałych. Drugie w klasyfikacji generalnej Nowozelandki bez porażki zagrały w trzech ostatnich turniejach sezonu, wcześniej zaliczając finał, jednak kluczowa dla ich pozycji okazała się ćwierćfinałowa porażka z Amerykankami w Dubaju. Dzięki równej formie i pierwszemu w historii udziałowi w jednym z finałów Francuzki zajęły natomiast trzecią pozycję, spychając na czwartą lokatę medalistki wszystkich poprzednich edycji, Kanadę, dla których decydujący był zakończony na przedostatnim miejscu turniej w Japonii. Po występie w pierwszym z finałów Amerykanki nie potrafiły ustabilizować formy i ostatecznie zostały sklasyfikowane na miejscu piątym.
System rozgrywek.
Podobnie jak w przypadku męskich rozgrywek zwycięzcą w danym sezonie zostaje zespół, który podczas całego cyklu zdobędzie najwięcej punktów przyznawanych za zajęcie poszczególnych miejsc w każdym turnieju. Każde z zawodów gromadzą dwanaście reprezentacji, z których część jest stałymi uczestnikami cyklu, pozostałe natomiast są wyłaniane w drodze regionalnych eliminacji bądź rankingów.
Przystępujące do turnieju reprezentacje mogą liczyć maksymalnie dwanaście zawodniczek. W fazie grupowej spotkania toczone są bez ewentualnej dogrywki, za zwycięstwo, remis i porażkę przysługuje odpowiednio trzy, dwa i jeden punkt, brak punktów natomiast za nieprzystąpienie do meczu. Po jej zakończeniu ustalany jest ranking – pierwsze osiem zespołów awansuje do ćwierćfinałów, pozostała czwórka walczy zaś o "Bowl". W przypadku tej samej ilości punktów ich lokaty są ustalane kolejno na podstawie:
W przypadku remisu w fazie pucharowej, organizowana jest dogrywka składająca się z dwóch pięciominutowych części, z uwzględnieniem reguły "nagłej śmierci". Jedynie mecz finałowy składa się z dwóch dziesięciominutowych części, w pozostałych zaś spotkaniach połowa meczu obejmuje siedem minut.
Za zajęcie poszczególnych miejsc w każdym z turniejów przyznawane są punkty liczone do klasyfikacji generalnej:
Statystyki.
Stan po zakończeniu sezonu szóstego.

</doc>
<doc id="2808806" url="https://pl.wikipedia.org/wiki?curid=2808806" title="Winifred Wagner">
Winifred Wagner

Winifred Wagner (ur. 23 czerwca 1897 w Hastings jako Winifred Marjorie Williams, zm. 5 marca 1980 w Überlingen) – niemiecka reżyser teatralna angielskiego pochodzenia, żona kompozytora Siegfrieda Wagnera (syna Richarda). Zwolenniczka i bliska przyjaciółka Adolfa Hitlera.
Historia.
Jej rodzice, angielski pisarz John Williams i aktorka Emily Florence Karop, osierocili ją w wieku dwóch lat, przez co przewijała się przez różne instytucje dla dziewcząt, gdzie jej stan zdrowia znacznie się pogorszył. Za radą jednego z lekarzy, zalecającego klimat w Niemczech, wyjechała do swoich dalekich krewnych w Berlinie. Głowa rodziny, pianista Karl Klindworth, przygarnął ją i zaadoptował. Jako jeden z przyjaciół Richarda Wagnera pozostawał w bliskich kontaktach z jego rodziną w Bayreuth. Wagner uczęszczała do szkoły w Berlinie, a dzięki swoim talentom zwróciła na siebie uwagę środowiska muzycznego, w tym rodziny producentów fortepianów – Bechsteinów. Później została przedstawiona Cosimie, wdowie po Wagnerze, a latem 1914 poznała w operze ich syna Siegfrieda. 22 września następnego roku wzięli ze sobą ślub. Małżeństwo okazało się niezbyt udane, zawarte było głównie w celu zapewnienia ciągłości rodziny Wagnerów. Winifred urodziła mu czworo dzieci: Wielanda (1917–1966), Friedelind (1918–1991), Wolfganga (1919–2010) i Verenę (1920–2019), czym wyrobiła sobie wysoką pozycję w owej rodzinie. Pomagała także w organizowaniu Festiwali Wagnerowskich w Bayreuth. Podczas krótkiej wizyty w Monachium zetknęła się z nazizmem, stając się jego żarliwą zwolenniczką.
Charakter jej znajomości z Adolfem Hitlerem nie jest jasny. Po raz pierwszy spotkała go w Bayreuth 1922 w czasie przyjęcia w hotelu "Anker". Przyjmowała go w październiku 1923 w Wahnfried. W trakcie puczu monachijskiego publicznie opowiedziała się za Hitlerem i jego partią NSDAP, zaś po jego klęsce i aresztowaniu przysyłała mu do więzienia paczki z jedzeniem, wymieniała korespondencję i dostarczała mu materiały pisemne i kartki papieru, które ten wykorzystał do spisania "Mein Kampf". Zredagowała także petycję o jego uwolnienie. W 1926 została członkinią NSDAP, uzyskując legitymację 29349. Bliska przyjaźń Winifred i twórcy nazizmu stała się wkrótce tematem plotek kosztem stosunków z mężem. Po śmierci teściowej w 1930, a w kilka miesięcy później jej syna, objęła funkcję dyrektorki Festiwali Wagnerowskich w Bayreuth. Przez jego dwanaście edycji do 1944 organizowała Festiwal w ramach propagandy hitlerowskiej, wykorzystując fundusze rządowe (55 tysięcy marek co roku) do zwiększenia liczby premier i występów. W 1933 otrzymał on z pieniędzy Adolfa Hitlera 100 tysięcy marek. W tym samym roku otrzymała honorowe obywatelstwo tego miasta. W 1939 domagała się zawieszenia Festiwalu na czas wojny, jednak z inicjatywy führera przemianowano go jedynie na Festiwal Wojenny. 23 lipca 1940 po raz ostatni pojawił się on na Festiwalu i po raz ostatni spotkał się z nią – od tej pory utrzymywali stosunki tylko listownie.
Po II wojnie światowej, przesłuchiwana przez CIC zaprotestowała, jakoby łączył ją z dyktatorem narodowosocjalistycznym płomienny romans. Osądzona przez sąd aliantów pod zarzutem wspierania propagandy reżimu otrzymała nakaz rezygnacji z funkcji dyrektora na rzecz synów Wolfganga i Wielanda, jednak według jej wnuka Gottfrieda, syna Wolfganga, wywierała nadal wpływy zakulisowe na kształt Festiwali. Nigdy nie wyrzekła się znajomości z Hitlerem, wydając w dniu jego urodzin – 20 kwietnia – specjalne przyjęcia w swoim domu.
Kontakty Adolfa Hitlera z Winifred Wagner były przedstawiane m.in. we wspomnieniach jej potomków. Książka jej córki Friedelind, "Noc nad Bayreuth", stała się w 1946 jednym z fundamentalnych faktów do oczerniania działalności Winifred Wagner w trakcie wojny. Z kolei Gottfried opublikował w 1995 autobiografię, która ponownie zainteresowała opinię publiczną tą sprawą. Już w 1975 przekazał on reżyserowi Hansowi-Jürgenowi Syberbergowi filmy z nagraniami intymnych relacji jego babki z dyktatorem, lecz Wolfgang uzyskał dzięki prawnikom ograniczenie ich rozpowszechniania. W 2007 Andrew Norman Wilson wydał powieść "Winnie i Wolf".

</doc>
<doc id="2808810" url="https://pl.wikipedia.org/wiki?curid=2808810" title="Kobylarnia (powiat łaski)">
Kobylarnia (powiat łaski)

Kobylarnia – nieistniejące obecnie pustkowie, na terenie obecnej gminy Widawy, w powiecie łaskim w województwie łódzkim.
Słownik Geograficzny Królestwa Polskiego określał Kobylarnię jako pustkowie z 1 domostwem, 7 mieszkańcami i 12 morgami ziemi. Według danych ze Spisu Powszechnego z 30 września 1921 r. Kobylarnia należała do gminy Dąbrowa Widawska w powiecie łaskim, w województwie łódzkim i liczyła 8 mieszkańców, w tym 3 mężczyzn i 5 kobiet, którzy mieszkali w jednym budynku, a także wszyscy zadeklarowali wyznanie rzymskokatolickie i narodowość polską. Pustkowie Kobylarnia zlokalizowane było na północ od wsi Świerczów, na południe od wsi Bagna i na zachód od wsi Ligota.

</doc>
<doc id="2808812" url="https://pl.wikipedia.org/wiki?curid=2808812" title="IRB Women’s Sevens World Series (2012/2013)">
IRB Women’s Sevens World Series (2012/2013)

IRB Women’s Sevens World Series (2012/2013) – inauguracyjna edycja IRB Women’s Sevens World Series, organizowanej przez IRB corocznej serii turniejów dla żeńskich reprezentacji narodowych w rugby 7.
W październiku 2012 roku IRB ogłosiła, że sezon będzie się składać z czterech turniejów – w Dubaju, Houston, Kantonie i Amsterdamie – rozegranych w okresie od listopada 2012 do maja 2013 roku. Tylko pierwszy z nich odbył się łącznie z turniejem męskim, pozostałe zaś stanowiły odrębne zawody. Liczbę drużyn w każdym z turniejów ustalono na dwanaście, z czego sześć uczestniczyło we wszystkich zawodach sezonu, pozostałe natomiast wyłaniono w drodze eliminacji bądź rankingów z sześciu regionów podległych IRB. Panel sędziowski cyklu składał się jedynie z kobiet.
Zwyciężając w trzech z czterech zawodów, w inauguracyjnym cyklu triumfowały Nowozelandki, a ich przedstawicielka Portia Woodman została najlepszą pod względem zdobytych punktów (105) i przyłożeń (21).
System rozgrywek.
Podobnie jak w przypadku męskich rozgrywek zwycięzcą cyklu zostanie zespół, który podczas całego sezonu zdobędzie najwięcej punktów przyznawanych za zajęcie poszczególnych miejsc w każdym turnieju. Każde z zawodów gromadzą dwanaście reprezentacji, z których sześć (Anglia, Australia, Kanada, Holandia, Nowa Zelandia i USA) jest stałymi uczestnikami cyklu ("core teams"), pozostałe natomiast są wyłaniane w drodze regionalnych eliminacji bądź rankingów. Zostały one ogłoszone w październiku i grudniu 2012 roku.
Przystępujące do turnieju reprezentacje mogą liczyć maksymalnie dwanaście zawodniczek. W fazie grupowej spotkania toczone są bez ewentualnej dogrywki, za zwycięstwo, remis i porażkę przysługuje odpowiednio trzy, dwa i jeden punkt, brak punktów natomiast za nieprzystąpienie do meczu. Po jej zakończeniu ustalany jest ranking – pierwsze osiem zespołów awansuje do ćwierćfinałów, pozostała czwórka walczy zaś o "Bowl". W przypadku tej samej liczby punktów ich lokaty są ustalane kolejno na podstawie:
W przypadku remisu w fazie pucharowej, organizowana jest dogrywka składająca się z dwóch pięciominutowych części, z uwzględnieniem reguły "nagłej śmierci". Jedynie mecze finałowy składa się z dwóch dziesięciominutowych części, w pozostałych zaś spotkaniach połowa meczu obejmuje siedem minut.
Za zajęcie poszczególnych miejsc w każdym z turniejów przyznawane są punkty liczone do klasyfikacji generalnej:
W przypadku tej samej ilości punktów w klasyfikacji generalnej lokaty zainteresowanych drużyn są ustalane kolejno na podstawie:

</doc>
<doc id="2808813" url="https://pl.wikipedia.org/wiki?curid=2808813" title="Kocinka (województwo łódzkie)">
Kocinka (województwo łódzkie)

Kocinka – część wsi Kocina w Polsce położona w województwie łódzkim, w powiecie łaskim, w gminie Widawa.
Nazwa alternatywna Kolonia Kocina.
Według danych ze Spisu Powszechnego z 30 września 1921 r. Kolonia Kocina należała do gminy Dąbrowa Widawska w powiecie łaskim, w województwie łódzkim.
Według danych ze spisu powszechnego z 30 września 1921 r. kolonia liczyła 201 mieszkańców, w tym 98 mężczyzn i 103 kobiety. Zamieszkiwali oni w 29 budynkach. W tej liczbie wyznania rzymskokatolickiego było 201 osób, narodowość polską podało także 201 mieszkańców.

</doc>
<doc id="2808814" url="https://pl.wikipedia.org/wiki?curid=2808814" title="Opistognathus">
Opistognathus

Opistognathus – rodzaj ryb promieniopłetwych z rodziny Opistognathidae, obejmujący gatunki występujące we wszystkich oceanach.
Systematyka.
Do rodzaju w zależności od ujęcia systematycznego należą następujące gatunki:

</doc>
<doc id="2808817" url="https://pl.wikipedia.org/wiki?curid=2808817" title="Lacrimolycus">
Lacrimolycus



</doc>
<doc id="2808818" url="https://pl.wikipedia.org/wiki?curid=2808818" title="Łaziska (powiat łaski)">
Łaziska (powiat łaski)

Łaziska – nieistniejąca obecnie kolonia, która w 1921 r. należała do gminy Dąbrowa Widawska w powiecie łaskim, w województwie łódzkim.
Łaziska znajdowały się przy drodze prowadzące z Burzenina do Widawy na północ od Kolonii Dąbrowa Widawska i na południe od Świerczowa.
Według danych ze spisu powszechnego z 30 września 1921 r. kolonia liczyła 3 mieszkańców (1 mężczyzna i 2 kobiety), którzy mieszkali w jednym budynku. Wszyscy zadeklarowali wyznanie rzymskokatolickie i narodowość polską.

</doc>
<doc id="2808819" url="https://pl.wikipedia.org/wiki?curid=2808819" title="Grzegorz Dydkowski">
Grzegorz Dydkowski

Grzegorz Dydkowski - polski inżynier i ekonomista, doktor oraz doktor habilitowany nauk ekonomicznych, profesor Uniwersytetu Ekonomicznego w Katowicach.
Jest absolwentem Śląskich Technicznych Zakładów Naukowych w Katowicach (1981), Uniwersytetu w Żylinie (Słowacja)
Kierownik Katedry Transportu Uniwersytetu Ekonomicznego w Katowicach. 

</doc>
<doc id="2808820" url="https://pl.wikipedia.org/wiki?curid=2808820" title="Żarłacz Menisora">
Żarłacz Menisora



</doc>
<doc id="2808821" url="https://pl.wikipedia.org/wiki?curid=2808821" title="Carcharias menisorrah">
Carcharias menisorrah



</doc>
<doc id="2808822" url="https://pl.wikipedia.org/wiki?curid=2808822" title="Mokradło (powiat łaski)">
Mokradło (powiat łaski)

Mokradło – nieistniejąca obecnie kolonia. Według danych ze Spisu Powszechnego z 30 września 1921 r. Mokradło należało do gminy Dąbrowa Widawska w powiecie łaskim, w województwie łódzkim.
Według danych ze spisu powszechnego z 30 września 1921 r. kolonia liczyła 3 mieszkańców, w tym 2 mężczyzn i 1 kobietę. Wszyscy zamieszkiwali w jednym budynku. Podobnie wszyscy podali wyznanie rzymskokatolickie i narodowość polską.

</doc>
<doc id="2808823" url="https://pl.wikipedia.org/wiki?curid=2808823" title="Ilija Błyskowo">
Ilija Błyskowo

Ilija Błyskowo (bułg. "Илия Блъсково", dawniej Dolen Idżik) – wieś w północno-wschodniej Bułgarii, w obwodzie Szumen, w gminie Szumen.
Blisko wsi znajduje się obszar chroniony "Dybowete" założony w 1978 roku, gdzie ochroną zostały objęte przede wszystkim starodrzewia dębowe. Powierzchnia obszaru chronionego wynosi 1,29 ha.

</doc>
<doc id="2808824" url="https://pl.wikipedia.org/wiki?curid=2808824" title="Carcharhinus menisorrah">
Carcharhinus menisorrah



</doc>
<doc id="2808826" url="https://pl.wikipedia.org/wiki?curid=2808826" title="Narodowa Armia Wyzwoleńcza">
Narodowa Armia Wyzwoleńcza



</doc>
<doc id="2808827" url="https://pl.wikipedia.org/wiki?curid=2808827" title="Wojna światów - Następne stulecie">
Wojna światów - Następne stulecie



</doc>
<doc id="2808830" url="https://pl.wikipedia.org/wiki?curid=2808830" title="Oginga Odinga">
Oginga Odinga

Jaramogi Ajuma Oginga Odinga (ur. w październiku 1911, zm. 20 stycznia 1994) – kenijski polityk.
Pochodził z ludu Luo. Od 1960 do 1966 był wiceprzewodniczącym Afrykańskiego Narodowego Związku Kenii (KANU), którego w 1960 był współzałożycielem. Stał na czele lewego skrzydła KANU. Sprawował urząd ministra spraw wewnętrznych (1963-1964), a następnie wiceprezydenta (1964-1966). W 1966 założył opozycyjny Ludowy Związek Kenii (KPU), po którego delegalizacji był więziony w latach 1969-1971.
Jeden z jego synów, Raila Odinga, sprawuje obecnie urząd premiera Kenii.

</doc>
<doc id="2808833" url="https://pl.wikipedia.org/wiki?curid=2808833" title="Sieć złożona">
Sieć złożona

Sieć złożona to graf o nietrywialnych właściwościach topologicznych. Przykłady takich sieci to: WWW, Internet, sieć współpracy pomiędzy aktorami, sieć współpracy pomiędzy naukowcami, sieć kontaktów seksualnych. W badaniach nad sieciami złożonymi uczestniczą naukowcy z wielu dziedzin, m.in.: matematyki, fizyki, biologii, informatyki, socjologii, epidemiologii.
Historia.
W roku 1959 węgierscy matematycy Paul Erdős i Alfréd Rényi zaproponowali model grafów losowych.. Zakładał on, że połączenia w sieci powstają w sposób losowy, dlatego też do ich analizy można używać rachunku prawdopodobieństwa. Był to dominujący model analizy sieci do czasu, aż moc obliczeniowa komputerów pozwoliła na badanie rzeczywistych sieci złożonych. Okazało się, że cechuje je rozkład potęgowy stopni wierzchołka, a nie rozkład dwumianowy, jak to wynikało z modelu grafów losowych. Odkrycie to przypisuje się Albertowi-László Barabási.
Przykłady.
WWW.
Sieć WWW to graf skierowany gdzie wierzchołkami są strony internetowe, a krawędziami hiperłącza łączące dokumenty. Pomimo swoich ogromnych rozmiarów WWW posiada właściwość małego świata. Badanie przeprowadzone w 1999 roku na 325 729 stronach pokazało, że średnia długość ścieżki, czyli ilość hiperłączy łączących dwa dokumenty, wynosiła 11,2. W badaniu przeprowadzonym w 2000 roku na 50 milionach stron wielkość ta wynosiła 16.
Bibliografia.
 

</doc>
<doc id="2808835" url="https://pl.wikipedia.org/wiki?curid=2808835" title="Jasem Al-Deyab">
Jasem Al-Deyab

Jasem Muhammad Al-Deyab (arab. جاسم محمد الزياب) - kuwejcki piłkarz ręczny, uczestnik Letnich Igrzysk Olimpijskich 1980.
W 1980 roku wziął udział w Letnich Igrzyskach Olimpijskich w Moskwie. W całym turnieju zdobył trzy gole. Razem z kolegami z reprezentacji zajął ostatnie 12. miejsce, a jego drużyna przegrała wszystkie mecze turnieju.

</doc>
<doc id="2808840" url="https://pl.wikipedia.org/wiki?curid=2808840" title="Zmarli w listopadzie 2012">
Zmarli w listopadzie 2012



</doc>
<doc id="2808842" url="https://pl.wikipedia.org/wiki?curid=2808842" title="Cyrille Adoula">
Cyrille Adoula

Cyrille Adoula (ur. 13 października 1923 w Leopoldville, zm. 24 maja 1978 w Szwajcarii) – kongijski (zairski) polityk i działacz związkowy.
W 1956 został sekretarzem generalnym Powszechnej Federacji Pracy Konga. Od 1958 działał w umiarkowanej frakcji Kalonji współzałożonego przez siebie Kongijskiego Ruchu Narodowego (MNC), następnie należał do Partii Jedności Narodowej. Był przeciwnikiem Patrice Lumumby. Sprawował urząd ministra spraw wewnętrznych (1960-1961), premiera (1961-1964, zdymisjonowany przez prezydenta Josepha Kasavubu), ambasadora w Belgii i w Stanach Zjednoczonych oraz ministra spraw zagranicznych (1969-1970). Doprowadził do stłumienia secesji Katangi pod przywództwem Moïse Tshombego.

</doc>
<doc id="2808845" url="https://pl.wikipedia.org/wiki?curid=2808845" title="Catwalk">
Catwalk

Catwalk (1992-1994) – musicalowy serial obyczajowy produkcji kanadyjskiej stworzony przez Alana Levy’ego. Wyprodukowany przez Catrun Productions i Franklin/Waterman Productions,
Emisja.
Światowa premiera serialu miała miejsce 1 października 1992 r. na antenie YTV. Ostatni odcinek serialu został wyemitowany 1 stycznia 1994 r. W Polsce serial nadawany był dawniej na kanale TVP1.
Nagrody i nominacje.
Łącznie serial uzyskał 2 wygrane i 2 nominacje opisane poniżej:

</doc>
<doc id="2808846" url="https://pl.wikipedia.org/wiki?curid=2808846" title="Ophthalmochromis">
Ophthalmochromis



</doc>
<doc id="2808848" url="https://pl.wikipedia.org/wiki?curid=2808848" title="Elman Tagaýew">
Elman Tagaýew

Elman Tagaýew (ur. 2 czerwca 1989) - turkmeński piłkarz grający na pozycji pomocnika. Od 2013 roku jest zawodnikiem klubu Aşgabat FK. W reprezentacji Turkmenistanu zadebiutował w 2012 roku. Do 19 października 2013 roku rozegrał w niej cztery mecze, w których zdobył jedną bramkę.

</doc>
<doc id="2808849" url="https://pl.wikipedia.org/wiki?curid=2808849" title="Long Marton">
Long Marton

Long Marton – wieś i civil parish w Anglii, w Kumbrii, w dystrykcie Eden. W 2001 civil parish liczyła 704 mieszkańców. Znajduje się 4.6 km od Appleby-in-Westmorland.

</doc>
<doc id="2808850" url="https://pl.wikipedia.org/wiki?curid=2808850" title="Gnathypops">
Gnathypops



</doc>
<doc id="2808851" url="https://pl.wikipedia.org/wiki?curid=2808851" title="Merogymnus">
Merogymnus



</doc>
<doc id="2808852" url="https://pl.wikipedia.org/wiki?curid=2808852" title="Tandya">
Tandya



</doc>
<doc id="2808855" url="https://pl.wikipedia.org/wiki?curid=2808855" title="Liutauras Kazlavickas">
Liutauras Kazlavickas

Liutauras Kazlavickas (ur. 11 kwietnia 1981 w Wilnie) – litewski polityk, działacz partyjny i młodzieżowy, poseł na Sejm Republiki Litewskiej.
Życiorys.
W 1999 ukończył szkołę średnią, a w 2005 kulturoznawstwo na Uniwersytecie Wileńskim. Był wiceprezesem Litewskiego Związku Studentów (2005–2007). Pracował w organizacjach społecznych i jako urzędnik w Ministerstwie Pracy. Od 2009 był asystentem posła Mantasa Adomėnasa i eurodeputowanej Radvilė Morkūnaitė. W 2010 objął stanowisko doradcy premiera Andriusa Kubiliusa ds. edukacji.
W 1997 wstąpił do młodzieżówki konserwatywnej, a w 1999 do Związku Ojczyzny. Był przewodniczącym wspólnoty młodzieżowej TS-LKD w Wilnie. W wyborach parlamentarnych w 2012 z listy krajowej tego ugrupowania uzyskał mandat poselski. W Sejmie zasiadał do 2016. W 2019 wszedł w skład rady miejskiej w Wilnie (mandat radnego utrzymał także w 2023).

</doc>
<doc id="2808856" url="https://pl.wikipedia.org/wiki?curid=2808856" title="Upsilonognathus">
Upsilonognathus



</doc>
<doc id="2808858" url="https://pl.wikipedia.org/wiki?curid=2808858" title="Semese Alefaio">
Semese Alefaio

Semese Alefaio – tuwalski piłkarz grający na pozycji obrońcy, reprezentant kraju.
Kariera klubowa.
W latach 2003–2007, Alefaio występował w tuwalskim klubie Nauti FC, który zdobył w tym czasie dwa tytuły mistrza kraju.
Kariera reprezentacyjna.
W 2003 roku podczas Igrzysk Pacyfiku, Alefaio reprezentował Tuvalu w dwóch spotkaniach. W meczu przeciwko reprezentacji Kiribati, wystąpił w podstawowym składzie, jednak w 61. minucie zmienił go Mahafe Nakala. W meczu przeciwko reprezentacji Vanuatu, Alefaio znalazł się w wyjściowej jedenastce zespołu i rozegrał całe spotkanie. Tuvalu jednak nie liczyło się w walce o wyższe miejsca.
Podczas eliminacji do Mistrzostw Świata w 2010 roku, Alefaio reprezentował Tuvalu w trzech spotkaniach. W pierwszym meczu eliminacji (przeciwko reprezentacji Fidżi), Alefaio wyszedł w podstawowym składzie, a w 63. minucie meczu został zmieniony przez Matiego Fusiego. W kolejnym meczu, (przeciwko Nowej Kaledonii) Alefaio był jedynie rezerwowym. W trzecim spotkaniu (przeciwko Polinezji Francuskiej) zawodnik ten wybiegł na boisko dopiero w 85. minucie meczu, zmieniając Fulisagafou Haumę; w ostatnim meczu eliminacji (przeciwko drużynie Wysp Cooka), zawodnik ten, podobnie jak w poprzednim meczu, był zmiennikiem; w 81. minucie wszedł za wspomnianego wyżej Haumę. W wymienionych spotkaniach Tuwalczycy odnieśli trzy porażki i jeden remis, tracąc przy tym 22 gole. Ostatecznie, reprezentacja tego kraju zajęła ostatnie miejsce w swojej grupie i nie odniosła awansu do kolejnej fazy eliminacji.

</doc>
<doc id="2808859" url="https://pl.wikipedia.org/wiki?curid=2808859" title="Juan José Estrada">
Juan José Estrada

Juan José Estrada Morales (ur. 1865 w Managua, zm. 1947 w Bluefields) – nikaraguański generał i polityk, który w 1909 stanął na czele rebelii przeciwko dyktaturze prezydenta Jose Santosowi Zelayi. W następnym roku obalił stronnika Zelayi – prezydenta Jose Madriza i od stycznia do maja 1911 sam sprawował ten urząd.

</doc>
<doc id="2808860" url="https://pl.wikipedia.org/wiki?curid=2808860" title="Recemundus">
Recemundus

Recemundus Recemund (Arab: Rabi ibn Sid al-Usquf lub Rabi ibn Zaid, Kastylijski: Recemundo) chrześcijański biskup Elviry, sekretarz i ambasador kalifów Kordoby (Abd ar-Rahmana III i Al-Hakama II) w X wieku.
Recemund służył na dworze Abd ar-Rahmana III jako jego emisariusz i ambasador na dwór Ottona I, jak również do Konstantynopola i Jerozolimy.

</doc>
<doc id="2808861" url="https://pl.wikipedia.org/wiki?curid=2808861" title="George Wiley">
George Wiley

George Ellsworth Wiley (ur. 7 maja 1881 w Little Falls, zm. 3 marca 1954 tamże) – amerykański kolarz torowy, dwukrotny medalista olimpijski oraz złoty medalista mistrzostw świata.
Kariera.
Pierwsze sukcesy w karierze George Wiley osiągnął w 1904 roku, kiedy zdobył dwa medale podczas igrzysk olimpijskich w St. Louis. W wyścigu na pięć mil zdobył srebrny medal, ulegając jedynie swemu rodakowi Charlesowi Schlee, a na dystansie 25 mil był trzeci za kolejnymi dwoma Amerykanami: Burtonem Downingiem i Arthurem Andrewsem. Na rozgrywanych osiem lat później mistrzostwach świata w Newark Wiley zwyciężył w wyścigu ze startu zatrzymanego zawodowców. W tej samej konkurencji pięciokrotnie zdobywał tytuł mistrza Stanów Zjednoczonych. Trzykrotnie stawał także na podium zawodów cyklu Six Days, ale nigdy nie wygrał.

</doc>
<doc id="2808862" url="https://pl.wikipedia.org/wiki?curid=2808862" title="Kościół św. Fabiana i Sebastiana w Kłodawie">
Kościół św. Fabiana i Sebastiana w Kłodawie

Kościół św. Fabiana i Sebastiana – zabytkowy, drewniany kościół cmentarny, zlokalizowany w Kłodawie, na cmentarzu parafialnym przy ul. Świętego Ducha.
Kościół zbudowano w 1557 na fundamentach wcześniejszej kaplicy Bożego Ciała z 1390. W latach 1848-1878 pełnił rolę świątyni parafialnej. Został poddany restauracjom w latach: po 1759, 1846 i 1972-1976. Wyposażenie głównie rokokowe. Obok stoi XVIII-wieczna dzwonnica konstrukcji słupowej. Oba obiekty nakryte są dachem gontowym.

</doc>
<doc id="2808864" url="https://pl.wikipedia.org/wiki?curid=2808864" title="Slugterra">
Slugterra

Slugterra – amerykańsko-kanadyjski serial animowany stworzony prez Asapha Fipke'a. Wyprodukowany przez kanadyjskie studio Nerd Corps Entertainment, w grudniu 2014 przejęte przez DHX Media.
Premiera serialu miała miejsce 3 września 2012 r. na kanadyjskim kanale Disney XD (), a miesiąc później (15 października) na amerykańskim (Disney XD). W Polsce premiera miała miejsce 16 listopada, z regularną emisją od 10 grudnia, na polskim kanale Disney XD.
"Slugterra" to kolejna produkcja Nerd Corps Entertainment, znanego m.in. z "W jak wypas", "Storm Hawksów", "Ligi Złośliwców", "Wybrańca smoka" i wielu innych.
Fabuła.
Serial przedstawia losy nastolatka Eliego Shane’a i jego najlepszych przyjaciół, zwanych Gangiem Shane’a, która stara się walczyć o sprawiedliwość w tajemniczym, wysoko rozwiniętym technologicznie podziemnym świecie nazywanym Slugterrą.
Wersja polska.
Serie I-III i odcinki specjalne.
Wersja polska: SDI Media Polska
Reżyseria: Grzegorz Drojewski
Dialogi:
Wystąpili:
Lektor:
Seria IV.
Wersja polska: na zlecenie HBO – Start International Polska
Reżyseria: Andrzej Chudy
Dialogi polskie:
Dźwięk i montaż: Jerzy Wierciński
Kierownictwo produkcji: Anna Krajewska
Wystąpili:
W pozostałych rolach:
i inni
Lektor: Andrzej Chudy

</doc>
<doc id="2808866" url="https://pl.wikipedia.org/wiki?curid=2808866" title="Roman Garibay">
Roman Garibay

Roman Garibay (ur. 30 października 1988) – meksykański lekkoatleta, wieloboista.
Złoty medalista mistrzostw kraju.

</doc>
<doc id="2808867" url="https://pl.wikipedia.org/wiki?curid=2808867" title="Noelina Madarieta">
Noelina Madarieta

Noelina Isabel Madarieta (ur. 6 lipca 1996) – argentyńska lekkoatletka, tyczkarka.
Rekord życiowy: 4,25 (29 czerwca 2013, Buenos Aires).

</doc>
<doc id="2808868" url="https://pl.wikipedia.org/wiki?curid=2808868" title="Wilfred Mwalawanda">
Wilfred Mwalawanda

Wilfred Mwalawanda Ngwenya (ur. 20 grudnia 1944) – malawijski lekkoatleta, wieloboista.
Podczas igrzysk olimpijskich w Monachium (1972) zajął 22. miejsce w dziesięcioboju z wynikiem 6227 punktów (6154 według dzisiejszej punktacji). Z wynikiem 71,28 wygrał konkurs rzutu oszczepem wieloboistów.

</doc>
<doc id="2808872" url="https://pl.wikipedia.org/wiki?curid=2808872" title="Merogymnoides">
Merogymnoides



</doc>
<doc id="2808874" url="https://pl.wikipedia.org/wiki?curid=2808874" title="Ona Valiukevičiūtė">
Ona Valiukevičiūtė

Ona Valiukevičiūtė (ur. 1 sierpnia 1945 w Šukėtai w rejonie szakowskim) – litewska piosenkarka i działaczka polityczna, posłanka na Sejm Republiki Litewskiej.
Życiorys.
W 1963 ukończyła szkołę średnią, a w 1971 studia z zakresu filologii niemieckiej i literaturoznawstwa na Uniwersytecie Wileńskim. Do początku lat 90. występowała jako piosenkarka i śpiewaczka, w latach 1971–1991 była solistką Litewskiej Filharmonii Narodowej. Koncertowała głównie w republikach ZSRR, brała udział w nagraniu kilku płyt. Od 1994 do 2000 pełniła funkcję dyrektora funduszu wsparcia litewskich artystów estradowych.
Na przełomie lat 2002–2003 krótko zasiadała w radzie miejskiej Wilna. W 2002 przystąpiła do Partii Liberalno-Demokratycznej, przekształconej następnie w ugrupowanie Porządek i Sprawiedliwość. W latach 2003–2004 była doradcą prezydenta Rolandasa Paksasa. W 2004 i w 2008 uzyskiwała mandat deputowanej. W wyborach parlamentarnych w 2012 z powodzeniem ubiegała się o poselską reelekcję.
W parlamencie zasiadała do 2016, nie uzyskując mandatu na kolejną kadencję. Powróciła jednak do litewskiego Sejmu w 2018. W 2020 przystąpiła do frakcji poselskiej Litewskiej Socjaldemokratycznej Partii Pracy.

</doc>
<doc id="2808876" url="https://pl.wikipedia.org/wiki?curid=2808876" title="Lista reprezentacji w piłce nożnej mężczyzn należących do FIFA">
Lista reprezentacji w piłce nożnej mężczyzn należących do FIFA

Lista reprezentacji mężczyzn, które należą do FIFA - poniższa lista przedstawia 211 narodowych federacji (55 z UEFA, 54 z CAF, 46 z AFC, 35 z CONCACAF, 11 z OFC i 10 z CONMEBOL) piłki nożnej będących członkami FIFA (185 krajów, 3 nieuznawane państwa, 9 autonomii i 14 terytoriów zależnych stan z 13 maja 2016). Ośmioma najstarszymi członkami od 1904 roku są: Belgia, Dania, Francja, Hiszpania, Holandia, Niemcy, Szwecja i Szwajcaria, najmłodszymi zaś od 2016 roku są Gibraltar i Kosowo.
Lista.
Podział według państw
Podział według Wysp

</doc>
<doc id="2808880" url="https://pl.wikipedia.org/wiki?curid=2808880" title="Zaraza przytuliowa">
Zaraza przytuliowa

Zaraza przytuliowa (zaraza zwyczajna) ("Orobanche caryophyllacea" Sm.) – gatunek rośliny z rodziny zarazowatych.
Zasięg występowania.
Występuje w całej Europie z wyjątkiem północy części, w północnej Afryce oraz w Azji w środkowej części w pasie od Turcji do Chin. W Polsce rzadka, wstępuje na Pomorzu Zachodnim, w Wielkopolsce, na Wyżynie Lubelskiej i Roztoczu.
Biologia i ekologia.
Roślina jednoroczna. W Polsce kwitnie od czerwca do lipca. Rośnie na ubogich łąkach i nieużytkach. Jest rośliną pasożytniczą, a jej żywicielami są rośliny z rodzaju przytulia oraz z rodziny marzanowatych.
Zagrożenia i ochrona.
W latach 2004–2014 gatunek był objęty w Polsce ochroną ścisłą, od 2014 r. znajduje się pod ochroną częściową. Został umieszczony na polskiej czerwonej liście w kategorii VU (narażony).

</doc>
<doc id="2808881" url="https://pl.wikipedia.org/wiki?curid=2808881" title="Universal Religion Chapter 5">
Universal Religion Chapter 5

Universal Religion Chapter 5 – piąta kompilacja z serii "Universal Religion", holenderskiego Dj-a Armina van Buurena. Premiera płyty miała miejsce 11 września 2011 roku. Wydawnictwo ukazało się nakładem Armada Music oraz Sony Music.

</doc>
<doc id="2808883" url="https://pl.wikipedia.org/wiki?curid=2808883" title="Povilas Urbšys">
Povilas Urbšys

Povilas Urbšys (ur. 2 września 1962 w Poniewieżu) – litewski urzędnik państwowy, szef służby antykorupcyjnej w Poniewieżu, poseł na Sejm Republiki Litewskiej.
Życiorys.
W 1995 ukończył studia z zakresu historii na Wileńskim Uniwersytecie Pedagogicznym. W latach 80. pracował głównie jako robotnik w różnych zakładach pracy. W 1991 w czasie wydarzeń styczniowych znajdował się wśród obrońców litewskiego parlamentu. Od 1990 do 1994 był urzędnikiem w Poniewieżu, najpierw w inspekcji ochrony zabytków, następnie w departamencie zajmującym się bezpieczeństwem. Później zatrudniony w Ministerstwie Finansów. W 1997 stanął na czele jednego z czterech oddziałów Specjalnej Służby Śledczej (STT) w Poniewieżu, zajmującej się zwalczaniem korupcji. Urząd ten sprawował do 2012.
W 2012 zdecydował się na start w wyborach parlamentarnych w 2012 jako kandydat niezależny w jednym z okręgów jednomandatowych. W drugiej turze głosowania został wybrany do Sejmu, pokonując przedstawiciela Partii Pracy. W 2016 z powodzeniem ubiegał się o poselską reelekcję w okręgu jednomandatowym, kandydując jednocześnie z listy krajowej Litewskiego Związku Rolników i Zielonych.

</doc>
<doc id="2808884" url="https://pl.wikipedia.org/wiki?curid=2808884" title="Zalecki">
Zalecki



</doc>
<doc id="2808888" url="https://pl.wikipedia.org/wiki?curid=2808888" title="Adam Ablewicz">
Adam Ablewicz

Adam Ablewicz (ur. 15 listopada 1913 w Dukli, zm. 11 stycznia 1999 w Przeworsku) – polski kapłan rzymskokatolicki, kapelan honorowy Jego Świątobliwości, proboszcz parafii pw. Ducha Świętego w Przeworsku, dziekan Dekanatu Przeworsk i Jarosław, honorowy prepozyt Jarosławskiej Kapituły Kolegiackiej, odnowiciel kultu Grobu Bożego w Przeworsku, starszy brat abpa Jerzego Ablewicza.
Życiorys.
Uczęszczał do Wyższego Seminarium Duchownego w Przemyślu, święcenia kapłańskie przyjął w 1937. Pracował w parafiach: Niepokalanego Poczęcia Najświętszej Maryi Panny w Jasienicy Rosielnej, Jasło (fara) i w Jarosławiu. W trakcie wysiedlenia mieszkańców Jasła i spalenia miasta, w którym był wikariuszem, od września 1944 przebywał na plebanii w Bączalu Dolnym, gdzie dał mu schronienie ówczesny proboszcz i działacz opozycyjny ks. Florian Zając. W latach 1945–1964 był proboszczem w Muninie. W 1964 został mianowany 39. proboszczem parafii pw. Ducha Świętego w Przeworsku. Pełnił również funkcję prepozyta Jarosławskiej Kapituły Kolegiackiej oraz dziekana dekanatów Przeworsk i Jarosław.
Będąc proboszczem w Przeworsku przeprowadził gruntowną przebudowę plebanii. Z inicjatywy księdza Ablewicza zmodernizowano również krużganek i kancelarię, powiększono bramę wjazdową, pokryto dachy blachą ocynkowaną, położono nowe chodniki i kostkę brukową wokół kościoła. W samym kościele wykonano nową instalację elektryczną i nagłośnienie, założono centralne ogrzewanie, odnowiono wnętrze, wymieniono elementy stolarki.
Ksiądz Ablewicz przywrócił do kultu Kaplicę Grobu Bożego, doprowadził do wprowadzenia w Przeworsku Święta Grobu Chrystusowego. Doprowadził do ogłoszenia w 1982 przeworskiego kościoła pw. Ducha Świętego bazyliką mniejszą. Ksiądz Ablewicz przewodniczył przeworskim obchodom: 600-lecia diecezji przemyskiej, Nawiedzenia Obrazu Matki Bożej Częstochowskiej, Roku Świętego 1975. Dzięki jego zaangażowaniu powstały kościoły w Dębowie i Grzęsce oraz kaplice w Studzianie, Przeworsku na ul. Jedności i Szpitalu Rejonowym w Przeworsku. Przekazał nieodpłatnie część działki parafii na potrzeby rozbudowywanego Liceum Ogólnokształcącego w Przeworsku.
W 1987 otrzymał nagrodę Zasłużony Działacz Kultury, w 1997 Nagrodę Miasta Przeworska „Ratusz”, zaś w 1992 tytuł Przyjaciela Szkoły (Liceum Ogólnokształcącego w Przeworsku).
Zmarł 11 stycznia 1999 w Szpitalu w Przeworsku, uroczystości pogrzebowe odbyły się 13 stycznia, został pochowany na cmentarzu w Przeworsku.
W Przeworsku, w pobliżu Bazyliki Ducha Świętego znajduje się poświęcona mu ulica.

</doc>
<doc id="2808889" url="https://pl.wikipedia.org/wiki?curid=2808889" title="Teodor Meliteniota">
Teodor Meliteniota

Teodor Meliteniota – poeta bizantyński z XIV wieku.
O Teodorze Meliteniocie wiadomo jedynie, że był wielkim sakelariuszem i zmarł w 1397 roku. Pochodził z możnego rodu Meliteniotów. Pod koniec XIV wieku napisał alegoryczny poemat zatytułowany "Ku mądrości" ("Ejs sophrosỳnen"), w 3060 wierszach politycznych, zwany również "Opowieścią miłosną" ("Erotiké diégesis").
W swym utworze Poeta snuje "najprawdziwszą w świecie opowieść": w trakcie przechadzki w piękny majowy dzień spotyka niezwykłą dziewczynę o imieniu Sofrosyne (Mądrość). Na jej widok popada w omdlenie. Dziewczyna musi użyć całej swej sztuki, by przekonać szczękającego ze strachu zębami poetę, że nie jest zjawą i wytłumaczyć mu cel swego pojawienia się. Wiedzie go do wspaniałego ogrodu. Dostępu do położonego pośrodku ogrodu zmaku broni siedem przeszkód – rwący potok, most zwodzony, brama, dzikie zwierzęta, fosa, ciernista gęstwina i mur. Dzikimi zwierzętami są smok, pegaz, cerber, gryf, nosorożec, chimera i satyr. Poeta podziwia w ogrodzie wielkie ilości złota, srebra, szlachetnych kamieni. Opisuje następnie napotkane posągi wszystkich sławnych ludzi poczynając od starożytności, wśród innych – Prometeusza, wynalazcę gramatyki, wielkiego proroka Eurypidesa. Na murze spostrzega też statuy bogów greckich wraz z ich atrybutami. Pod koniec utworu czytelnik dowiaduje się, że poeta znalazł się w raju, a siedem przeszkód to sidła zastawione na drodze do cnoty. Poeta podążając za Sophrosyne dociera wreszcie do jej łoża wysadzanego drogimi kamieniami, przyglądając się im wylicza wszystkie znane sobie minerały, jakby pisał słownik mineralogiczny, a nie poemat.
Cały ten, monstrualnie wielki, utwór przeładowany jest uczonymi terminami ze wszystkich dziedzin ówczesnej wiedzy, co wskazuje, że został napisany dla wąskiego grona wykształconych czytelników. Ustępująca w tym czasie w Bizancjum twórczość literacka w dawnym sofistycznym stylu znajdowała jeszcze czytelników w pewnych kołach literackich i niektórych domach arystokratycznych i do nich najprawdopodobniej adresowany był poemat.

</doc>
<doc id="2808891" url="https://pl.wikipedia.org/wiki?curid=2808891" title="Nikołaj Astudin">
Nikołaj Astudin

Nikołaj Astudin (, , ur. 9 lipca 1847 w Moskwie, zm. 8 sierpnia 1925 w Oberlahnstein, Nadrenia-Palatynat) – malarz rosyjski, pejzażysta, działający na terenie Niemiec.
Urodził się jako syn dyplomaty, majora gwardii carskiej cara Mikołaja I. Do szkoły uczęszczał w Petersburgu. Po krótkim pobycie w Berlinie przybył do Paryża, gdzie studiował malarstwo u pejzażysty Armanda-Théophile’a Cassagne’a (1823–1907). Odbył podróże studialne do Finlandii, Włoch i krajów alpejskich. Od roku 1876 uczestniczył w wystawach malarstwa m.in. w Berlinie i Zurychu.
Zamieszkał w Kassel. W roku 1896 poślubił malarkę zwierząt, Johannę Meineke z Braubach nad Renem. W latach 1904–1905 mieszkał w Bonn, a w roku 1912 zamieszkał w Oberlahnstein w Nadrenii-Palatynacie, gdzie pozostał do końca życia.
Nikołaj Astudin zajmował się niemal wyłącznie malarstwem krajobrazowym. Jego krajobrazy oraz widoki miast i zamków ukazywały się w postaci reprodukcji litograficznych, a także pocztówek. Tworzył głównie akwarele i pastele. W ostatnich latach życia malował głównie krajobrazy Nadrenii, a także stary most na Renie w Bonn oraz ruiny zamkowe w Godesburg i Lahneck.
Obrazy Astudina utrzymane są w stylistyce późnego romantyzmu.

</doc>
<doc id="2808892" url="https://pl.wikipedia.org/wiki?curid=2808892" title="Korytowski Hrabia">
Korytowski Hrabia

Korytowski Hrabia – polski herb szlachecki, hrabiowska odmiana herbu Mora.
Opis herbu.
Opis z wykorzystaniem klasycznych zasad blazonowania:
"W polu czerwonym głowa murzyńska czarna o ustach czerwonych i przepasce na czole srebrnej. Nad tarczą korona hrabiowska, dziewięciopałkowa, a nad nią hełm w koronie, z którego klejnot: trzy pióra strusie. Labry czerwone podbite srebrem. Trzymacze: dwa lwy złote o językach czerwonych, patrzące na zewnątrz, stojące na ozdobnym postumencie roślinnym, z dewizą na wstędze: PRO REGE ET PATRIA (łac. DLA KRÓLA I OJCZYZNY)."
Najwcześniejsze wzmianki.
Nadany w Galicji 24 maja 1893 Juliuszowi Leopoldowi Franciszkowi Korytowskiemu. Tytuł został nadany na podstawie patentu z 1775, rzekomego urzędu podwojewodziego poznańskiego dziadka oraz rzekome starania przodka obdarowanego, Franciszka Wincentego Ignacego, o tytuł hrabiowski. Tytuł potwierdzony synowi Juliusza, Władysławowi w 1917. Wystąpienie o potwierdzenie zostało podyktowane utratą dyplomu, który zapomniał zabrać z zamku uchodzący przed natarciem Rosjan Juliusz.
Herbowni.
Jedna rodzina herbownych:
graf von Korytowski.

</doc>
<doc id="2808893" url="https://pl.wikipedia.org/wiki?curid=2808893" title="Szymon Stadnicki">
Szymon Stadnicki

Szymon Stadnicki herbu Szreniawa bez Krzyża (zm. przed 9 października 1775 roku) – konfederat barski z województwa sandomierskiego, konsyliarz województwa sandomierskiego w konfederacji radomskiej 1767 roku. Poseł na Sejm Repninowski z województwa sandomierskiego. 
Życiorys.
Był synem Józefa Antoniego Stadnickiego podstolego buskiego, kasztelana lubaczowskiego i Zofii z Makowieckich. Brat chorążego grabowieckiego Jana Józefa i rektora Collegium Nobilium pijarów w Warszawie Michała Jana. 12 września 1744 poślubił Antoninę z Dunin Wąsowiczów h. Łabędź. Miał z nią sześcioro dzieci:
W załączniku do depeszy z 2 października 1767 roku do prezydenta Kolegium Spraw Zagranicznych Imperium Rosyjskiego Nikity Panina, poseł rosyjski Nikołaj Repnin określił go jako posła właściwego dla realizacji rosyjskich planów na sejmie 1767 roku.
Dziedzic dóbr Wysokie, wiano żony stanowiły Potworów i Rdzów, a po bezpotomnej śmierci jej siostry Barbary także Wir i Mokrzec.

</doc>
<doc id="2808894" url="https://pl.wikipedia.org/wiki?curid=2808894" title="Szkoła w Toledo">
Szkoła w Toledo



</doc>
<doc id="2808896" url="https://pl.wikipedia.org/wiki?curid=2808896" title="Granica iracko-jordańska">
Granica iracko-jordańska

Granica iracko-jordańska – granica międzypaństwowa dzieląca terytoria Iraku i Jordanii o długości 181 kilometrów.
Początek granicy styk granic Arabii Saudyjskiej, Jordanii i Iraku o współrzędnych 32° 13’ 51’’N, 39°18’09’’ E (Unajza) , następnie biegnie w kierunku północno-zachodnim przez Pustynię Syryjską do styku granic Jordanii, Syrii i Iraku o współrzędnych 32°22’29’’N, 38°47’33’’E (At-Tanf).
Granica powstała w 1920 (potwierdzona w 1928) jako granica między brytyjskim mandatem w Iraku i Transjordanii.

</doc>
<doc id="2808897" url="https://pl.wikipedia.org/wiki?curid=2808897" title="Sakelariusz">
Sakelariusz

Sakelariusz (gr: σακελλάριος, "sakellarios") – w administracji bizantyńskiej generalny kontroler finansów.
Urząd ten doszedł w państwie bizantyńskim do wielkiego znaczenia w VII wieku wraz z upadkiem wcześniejszych organów centralnego zarządu finansów takich jak "comitiva sacrarum largitionum" i "comitiva rerum privatum". Rosnące potrzeby prefektury pretorium powodowały, że zaczęła ona sięgać zarówno po dochody "res privatae" jak i "largitiones". W tej sytuacji pozbawiana środków comitiva sacrum larigitionum coraz częściej zaczęła zwracać się o środki do "sakelion", prywatnej szkatuły cesarza. Spowodowało to wzrost znaczenia stojącego na jej straży sakelariusza, który w VII wieku faktycznie przejął funkcje comesa sacrarum largitionum. Kontrolę nad całokształtem aparatu skarbowego sprawował do XII wieku, kiedy zastąpił go "megas logariastes".

</doc>
<doc id="2808899" url="https://pl.wikipedia.org/wiki?curid=2808899" title="Krystyna Chylińska">
Krystyna Chylińska

Krystyna Chylińska (ur. 18 listopada 1964 w Bychawie) – polska lekkoatletka, specjalistka biegów długodystansowych, mistrzyni Polski.
Kariera.
Zajęła 29. miejsce w biegu maratońskim podczas Pucharu Europy w maratonie w 1988 w Huy oraz 45. miejsce podczas Pucharu Świata w maratonie w 1991 w Londynie.
Była mistrzynią Polski w maratonie w 1989, oraz wicemistrzynią w biegu na 20 kilometrów w 1986 i w maratonie w 1987 i 1988.
Była zawodniczką Startu Lublin.
Rekordy życiowe::

</doc>
<doc id="2808901" url="https://pl.wikipedia.org/wiki?curid=2808901" title="Grodziszcze (Cierlicko)">
Grodziszcze (Cierlicko)



</doc>
<doc id="2808902" url="https://pl.wikipedia.org/wiki?curid=2808902" title="Stanisław Adam Żurowski">
Stanisław Adam Żurowski

Stanisław Adam Jacek Żurowski h. Leliwa, (ur. 11 września 1888 w Ulicku Seredkiewicz, zm. 14 lutego 1967 w Bielsku-Bialej) – polski ziemianin, społecznik, dyplomowany agronom, inżynier rolnik.
Życiorys.
Dzieciństwo i młodość.
Urodził się 11 września 1888 r. w Ulicku Seredkiewicz, pow. rawski, woj. lwowskie, jako drugie dziecko Stanisława (1840–1906) i Teresy z Konopków (1858–1952) z Mogilan. Ojciec nie odziedziczył po przodkach własnego majątku i zarządzał majątkami innych ziemian, m.in. Fredrów i Skarbków. Od 1888 r. rodzice mieszkali w dworze Fredrów w Podhajczykach 3 km od miasta Rudki.
Pierwszą naukę otrzymał w latach 1895–1896 w szkole powszechnej w Ulicku Seredkiewicz. W 1897 r. został oddany do szkoły OO. Zmartwychwstańców we Lwowie, a rok później do Gimnazjum oo. Jezuitów w Chyrowie. Nauka mu nie szła, więc rodzice przenieśli go w 1898 r. do Krakowa, gdzie po kilku powtórzonych klasach w 1908 r. zdał maturę w gimnazjum humanistycznym im. Sobieskiego. Służbę wojskową odbył w 91 pułku piechoty austriackiej w Pradze w latach 1908–1909. Został zwolniony po 11 miesiącach na wniosek posła Aleksandra Skarbka.
Studia.
Po służbie wojskowej w 1909 r. rozpoczął studia prawnicze we Lwowie, ale po roku przeniósł się na Studium Rolnicze UJ. Praktykował u swojego wuja Stanisława Konopki, który miał zarodową oborę i prowadził dochodowe wzorowe gospodarstwo w Mogilanach. W 1911 r. kontynuował studia rolnicze w Freising pod Monachium przez dwa lata. Czwarty rok zakończył w Lipsku. Napisał dwie prace dyplomowe, jedną z botaniki o korzeniach, drugą z mleczarstwa. Pod koniec lipca 1914 r. zdał egzamin końcowy z oceną bardzo dobrą i otrzymał tytuł agronoma.
I wojna światowa.
Po powrocie do Krakowa w 1914 r. został zmobilizowany i wysłany na front pod Lublin, gdzie uczestniczył przez 9 miesięcy w pierwszej linii walki. W kwietniu 1916 r. walczył pod Buczaczem, w miejscowości Pyszkowce. W czerwcu trafił z całym pułkiem do niewoli rosyjskiej. Kozacy zapędzili wszystkich jeńców aż za Kijów do obozu leśnego w Darnicy. Jeńców rozparcelowano po różnych folwarkach, których właścicielami byli też Polacy. Traktowali ludność lokalną okrutnie. Rewolucję przeżył w Rosji. Udało mu się uciec i pieszo dotarł do Polski w listopadzie 1919 r. W 1920 r. wstąpił do ochotniczej armii i został skierowany do artylerii górskiej w Nowym Targu. Wiosną 1921 r. został zdemobilizowany jako podporucznik.
Praca zawodowa.
Dzierżawił następujące majątki:1921–1925: Kosówka, (folwark pana Ł.), Markowce, Powiat tłumacki, Województwo stanisławowskie1925–1932: Lubień Wielki, (folwark barona Adolfa Brunickiego i jego córki Marii hr. Wodzickiej), powiat Gródek Jagielloński, Województwo lwowskie.1932–1938: Czyżowice, (folwark Smiałowskich i Skibniewskich), powiat mościski, Województwo lwowskie.1938–1939: Dmytrowice, (majątek hrabiny Konarskiej), Województwo podkarpackie.
II wojna światowa i PRL.
Do końca 1942 r. był kierownikiem sklepu firmy swojego brata Romana Leszczków Fabryka Samodziałów w Lublinie. Gdy Gestapo zaaresztowało jego brata wraz z rodziną, ukrywał się w Warszawie, następnie w połowie 1943 r. u znajomych w Dźwiniaczu k. Ustrzyków Dolnych, Sanoczku i w leśniczówce w Skrzynce k. Dąbrowy Tarnowskiej.
Po wojnie osiadł w Bielsku, gdzie poprowadził spółkę włókienniczą swojej bratowej, Studio Artystyczne „Samodział”. Po upaństwowieniu firmy w 1950 r. przyjął pracę magazyniera w firmie Techniczna Obsługa Rolnictwa, gdzie pracował do 1958 r. Od 1959 do 1965 r. pracował jako akwizytor dla firmy produkującej tablice emaliowane. Zmarł w Bielsku 14 lutego 1967 r. i został pochowany na Cmentarzu Parafii Katedralnej św. Mikołaja przy ul. Grunwaldzkiej (sektor 19-D-2) w grobie razem z matką.
Rodzina.
Miał dwóch braci, starszego Romana (1888–1943) i młodszego Józefa (1892–1936) oraz dwie siostry Agnieszkę Jadwigę (1890- zm. jako dziecko) i Felicję (1896–1977).
25 czerwca 1946 r. ożenił się z Janiną z domu Onyszkiewicz, po pierwszym mężu Rappe. Nie mieli dzieci.
Działalność społeczna.
Kosówka, folwark, gmina Markowce, powiat tłumacki, województwo stanisławowskie:
Lubień Wielki, Powiat Gródek Jagielloński, Województwo lwowskie:
Czyżowice, Powiat mościski, Województwo lwowskie:
Powyższe

</doc>
<doc id="2808906" url="https://pl.wikipedia.org/wiki?curid=2808906" title="Tomasz Mączyński">
Tomasz Mączyński

Tomasz Mączyński herbu Świnka – podstoli sieradzki w latach 1776-1777, cześnik szadkowski w latach 1768-1776, członek konfederacji radomskiej w 1767 roku.

</doc>
<doc id="2808908" url="https://pl.wikipedia.org/wiki?curid=2808908" title="Heal">
Heal

Heal – debiutancki album studyjny szwedzkiej piosenkarki Loreen, który został wydany 22 października 2012 na terenie Szwecji przez wytwórnię płytową Warner Music Sweden. Międzynarodowa premiera albumu odbyła się 24 października, a polska zaś 29 października.
Płyta była nagrywana w latach 2010–2012. Album był notowany na 1. miejscu na szwedzkiej liście sprzedaży i uzyskał certyfikat platynowej płyty za przekroczenie progu 40 tysięcy sprzedanych egzemplarzy w Szwecji.
31 maja 2013 została wydana reedycja albumu, którą poszerzono o singel „We Got the Power” i akustyczną wersję „Euphorii”.

</doc>
<doc id="2808916" url="https://pl.wikipedia.org/wiki?curid=2808916" title="Szkoła Podstawowa nr 18 im. Arkadego Fiedlera w Zielonej Górze">
Szkoła Podstawowa nr 18 im. Arkadego Fiedlera w Zielonej Górze

Szkoła Podstawowa nr 18 im. Arkadego Fiedlera w Zielonej Górze – polska publiczna placówka edukacyjna założona w 1981 roku w Zielonej Górze. W roku 1985 zmieniła swoją siedzibę i przeniosła się na ul. Francuską 10, natomiast w roku 1993 otrzymała imię Arkadego Fiedlera. W 2011 roku szkole nadano sztandar.
Rys historyczny.
Szkoła Podstawowa nr 18 rozpoczęła swoją działalność 1 września 1981 roku. Przez pierwsze 4 lata uczniowie klas 4–8 uczyli się w budynku przy ulicy Długiej, który należał do Centrum Kształcenia Ustawicznego w Zielonej Górze, zaś młodsze dzieci uczęszczały do drugiego budynku, znajdującego się przy Wyższej Szkole Pedagogicznej na ulicy Chopina. W pierwszym roku szkolnym do szkoły uczęszczało 301 uczniów.
Z roku na rok do szkoły uczęszczało coraz więcej uczniów, więc władze miasta podjęły decyzję o przeniesieniu siedziby placówki. 2 września 1985 roku uczniowie rozpoczęli rok szkolny już w nowym gmachu, przy ulicy Francuskiej 10.
29 listopada 1993 Szkoła otrzymała imię znanego, polskiego podróżnika – Arkadego Fiedlera.
W 2011 roku szkole nadano sztandar.
Współpraca międzynarodowa.
Szkoła bierze aktywny udział w programie Comenius – z muzyką i tańcem przez życie i w ramach niego nawiązuje współpracę ze szkołami z różnych krajów europejskich. Celem operacji jest poznanie zagranicznej kultury i innych narodowości.
Ponadto w szkole organizowane są co roku "Dni Niemieckie" połączone z wymianą uczniów ze szkołą w Chociebużu.
Szkoła uczestniczy także w corocznym "dziecięcym parlamencie" (niem. Kinderparlament), podczas którego uczniowie ze szkoły Wilhelm-Nevoigt-Grundschule w Chociebużu wraz z uczniami SP18 dyskutują na wybrany wcześniej temat.
30 stycznia 2013 roku placówkę odwiedziła ekipa samochodu jeżdżącego po Polsce, promującego język niemiecki Deutsch Wagen Tour, która przygotowała dla uczniów zabawy i ćwiczenia z językiem niemieckim.

</doc>
<doc id="2808917" url="https://pl.wikipedia.org/wiki?curid=2808917" title="Elmer Collins">
Elmer Collins

Elmer Collins (ur. w 1887 w Lynn – zm. w 1982 w Little Falls) – amerykański kolarz torowy, srebrny medalista mistrzostw świata.
Kariera.
Największy sukces w karierze Elmer Collins osiągnął w 1912 roku, kiedy srebrny medal w wyścigu ze startu zatrzymanego podczas mistrzostw świata w Newark. W zawodach tych wyprzedził go jedynie jego rodak George Wiley, a trzecie miejsce zajął kolejny Amerykanin – Jimmy Moran. Był to jedyny medal wywalczony przez Collinsa na międzynarodowej imprezie tej rangi. Ponadto kilkakrotnie stawał na podium zawodów cyklu Six Days, nigdy jednak nie wygrał. Nigdy również nie wystartował na igrzyskach olimpijskich.

</doc>
