<doc id="2814575" url="https://pl.wikipedia.org/wiki?curid=2814575" title="Erich Šefčík">
Erich Šefčík

Erich Šefčík (ur. 2 lipca 1945 w Kravařach, zm. 15 października 2004 w Opawie) – czeski archiwista, historyk i numizmatyk oraz specjalista w dziedzinie historii Śląska, a w szczególności Śląska Cieszyńskiego.
Ukończył szkołę średnią w Hulczynie, a następnie studiował w latach 1963–1969 archiwistykę na uniwersytecie w Brnie. W 1968 zatrudnił się na archiwum w Pilźnie. Wkrótce przeszedł do filii opawskiego archiwum w Janovicach koło Rýmařova. W 1970 r. został jej kierownikiem. W 1973 obronił doktorat na uniwersytecie w Ołomuńcu. W 1972 r. ożenił się i miał 2 synów. Ze względów rodzinnych postanowił w 1976 przenieść się do pracy w Zemskim archivie w Opawie. Od 1977 pracował w Muzeum Ziemi Śląskiej w Opawie jako kierownik działu historyczno-numizmatycznego, a od 1983 działu numizmatycznego. W 1996 przystąpił do organizacji muzeum w Krawarzach, z którego stworzył ośrodek badań nad dziejami Śląska Hulczyńskiego. Nadal na część etatu pracował w opawskim muzeum. Był także radnym miejskim w Kravařach i kronikarzem miasta.
W okresie pracy w archiwum w Janovicach pisał prace poświęcone właścicielom majątku w Janovicach i fabrykantom z rodziny Kleinów. Jego największym osiągnięciem była publikacja "Listináře Těšínska" ("Kodeksu dyplomatycznego księstwa cieszyńskiego"). Przy tym przedsięwzięciu współpracował z Emmerichem Němcem. Po jego śmierci sam doprowadził pracę do końca. Erich Šefčík zajmował się także numizmatyką, sfragistyką i falerystyką. Najważniejszą jego pracą na tym polu były "Pečeti těšínských Piastovců". Publikował także na łamach "Folia numismatica", "Numismatický dopis" i "Slezský numismatik". Interesował się również biografistyką. Napisał biogramy niektórych książąt górnośląskich (opublikowane w książce "Książęta i księżne Górnego Śląska", pod redakcją Antoniego Barciaka, Katowice 1995) oraz ponad 70 biogramów muzealników i innych Ślązaków.

</doc>
<doc id="2814580" url="https://pl.wikipedia.org/wiki?curid=2814580" title="Steg (Liechtenstein)">
Steg (Liechtenstein)

Steg – wieś położona w Liechtensteinie, w gminie Triesenberg.
Steg liczy około 50 mieszkańców, położony jest na wysokości 1300 metrów n.p.m. Wieś zbudowana została na planie dwóch okręgów (jednego większego na północy i mniejszego na południu), których elementem wspólnym jest główna droga prowadząca do Malbun.
W Steg znajduje się wyciąg narciarski, wieś bardziej znana jest z tras do biegów narciarskich, których łączna długość wynosi około 19 kilometrów. We wsi działa hotel.
We wsi znajdują się dwa zaporowe zbiorniki retencyjne Stausee Steg i Gänglesee.
Podczas Zimowego Europejskiego Festiwalu Młodzieży 2015 w Stegu rozegranych została część konkurencji biegów narciarskich.
We wsi w przeszłości istniała skocznia narciarska, na której można było uzyskiwać ponad 50-metrowe skoki. W latach 80. XX wieku rozgrywano na niej konkursy skoków narciarskich dzieci i młodzieży.

</doc>
<doc id="2814584" url="https://pl.wikipedia.org/wiki?curid=2814584" title="Puchar Niemiec w hokeju na lodzie">
Puchar Niemiec w hokeju na lodzie

Puchar Niemiec w hokeju na lodzie (niem. Deutscher Eishockeypokal) – cykliczne, krajowe pucharowe rozgrywki klubowe w hokeju na lodzie w Niemczech.
Formuła pierwsza (2002-2009).
Pierwotnie był rozgrywany od sezonu 2002/2003 do 2008/2009 według wzoru piłkarskiego Pucharu DFB wspólnie w ramach organizacji Deutsche Eishockey Liga i Eishockeyspielbetriebsgesellschaft (ESBG) 
W rywalizacji brały udział kluby DEL, 2. Bundesligi oraz niektóre zespoły Oberligi (wyłonione w przedsezonowych kwalifikacjach). Właściwy system przewidywał system pucharowy złożony z eliminacji spośród 32 drużyn.
W wyniku trudności zaplanowania terminów od sezonu 2009/2010 zaprzestano rywalizacji o Puchar w dotychczasowej formule.
Formuła obecna (od 2009).
Po zawieszeniu rozgrywania Pucharu we wcześniejszej formie i wycofaniu z niech zespołów DEL, od sezonu 2009/2010 wprowadzono nowe zasady, według których w nowych rozgrywkach o Puchar Niemiec uczestniczą już tylko kluby 2. Bundesligi, Oberligi, Reprezentacja Niemiec do lat 20 i triumfatorzy Pucharów w okręgach z Renionallig.
Zwycięzca Pucharu Niemiec otrzymuje trofeum przechodnie i nagrodę pieniężną w wysokości 12 000 euro (finalista dostaje 6 000 euro).

</doc>
<doc id="2814585" url="https://pl.wikipedia.org/wiki?curid=2814585" title="Gruszka (szczyt)">
Gruszka (szczyt)



</doc>
<doc id="2814590" url="https://pl.wikipedia.org/wiki?curid=2814590" title="Pelomyxa corona">
Pelomyxa corona

Pelomyxa corona – gatunek pełzaka z rodzaju "Pelomyxa" należącego do supergrupy Amoebozoa. Występuje na dnie zbiorników wodnych, gdzie żyje razem z roślinami wodnymi.
Kształtu sferycznego z licznymi hialinowymi pseudopodiami, często rozgałęzionymi na końcu. Porusza się przy pomocy lobopodium - pojedynczej szerokiej, płatowatej nibynóżki wytwarzanej na przedzie ciała podczas ruchu. W jądrach stwierdzono ziarnistości. Jądra występują w liczbie od 1 u młodych osobników do 100 u osobników dojrzałych. Jednojądrowe osobniki osiąga wielkość 50 – 70 μm, wielojądrowe 300 – 500 μm. W tylnej części ciała uroid składający się z licznych hialinowych cylindrycznych brodawek.
Gatunek ten został stwierdzony na terenie Rosji.

</doc>
<doc id="2814593" url="https://pl.wikipedia.org/wiki?curid=2814593" title="Radnički Niš">
Radnički Niš



</doc>
<doc id="2814594" url="https://pl.wikipedia.org/wiki?curid=2814594" title="Druga savezna liga">
Druga savezna liga

Druga savezna liga Jugoslavije (serb. cyryl. Друга савезна лига Југославије у фудбалу, chor. 2. Savezna liga SFRJ) – drugi poziom rozgrywek ligowych w piłkę nożną w Jugosławii, po raz pierwszy zorganizowany w 1946 roku, a rozwiązany w 1991.
Format.
W rozgrywkach brało udział od 10 do 20 klubów, często podzielonych na grupy, którzy zmagali się przez 2 rundy systemem kołowym. Dwie, trzy lub cztery najlepsze drużyny (zwykle mistrzowie grup) awansowały do Prva liga Jugoslavije. Najsłabsze drużyny ligi spadały do Treća Savezna liga Jugoslavije.
Historia.
Druga savezna liga Jugoslavije została założona w 1946 roku. Na przestrzeni lat zmieniała swój format i składała się z różnej liczby klubów. Na początku rozgrywki były prowadzone w każdej z republik jugosłowiańskich. W latach 1947-1951 była połączona w jedyną ligę, ale potem powróciła do wcześniejszego podziału. Po krótkiej próbie rozgrywek w jedynej lidze w 1953 była podzielona na 4, a potem na 2 grupy: "wschodnia" i "zachodnia". Przy podziale na 4 grupy dochodziła grupa północna i południowa. Mistrz każdej grupy bezpośrednio awansował do Prva liga Jugoslavije. W latach 1950-1952 rozgrywki były prowadzony na wzór radziecki – w jednej grupie systemem wiosna-jesień.
Zwycięzcy rozgrywek.
Uwaga:
Czcionką pogrubioną zaznaczone kluby, które zdobyły awans

</doc>
<doc id="2814595" url="https://pl.wikipedia.org/wiki?curid=2814595" title="FK Bałkan Skopje">
FK Bałkan Skopje



</doc>
<doc id="2814596" url="https://pl.wikipedia.org/wiki?curid=2814596" title="Jedinstvo Bijelo Polje">
Jedinstvo Bijelo Polje



</doc>
<doc id="2814598" url="https://pl.wikipedia.org/wiki?curid=2814598" title="FK Teteks Tetowo">
FK Teteks Tetowo



</doc>
<doc id="2814600" url="https://pl.wikipedia.org/wiki?curid=2814600" title="HNK Dubrovnik 1919">
HNK Dubrovnik 1919



</doc>
<doc id="2814601" url="https://pl.wikipedia.org/wiki?curid=2814601" title="Mistrzostwa Polski w Biathlonie Letnim 2011">
Mistrzostwa Polski w Biathlonie Letnim 2011

Mistrzostwa Polski w Biathlonie Letnim 2011 zostały rozegrane między 27 a 30 czerwca 2011 w miejscowości Kościelisko-Kiry. Biathloniści rywalizowali w trzech konkurencjach: biegu indywidualnym, masowym i sprinterskim. W konkurencjach mężczyzn zwyciężyli kolejno: Tomasz Sikora, Mirosław Kobus oraz Łukasz Szczurek. Natomiast w rywalizacji kobiet na najwyższym stopniu podium stanęły kolejno: Monika Hojnisz, Weronika Nowakowska-Ziemniak i Maria Bukowska.

</doc>
<doc id="2814605" url="https://pl.wikipedia.org/wiki?curid=2814605" title="Sloga Novi Sad">
Sloga Novi Sad



</doc>
<doc id="2814606" url="https://pl.wikipedia.org/wiki?curid=2814606" title="Jaap Eden">
Jaap Eden

Jacobus Johannes "Jaap" Eden (ur. 19 października 1873 w Groningen – zm. 3 lutego 1925 w Haarlemie) – holenderski kolarz torowy, szosowy oraz panczenista, trzykrotny mistrz świata w wieloboju i dwukrotny medalista torowych mistrzostw świata.
Kariera.
Łyżwiarstwo.
Pierwsze sukcesy sportowe Jaap Eden odnosił w łyżwiarstwie szybkim. W 1891 roku wystartował na mistrzostwach świata w wieloboju w Amsterdamie, gdzie był między innymi trzeci w wyścigu na pół mili, ale ostatecznie nie został sklasyfikowany. Dwa lata później wystąpił na Mistrzostwach Świata w Wieloboju 1891 również rozgrywanych w Amsterdamie. W zawodach tych był najlepszy na 500 oraz 1500 m i mimo nieukończenia wyścigu na 10 000 m zdobył złoty medal. Zwycięstwo to dało mu tytuł pierwszego w historii oficjalnego mistrza świata w wieloboju. Tytułu nie obronił na MŚ w Sztokholmie w 1894 roku, ale odzyskał go już podczas mistrzostw w Hamar w 1895 roku. Złoty medal w tej konkurencji zdobył również podczas mistrzostw świata w Sankt Petersburgu w 1896 roku, gdzie wygrał wszystkie konkurencje. Ponadto Eden ustanowił pięć rekordów świata: na 1500 m w 1893 i 1895 roku, na 10000 m w 1894 i 1895 roku oraz 5000 m w 1894 roku.
Kolarstwo.
Holender odnosił również sukcesy w kolarstwie. Już w 1893 roku wygrał szosowe kryterium w Goudzie, oraz tytuły mistrza kraju w szosowym wyścigu ze startu wspólnego i w sprincie amatorów. Na rozgrywanych rok później torowych mistrzostwach świata w Antwerpii zdobył srebrny medal w sprincie, ulegając jedynie Niemcowi Augustowi Lehrowi. W tej samej konkurencji zwyciężył na mistrzostwach świata w Kolonii, wyprzedzając Duńczyka Christiana Ingemanna Petersena oraz reprezentanta gospodarzy Jeana Schaafa. Łącznie zdobył po trzy tytuły mistrza Holandii, zarówno w kolarstwie torowym, jak i szosowym. Ponadto w 1896 roku zajął trzecie miejsce w Grand Prix Paryża. Nigdy nie wystąpił na igrzyskach olimpijskich.
Jaap Eden jest pierwszym sportowcem i jedynym mężczyzną, który zdobył tytuły mistrza świata w kolarstwie oraz w łyżwiarstwie szybkim. Oprócz niego dokonały tego dwie kobiety: Amerykanka Sheila Young oraz reprezentantka NRD Christa Rothenburger.

</doc>
<doc id="2814607" url="https://pl.wikipedia.org/wiki?curid=2814607" title="Kvarner Rijeka">
Kvarner Rijeka



</doc>
<doc id="2814608" url="https://pl.wikipedia.org/wiki?curid=2814608" title="Proleter Osijek">
Proleter Osijek



</doc>
<doc id="2814610" url="https://pl.wikipedia.org/wiki?curid=2814610" title="Odred Ljubljana">
Odred Ljubljana



</doc>
<doc id="2814611" url="https://pl.wikipedia.org/wiki?curid=2814611" title="NK Varteks (1958-2010)">
NK Varteks (1958-2010)



</doc>
<doc id="2814612" url="https://pl.wikipedia.org/wiki?curid=2814612" title="Sutjeska Nikšić">
Sutjeska Nikšić



</doc>
<doc id="2814613" url="https://pl.wikipedia.org/wiki?curid=2814613" title="Menorrhagia">
Menorrhagia

Menorrhagia – bardzo obfite, przedłużające się krwawienie miesiączkowe pojawiające się w regularnych odstępach czasu. Najczęstszą przyczyną obfitych, krwotocznych miesiączek są zmiany organiczne:

</doc>
<doc id="2814618" url="https://pl.wikipedia.org/wiki?curid=2814618" title="Dinamo Vinkovci">
Dinamo Vinkovci



</doc>
<doc id="2814619" url="https://pl.wikipedia.org/wiki?curid=2814619" title="Galenika Zemun">
Galenika Zemun



</doc>
<doc id="2814625" url="https://pl.wikipedia.org/wiki?curid=2814625" title="Parafia Nawiedzenia Najświętszej Maryi Panny w Starym Bidaczowie">
Parafia Nawiedzenia Najświętszej Maryi Panny w Starym Bidaczowie

Parafia Nawiedzenia Najświętszej Maryi Panny w Starym Bidaczowie − parafia należąca do dekanatu Biłgoraj - Południe diecezji zamojsko-lubaczowskiej. Została utworzona w 16 września 2012 roku. Prowadzą ją księża diecezjalni.
Na obszarze parafii leżą miejscowości: Banachy, Łazory (numery 1-79), Jachosze, Stary Bidaczów, Nowy Bidaczów, Suszka.

</doc>
<doc id="2814626" url="https://pl.wikipedia.org/wiki?curid=2814626" title="Medaliści Letnich Igrzysk Olimpijskich 2012">
Medaliści Letnich Igrzysk Olimpijskich 2012

Lista ta przedstawia wszystkich medalistów Letnich Igrzysk Olimpijskich 2012, odbywających się w Londynie, w dniach 27 lipca – 12 sierpnia.
Około 10 500 sportowców rywalizowało w 26 dyscyplinach i 302 konkurencjach. Reprezentacje: Bahrajnu, Botswany, Cypru, Czarnogóry, Gabonu, Grenady oraz Gwatemali zdobyły w Londynie swoje pierwsze olimpijskie medale w historii.
W boksie, judo, taekwondo i zapasach zawodnicy otrzymali dwa brązowe medale w każdej kategorii wagowej. Dwa srebrne medale (nie przyznano brązowego medalu) zostały przyznane za remis i drugie miejsce podczas pływania stylem dowolnym mężczyzn na dystansie 200 metrów oraz 100 metrów stylem motylkowym. Dwa brązowe medale zostały przyznane za trzecie miejsce w męskich zawodach rowerowych, trzy brązowe medale zostały przyznane za potrójne trzecie miejsce w skoku wzwyż mężczyzn.
Po zakończeniu igrzysk, zdyskwalifikowano zwyciężczynię w pchnięciu kulą kobiet, Nadzieję Astapczuk i odebrano jej złoty medal. W związku z tym, złoto otrzymała reprezentantka Nowej Zelandii, srebro Rosjanka, a brąz Chinka. Również zwyciężczyni rzutu mlotem kobiet Tatjana Łysienko została zdyskwalifikowana, złoty medal otrzymała Polka, srebrny Niemka, a brązowy Chinka. 
Medal (brązowy) odebrano także uzbeckiemu zapaśnikowi, Soslanowi Tigiyevowi.

</doc>
<doc id="2814628" url="https://pl.wikipedia.org/wiki?curid=2814628" title="Borac Zagrzeb">
Borac Zagrzeb



</doc>
<doc id="2814634" url="https://pl.wikipedia.org/wiki?curid=2814634" title="Przestrzeń rozpięta">
Przestrzeń rozpięta



</doc>
<doc id="2814635" url="https://pl.wikipedia.org/wiki?curid=2814635" title="Hypomenorrhoea">
Hypomenorrhoea

Hypomenorrhoea – skąpe miesiączki (utrata krwi poniżej 30 ml), trwające zwykle krócej niż 1 lub 2 dni. Skąpe miesiączki w postaci plamień lub krwistych upławów mogą być uwarunkowane:

</doc>
<doc id="2814639" url="https://pl.wikipedia.org/wiki?curid=2814639" title="Moneta 20 centów (euro)">
Moneta 20 centów (euro)

20 centów - moneta używana przez kraje strefy euro. Rewersy każdej monety o tym nominale są wspólne dla wszystkich krajów emitujących. Natomiast awersy są odmienne dla każdego państwa.

</doc>
<doc id="2814641" url="https://pl.wikipedia.org/wiki?curid=2814641" title="Moneta 10 centów (euro)">
Moneta 10 centów (euro)

10 centów - moneta używana przez kraje strefy euro. Rewersy każdej monety o tym nominale są wspólne dla wszystkich krajów emitujących. Natomiast awersy są odmienne dla każdego państwa.

</doc>
<doc id="2814644" url="https://pl.wikipedia.org/wiki?curid=2814644" title="2013 w boksie">
2013 w boksie

Artykuł przedstawia, w układzie chronologicznym, najważniejsze wydarzenia z boksu amatorskiego i zawodowego, które miały lub będą miały miejsce w roku 2013.
Styczeń.
1 stycznia
9 stycznia
12 stycznia
15 stycznia
19 stycznia
30 stycznia
Luty.
1 lutego
13 lutego
16 lutego
22 lutego
23 lutego
27 lutego
Marzec.
1 marca
2 marca
9 marca
16 marca
22 marca
23 marca
28 marca
30 marca
Kwiecień.
6 kwietnia
7 kwietnia
8 kwietnia
13 kwietnia
14 kwietnia
20 kwietnia
27 kwietnia
Maj.
3 maja
4 maja
6 maja
11 maja
17 maja
25 maja
Czerwiec.
1 czerwca – 8 czerwca
8 czerwca
15 czerwca
20 czerwca – 30 czerwca
21 czerwca
22 czerwca
28 czerwca
29 czerwca
Lipiec.
13 lipca
23 lipca
27 lipca
Sierpień.
10 sierpnia
12 sierpnia
17 sierpnia
17 sierpnia – 26 sierpnia
23 sierpnia
Wrzesień.
3 września
14 września
Październik.
4 października – 20 października
5 października
26 października
Listopad.
2 listopada
9 listopada
10 listopada
16 listopada
 23 listopada
Jewgienij Gradowicz (Rosja) obronił tytuł mistrza świata IBF w kategorii piórkowej, nokautując w 9. rundzie Billy’ego Diba.
23 listopada
Grudzień.
7 grudnia
ZAPOWIEDZI
Liczba gwiazdek (1-5) – atrakcyjność pojedynku według portalu BoxRec.com

</doc>
<doc id="2814652" url="https://pl.wikipedia.org/wiki?curid=2814652" title="Mathieu Cordang">
Mathieu Cordang

Mathieu Cordang (ur. 26 grudnia 1869 w Blerick – zm. 24 marca 1942 w Swalmen) – holenderski kolarz torowy i szosowy, złoty medalista torowych mistrzostw świata.
Kariera.
Największy sukces w karierze Mathieu Cordang osiągał w 1895 roku, kiedy zdobył złoty medal w wyścigu ze startu zatrzymanego amatorów podczas torowych mistrzostw świata w Kolonii. W zawodach tych bezpośrednio wyprzedził swego rodaka Keesa Witteveena oraz Norwega Wilhelma Henie. Był to jednak jedyny medal wywalczony przez Holendra na międzynarodowej imprezie tej rangi. Startował również w wyścigach szosowych, wygrywając między innymi wyścigi Maastricht - Nijmegen - Maastricht, Rotterdam - Utrecht - Rotterdam, Amsterdam - Arnhem - Amsterdam i Leiden - Utrecht - Leiden w 1894 roku oraz dwa ostatnie ponownie w 1895 roku. Nigdy nie wystąpił na igrzyskach olimpijskich.

</doc>
<doc id="2814654" url="https://pl.wikipedia.org/wiki?curid=2814654" title="Metrorrhagia">
Metrorrhagia

Metrorrhagia - acykliczne, przedłużające się krwawienia waginalne. Wyróżnia się dwie postacie tego zaburzenia:

</doc>
<doc id="2814656" url="https://pl.wikipedia.org/wiki?curid=2814656" title="Kees Witteveen">
Kees Witteveen

Kees Witteveen (ur. 14 lutego 1871 w Leeuwarden – zm. w 1927 w Amsterdamie) – holenderski kolarz torowy i szosowy, srebrny medalista torowych mistrzostw świata.
Kariera.
Największy sukces w karierze Kees Witteveen osiągał w 1895 roku, kiedy zdobył srebrny medal w wyścigu ze startu zatrzymanego amatorów podczas torowych mistrzostw świata w Kolonii. W zawodach tych wyprzedził go jedynie jego rodak Mathieu Cordang, a trzecie miejsce zajął Norweg Wilhelm Henie. Był to jednak jedyny medal wywalczony przez Holendra na międzynarodowej imprezie tej rangi. Startował również w wyścigach szosowych, zajmując między innymi drugie miejsca w wyścigach: Maastricht - Nijmegen - Maastricht, Rotterdam - Utrecht - Rotterdam, Amsterdam - Arnhem - Amsterdam i Leiden - Utrecht - Leiden w 1894 roku. Ponadto zdobył sześć medali szosowych mistrzostw Holandii, choć nigdy nie zwyciężył. Nigdy również nie wystąpił na igrzyskach olimpijskich.

</doc>
<doc id="2814658" url="https://pl.wikipedia.org/wiki?curid=2814658" title="Gerda Weissmann-Klein">
Gerda Weissmann-Klein

Gerda Weissmann-Klein (ur. 8 maja 1924 w Bielsku, zm. 3 kwietnia 2022 w Phoenix) – amerykańska działaczka społeczna, aktywistka praw człowieka, pisarka i mówczyni żydowskiego pochodzenia, ocalała z Holocaustu.
Losy podczas II wojny światowej.
Weissmann urodziła się w połowie lat 20. w należącym do Polski śląskim Bielsku (dziś Bielsko-Biała); jej ojciec Julius kierował fabryką futer, matka Helene zajmowała się domem. Jej życie zmieniło się, gdy 3 września 1939 r. do miasta wkroczyły wojska niemieckie, a zaniedługo stało się ono częścią III Rzeszy. Ojciec Gerdy, Julius, dopiero co przeszedł zawał serca i z tego powodu rodzina wbrew namowom postanowiła pozostać w Bielsku.
Wkrótce Weissmannowie zostali zmuszeni do zamieszkania w piwnicy własnego domu, a na przełomie 1941 i 1942 roku przesiedlono ich do wydzielonego we wschodniej części miasta getta otwartego. Po jego likwidacji rodzice Gerdy wysłani zostali do Auschwitz, ją samą zaś skierowano do obozu przejściowego, a stamtąd do Groß-Rosen. Przebywała w czterech jego podobozach: Bolkenhain (Bolków), Märzdorf (Marciszów), Landeshut (Kamienna Góra) oraz Grünberg (Zielona Góra).
29 stycznia 1945 r. wraz z grupą 4000 kobiet wyruszyła w 350-kilometrowy marsz śmierci przez Saksonię i Czechy, w czasie którego większość więźniarek zmarła z głodu, zimna i w wyniku nazistowskiego bestialstwa. Wtedy zginęła najlepsza przyjaciółka Gerdy, Ilse.
Weissmann została uwolniona w maju 1945 r. przez żołnierzy amerykańskich w południowoczeskich Volarach. Wśród nich był porucznik Kurt Klein, który pochodził z Niemiec i uciekł przed nazizmem do USA, podczas gdy jego rodzice zginęli w Auschwitz. Zakochali się w sobie, we wrześniu 1945 r. zaręczyli, a rok później w Paryżu wzięli ślub.
Po wojnie.
Po II wojnie światowej Weissmann-Klein wraz z mężem zamieszkała w Kenmore koło Buffalo w stanie Nowy Jork; doczekali się trójki dzieci (Leslie, Vivian i Jamesa) i ośmiorga wnucząt. W USA włączyła się w rozmaite akcje charytatywne oraz zaczęła opowiadać o swej przeszłości. Później mieszkała w stanie Arizona.
W 1957 r. wydała swoje najsłynniejsze dzieło – autobiografię "All But My Life", która doczekała się 63 wydań i jest po dziś dzień wykorzystywana w szkołach i na uczelniach wyższych. Na jej podstawie w 1995 r. powstał nagrodzony Oscarem za najlepszy krótkometrażowy film dokumentalny film "Ocalona pamięta" ("One Survivor Remembers").
Wojenne losy Weissmann przedstawione zostały również w filmie "Świadectwo" ("Testimony"), który jest częścią stałej ekspozycji Muzeum Pamięci Holocaustu w Waszyngtonie. Od 1997 r. była członkiem Rady Prezesów tego muzeum.
Przez sześć dekad przemawiała do młodzieży w każdym z 50 amerykańskich stanów i odwiedziła ze swym poselstwem nadziei, miłości i tolerancji wiele państw, spotykając się m.in. z Goldą Meir, Menachemem Beginem, Eleanor Roosevelt, Harrym Trumanem i Billem Clintonem. Znalazła się, obok m.in. F.D. Roosevelta, M.L. Kinga i R. Reagana, na okładce prestiżowego podręcznika "The Americans" wydawnictwa McDougall-Littell. W uznaniu jej działalności została wybrana, by przemówić przed ONZ 27 stycznia 2006 r., podczas pierwszych obchodów Międzynarodowego Dnia Pamięci o Ofiarach Holokaustu.
W 1996 r. odznaczona została Izraelską Nagrodą Lwa Judy, a w roku 2010 z rąk Baracka Obamy otrzymała Medal Wolności za "wytrwałe nauczanie świata, jak w chwilach beznadziei odkryć rozmiar swej siły i głębię swej miłości".
W 2008 r. Weissmann-Klein założyła Citizenship Counts – organizację pozarządową, stawiającą sobie za cel uświadamianie studentów w dziedzinie praw i obowiązków obywatela oraz zachęcanie do służby społecznej.
Ważnym rozdziałem w jej życiu było wyzwolenie przez przyszłego męża, Kurta Kleina, i losy ich znajomości do ślubu w 1946 roku. Z opowieścią o tym występowała w programach telewizyjnych, m.in. w show Oprah Winfrey, "60 Minutes" i "CBS Sunday Morning". Wydane wraz z Kleinem w 2001 r. "The Hours After: Letters of Love and Longing in War’s Aftermath" to przejmujący zbiór prowadzonej przez nich po wojnie korespondencji. Uhonorowani za to zostali doktoratem honoris causa .

</doc>
<doc id="2814659" url="https://pl.wikipedia.org/wiki?curid=2814659" title="Rainulf Drengot">
Rainulf Drengot

Rainulf Drengot (ur. ?, zm. w czerwcu 1045) – pierwszy normański hrabia Aversy w latach 1030-1045. Pierwsi Normanie przybyli do Apulii w ok. 1017 i jako najemnicy walczyli na początku dla księcia Salerno Guaimara IV podczas wojny z Bizancjum. Drengot dowodził Normanami dla obu stron konfliktu, w końcu wsparł militarnie Pandulfa IV. W . Jego wysiłki wojenne zostały nagrodzone w 1030, kiedy został uznany księciem Aversy przez Sergiusza IV – księcia Neapolu, co zostało potwierdzone w 1038 przez cesarza Konrada II.

</doc>
<doc id="2814662" url="https://pl.wikipedia.org/wiki?curid=2814662" title="Ulica Alfreda Nobla w Warszawie">
Ulica Alfreda Nobla w Warszawie

Ulica Alfreda Nobla – ulica na Saskiej Kępie, w dzielnicy Praga-Południe w Warszawie. 
Ulica biegnie od skrzyżowania z ul. Zwycięzców i kończy swój bieg ślepo za skrzyżowaniem z ul. Walecznych. Jej zabudowę stanowią głównie domy mieszkalne oraz kilka obiektów użyteczności publicznej, a także zabytkowy kościół. Nazwa ulicy upamiętnia szwedzkiego wynalazcę Alfreda Nobla – wyróżnia ją to na tle nazewnictwa pobliskich ulic, które odnosi się głównie do układu geopolitycznego powstałego po I wojnie światowej.
Przebieg i ruch uliczny.
Ulica Alfreda Nobla stanowi łącznik między ul. Zwycięzców a ul. Walecznych. Znajduje się w centralnej części Saskiej Kępy, pomiędzy równoległymi do siebie ul. Jana Styki i ul. Saską. Rozpoczyna się skrzyżowaniem z ul. Zwycięzców, następnie krzyżuje się z ul. Obrońców, a swój bieg kończy ślepo za ul. Walecznych. Pomiędzy ulicami Zwycięzców a Walecznych jest jednokierunkowa – przejazd możliwy tylko w kierunku północnym. Nie przebiegają przez nią trasy komunikacji miejskiej, ani drogi dla rowerów.
Historia.
Najstarsze zachowane domy przy ul. Nobla pochodzą z lat 30. XX wieku. Jeszcze przed wybuchem II wojny światowej rozpoczęła się budowa murowanego kościoła w pobliżu przeniesionego z Żoliborza drewnianego kościółka pw. Andrzeja Boboli, który spłonął we wrześniu 1939. W 1938 erygowano samodzielną parafię pw. Matki Bożej Nieustającej Pomocy, jednak sama świątynia zachowała pierwotne wezwanie. W czasie obrony Warszawy ulica była jednym z miejsc, w których toczyły się walki. Świadectwem z tego okresu jest m.in. przekazany do Muzeum Wojska Polskiego egzemplarz ciężkiego karabinu maszynowego ukryty wraz z dwoma hełmami piechoty przez żołnierzy (przedmioty odnaleziono w 1987).
Z czasem ulica Nobla stała się jednym z głównych skupisk zamieszkujących Saską Kępę artystów. Po II wojnie światowej swoje domy mieli tu m.in. ceramicy (np. Zofia Palowa, Wanda Gosławska), architekt wnętrz Kazimierz Kamler, czy też zajmujący się tworzeniem w szkle Władysław Zych. Największą grupę stanowili rzeźbiarze zamieszkujący w domach Spółdzielni "Kolektyw". Mieszkania i pracownie części z nich posłużyły też jako plany filmowe – w domu Józefa Trenarowskiego kręcono sceny "Jeziora osobliwości" Jana Batorego, a w pracowni Adama Romana – ujęcia do "Człowieka z marmuru" Andrzeja Wajdy.
Walory architektoniczne i historyczne ulicy wykorzystywane i eksponowane są m.in. przez firmy prywatne i organizacje pozarządowe, np. podczas organizacji spacerów z przewodnikiem, czy też akcji zwiedzania mieszkań.

</doc>
<doc id="2814663" url="https://pl.wikipedia.org/wiki?curid=2814663" title="Robert Protin">
Robert Protin

Robert Protin (ur. 10 czerwca 1872 w Liège, zm. 4 listopada 1953 tamże) – belgijski kolarz torowy i szosowy, złoty medalista torowych mistrzostw świata.
Kariera.
Największy sukces w karierze Robert Protin osiągnął w 1895 roku, kiedy zdobył złoty medal w sprincie indywidualnym zawodowców podczas torowych mistrzostw świata w Kolonii. W zawodach tych bezpośrednio wyprzedził Amerykanina George'a Bankera oraz swego rodaka Émile'a Hueta. Jako że konkurencja ta debiutowała na mistrzostwach świata, Protin został pierwszym oficjalnym mistrzem świata. Był to jednak jedyny medal wywalczony przez niego na międzynarodowej imprezie tej rangi. W 1895 roku ustanowił także rekord świata na dystansie 500 m. Ponadto czterokrotnie zdobywał złote medale torowych mistrzostw kraju w swej koronnej konkurencji. Startował również w wyścigach szosowych, wygrywając między innymi kryteria w Ostendzie (1895, 1896), Wiedniu i Antwerpii (1897) oraz Hadze i Reims (1898). Nigdy nie wystąpił na igrzyskach olimpijskich.

</doc>
<doc id="2814674" url="https://pl.wikipedia.org/wiki?curid=2814674" title="Józef Turek (burmistrz Bochni)">
Józef Turek (burmistrz Bochni)

Józef Turek (ur. 1801 w Bochni, zm. w 1882 tamże) – burmistrz Bochni w latach 1867–1876 oraz 1876–1879.
Życiorys.
W latach 1864–1870 oraz 1876-1879 pełnił funkcję burmistrza Bochni. Piastując urząd, przyczynił się m.in. do przywrócenia języka polskiego jako urzędowego w administracji szkolnictwie finansowanym przez miasto. Znał problemy gospodarki miejskiej. Za jego kadencji nastąpił znaczny wzrost dobrobytu miasta, zrealizowano wiele inwestycji. W 1869 roku założył Ochotniczą Straż Pożarną w Bochni. W okresie Wiosny Ludów w 1848 roku został powołany na naczelnika bocheńskiej Gwardii Narodowej. Jego szwagrem i przyjacielem był ks. Maksymilian Stanisławski.
Spoczywa na terenie cmentarza komunalnego przy ul. Orackiej w Bochni.
Jego imieniem nazwano jeden z placów w Bochni – Plac Turka.

</doc>
<doc id="2814678" url="https://pl.wikipedia.org/wiki?curid=2814678" title="Witold Wolfram">
Witold Wolfram

Witold Zachariasz Wolfram (ur. 5 listopada 1895 w Warszawie, zm. w kwietniu 1940 w Charkowie) – kapitan administracji Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 5 listopada 1895 w Warszawie, w rodzinie Juliana i Ludwiki z Wojciechowskich. W 1914 ukończył naukę i zdał maturę w Gimnazjum Edwarda Rontalera w Warszawie. W październiku 1915 został wcielony do armii rosyjskiej. 1 lutego 1916 ukończył wojenny kurs oficerski. Walczył na froncie niemieckim. W październiku 1917 przeszedł do I Korpusu Wschodniego i został przydzielony do 6 pułku strzelców polskich. Walczył z bolszewikami w rejonie Bobrujska i Osipowicz.
W sierpniu 1919 wstąpił do Wojska Polskiego i został przydzielony do 12 pułku piechoty, a później przeniesiony do 3 pułku strzelców podhalańskich. W jednostce walczył w wojnie polsko-bolszewickiej, za swoje czyny został odznaczony Krzyżem Srebrnym Orderu Virtuti Militari.
Po zakończeniu działań wojennych pozostał w wojsku jako oficer zawodowy i kontynuował służbę w 3 psp. 3 maja 1922 został zweryfikowany w stopniu kapitana ze starszeństwem od 1 czerwca 1919 i 1558. lokatą w korpusie oficerów piechoty. Później, w tym samym roku, został przeniesiony do 21 pułku piechoty w Warszawie na stanowisko dowódcy kompanii. W 1924 został przesunięty na stanowisko oficera materiałowego, a dwa lata później na stanowisko komendanta powiatowego Przysposobienia Wojskowego. Od 15 lutego do 31 października 1928 był przydzielony z macierzystego pułku do Departamentu Piechoty Ministerstwa Spraw Wojskowych. W marcu 1931 został przeniesiony do PKU Warszawa Miasto III na stanowisko kierownika I referatu. 1 września 1938 PKU Warszawa Miasto III została przemianowana na Komendę Rejonu Uzupełnień Warszawa Miasto III, a zajmowane przez niego stanowisko otrzymało nazwę „kierownik I referatu ewidencji”. W 1939 w dalszym ciągu pełnił służbę na tym stanowisku.
W końcu 1939 dostał się do niewoli sowieckiej i 1940 zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 493.
5 października 2007 Minister Obrony Narodowej awansował go pośmiertnie na stopień majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był żonaty z Aleksandrą z Łupinowiczów, z którą miał syna Tadeusza ps. „Okularnik” (ur. 9 stycznia 1925, zm. 29 lipca 2019), kaprala podchorążego Narodowych Sił Zbrojnych, uczestnika powstania warszawskiego, żołnierza plutonu „Truka” w kompanii „Bradla” batalionu AK „Miłosz”.

</doc>
<doc id="2814681" url="https://pl.wikipedia.org/wiki?curid=2814681" title="In Passing">
In Passing

In Passing (ang. "Mimochodem") to szesnasty singiel grupy Indica. Jest to również pierwszy singiel w języku angielskim. Promował on album "A Way Away".
Lista wydawnictw.
Finlandia (2010) / Nuclear Blast.
"Wersja dostępna tylko na terenie Finlandii i w sklepie wytwórni."
Europa (2010) / Nuclear Blast.
"Digipack, zawiera trzy utwory, wersja promo".

</doc>
<doc id="2814687" url="https://pl.wikipedia.org/wiki?curid=2814687" title="Revival (singel Deerhuntera)">
Revival (singel Deerhuntera)

Revival – pierwszy singiel amerykańskiej grupy Deerhunter z jej czwartego albumu Halcyon Digest. Został wydany 21 lipca 2010 roku w Internecie, a na winylu pojawił się 24 sierpnia w limitowanej liczbie 3500 kopii. W formie digital download znajdowała się także tylna okładka singla i wskazówki do zrobienia przedniej DIY.

</doc>
<doc id="2814689" url="https://pl.wikipedia.org/wiki?curid=2814689" title="Polski Cmentarz Wojenny w Kijowie-Bykowni">
Polski Cmentarz Wojenny w Kijowie-Bykowni

Polski Cmentarz Wojenny w Kijowie-Bykowni – polski cmentarz wojskowy w Bykowni na Ukrainie, utworzony w latach 2011–2012 z inicjatywy Rady Ochrony Pamięci Walk i Męczeństwa. Na cmentarzu w zbiorowych mogiłach spoczywają szczątki 3435 polskich obywateli z Ukraińskiej Listy Katyńskiej, zamordowanych w 1940 przez funkcjonariuszy NKWD. Jest czwartym cmentarzem katyńskim, po otwartych w 2000: cmentarzu w Lesie Katyńskim, cmentarzu w Miednoje i cmentarzu w Charkowie.
Na cmentarzu znajdują się m.in.: ołtarz z nazwiskami ofiar, Dzwon Pamięci oraz symbole religijne podkreślające wielowyznaniowy charakter II Rzeczypospolitej: krzyże – łaciński i prawosławny, gwiazda Dawida i półksiężyc.
Historia.
Badania archeologiczno-ekshumacyjne w Bykowni rozpoczęto w 1989, na fali gorbaczowowskiej głasnosti. Przeprowadzono wówczas doraźną ekshumację, po której zakończeniu władze ZSRR przyznały, że w lesie spoczywają osoby zamordowane przez funkcjonariuszy NKWD w latach 1937–1938 (wcześniej utrzymywano, że w Bykowni pogrzebano osoby zamordowane przez Niemców w czasie II wojny światowej). W 1990 natrafiono na dokumenty polskich obywateli. Polskie prace ekshumacyjne były prowadzone w Bykowni w latach 2001, 2006, 2007 oraz ponownie w 2011 i 2012. Pracami kierował prof. Andrzej Kola. W 2007 natrafiono na nieśmiertelnik należący do st. sierż. Józefa Naglika. W 2007 w zbiorowej mogile zostały pochowane szczątki 1488 obywateli RP. Po kolejnych praca w 2011 ustanowiono następną mogiłę.
Wejście do lasu w Bykowni, gdzie znajduje się cmentarz, znajduje się przy drodze wyjazdowej z Kijowa, kilka kilometrów od stacji metra Lisowa. Przy wstępie do lasu umieszczono pomnik łagiernika z napisem „1937”. Z tego miejsca wiedzie lasem tzw. „czarna droga” z krzyżami po bokach. Postawiono tam także monument przedstawiający platformę z tramwaju linii nr 23, którą dowożono ofiary na stracenie z Kijowa do Bykowni. Dalej, na polanie powstał pomnik-kurhan zwieńczona krzyżem (tzw. „bracka mogiła”).
Po przychylnym geście ze strony premiera Ukrainy Mykoły Azarowa względem powstania polskiego cmentarza i pomnika w Bykowni Rada Ochrony Pamięci Walk i Męczeństwa rozpisała konkurs, na projekt cmentarza. Projekt powstał w pracowni Marka Moderau. 24 czerwca 2001 las bykowiański odwiedził papież Jan Paweł II podczas swojej pielgrzymki na Ukrainę. 28 listopada 2011 Prezydent RP Bronisław Komorowski i Prezydent Ukrainy Wiktor Janukowycz wmurowali akt erekcyjny pod budowę Polskiego Cmentarza Wojennego w Kijowie-Bykowni. Wraz z aktem erekcyjnym w ziemię w Bykowni wkopano urny z ziemią z Katynia, Kozielska, Ostaszkowa, Miednoje, Starobielska, Charkowa i Warszawy. Uroczyste otwarcie i poświęcenie cmentarza odbyło się 21 września 2012. W uroczystości wzięli udział m.in. prezydent Rzeczypospolitej Polskiej Bronisław Komorowski, prezydent Ukrainy Wiktor Janukowicz, szef Kancelarii Prezydenta Jacek Michałowski, ministrowie: Bogdan Zdrojewski, Tomasz Siemoniak, Jaromir Sokołowski, Sławomir Rybicki, Irena Wóycicka, szef Biura Bezpieczeństwa Narodowego Stanisław Koziej, biskup polowy Wojska Polskiego Józef Guzdek oraz krewni ofiar, m.in. z Federacji Rodzin Katyńskich, którzy na Ukrainę przyjechali specjalnym pociągiem. Polski Cmentarz Wojenny w Kijowie-Bykowni jest określany jako czwarty cmentarz katyński.
Przy wejściu na polski fragment upamiętnienia w Bykowni na bruku widnieje napis „Polski Cmentarz Wojenny”, a na kolumnach w dwoch językach „Pamięci obywateli Rzeczypospolitej Polskiej ofiar zbrodni katyńskiej aresztowanych po 17 września 1939 roku przez sowieckie NKWD i zamordowanych na mocy decyzji najwyższych władz ZSRR z dnia 5 marca 1940 roku”. Na mogile uwieczniono inskrypcję o treści „Tu spoczywają obywatele Rzeczypospolitej Polskiej, którzy na mocy decyzji najwyższych władz ZSRR z 5 marca 1940 r. zostali zamordowani w więzieniu wewnętrznym NKWD w Kijowie. Szczątki ofiar zostały odnalezione podczas prac archeologicznych w latach 2001, 2006-2007, 2011-2012”.
25 stycznia 2017 nieznani sprawcy zdewastowali zarówno polską, jak i ukraińską część nekropolii poprzez umieszczenie obraźliwych antypolskich i antyukraińskich napisów na pomnikach. 

</doc>
<doc id="2814692" url="https://pl.wikipedia.org/wiki?curid=2814692" title="Kwantowa dystrybucja klucza">
Kwantowa dystrybucja klucza

Kwantowa dystrybucja klucza (ang. "Quantum Key Distribution", "QKD") – zespół procedur służących do przekazywania tajnych wiadomości z bezpieczeństwem zagwarantowanym przez podstawowe zasady mechaniki kwantowej.
Kwantowa dystrybucja klucza umożliwia bezpieczną komunikację przy użyciu mechaniki kwantowej. Dwie strony mogą stworzyć losowy tajny klucz współdzielony, który może być później wykorzystany do szyfrowania i deszyfrowania wiadomości. Kwantowa dystrybucja klucza często nazywana jest błędnie kryptografią kwantową, tymczasem jest tylko najbardziej znanym zagadnieniem z tej dziedziny.
Ważną i wyjątkową cechą kwantowej dystrybucji jest możliwość wykrycia prób podsłuchu ze strony osób trzecich i uzyskania informacji na temat klucza. Wynika to z fundamentalnych właściwości mechaniki kwantowej: proces pomiaru układu kwantowego zaburza ten układ. Trzecia strona, próbująca dokonać podsłuchu, musi zmierzyć stan tego układu, wprowadzając w ten sposób zakłócenia, które mogą być zmierzone. Protokoły wymiany klucza, wykrywające próby podsłuchu na kanale, opierają się na zjawiskach superpozycji kwantowej lub splątania kwantowego i wymagają przekazywania informacji na stanach kwantowych. Jeżeli ilość podsłuchanej informacji nie przekracza pewnego progu, można wyprodukować krótszy klucz z gwarancją bezpieczeństwa (czyli taki, o którym podsłuchujący nie wie nic). W przeciwnym przypadku taka możliwość nie istnieje i dany klucz jest porzucany.
W odróżnieniu od kwantowych protokołów dystrybucji klucza, bezpieczeństwo tradycyjnych protokołów dystrybucji klucza opiera się na złożoności obliczeniowej funkcji jednokierunkowych i nie istnieje możliwość wykrycia podsłuchu bądź zagwarantowania bezpieczeństwa klucza.
Kwantowa dystrybucja klucza ma na celu stworzenie i przekazanie tajnego klucza, a nie transmisję wiadomości i danych. Przy pomocy tajnego klucza i wybranego algorytmu szyfrującego można zaszyfrować i odszyfrować wiadomość przekazywaną standardowym kanałem informacyjnym. Algorytmem najczęściej kojarzonym z QKD jest szyfr z kluczem jednorazowym ze względu na jego udowodnione bezpieczeństwo w przypadku używania tajnego, losowego klucza.
Kwantowa wymiana klucza.
Komunikacja kwantowa polega na kodowaniu informacji w stanach kwantowych, w szczególności kubitach, w odróżnieniu od komunikacji klasycznej, gdzie używa się bitów. Najczęściej w fizycznej realizacji wykorzystywane są fotony, a protokoły kwantowej dystrybucji klucza wykorzystują szczególne właściwości ich stanów kwantowych. Istnieje kilka różnych podejść do QKD, które mogą być podzielone na dwie główne kategorie według kwantowej właściwości, którą wykorzystują. 
Te dwa podejścia można dalej podzielić na trzy rodziny protokołów; zmiennej dyskretnej, zmiennej ciągłej i "distributed phase reference coding." Jako pierwsze opracowano protokoły oparte na zmiennej dyskretnej i są one do dzisiaj najczęściej implementowane. Pozostałe dwie rodziny protokołów skupiają się przede wszystkim na obejściu technicznych ograniczeń eksperymentu.
Opisane niżej dwa protokoły zaliczają się do protokołów zmiennej dyskretnej. Zazwyczaj mówi się o kwantowych protokołach dystrybucji klucza w kontekście praktycznej realizacji opartej na polaryzacjach fotonów. Jednakże w ogólności można użyć dowolnego dwupoziomowego układu kwantowego. Przykładowo wiele praktycznych realizacji BB84, przy użyciu światłowodów, opiera się na stanach fotonów kodowanych fazowo (ang. "phase encoded states").
Nadawca (zwyczajowo nazywany Alicją) i odbiorca (Bob) są połączeni kwantowym kanałem komunikacyjnym, który umożliwia przesyłanie stanów kwantowych. W przypadku fotonów kanał ten jest zazwyczaj albo światłowodem, albo po prostu otwartą przestrzenią. Dodatkowo Alicja i Bob mogą komunikować się poprzez klasyczny publiczny kanał przesyłu informacji, np. drogą radiową lub przy pomocy internetu. Żaden z tych kanałów nie musi być bezpieczny; protokół uwzględnia to, że podsłuchujący (zwany Ewą) może podsłuchiwać informacje przesyłane tymi dwoma kanałami.
Protokół BB84: Charles H. Bennett i Gilles Brassard (1984).
Powszechnie przyjęta nazwa protokołu, BB84, pochodzi od nazwisk jego twórców i roku opublikowania. Jako jego praktyczną realizację przewidziano wówczas transmisję informacji na spolaryzowanych fotonach.
Bezpieczeństwo tego protokołu wynika z kodowania informacji na stanach nieortogonalnych. Zasada nieoznaczoności powoduje, że w ogólności nie jest możliwe dokonanie pomiaru tych stanów bez ich niszczenia (por. zakaz klonowania). BB84 wykorzystuje dwie wzajemnie nieortogonalne pary ortogonalnych stanów. Pary stanów nazywane są zwyczajowo bazami. Zazwyczaj wykorzystuje się cztery polaryzacje liniowe – pionową (0°), poziomą (90°) oraz dwie skośne (45° i 135°). Można również wykorzystać polaryzacje kołowe. W każdej bazie jeden stan fotonu odpowiada logicznemu 0, a drugi – logicznej 1. Dokonanie jednoznacznego pomiaru stanu fotonu jest możliwe tylko przy znajomości bazy, w której został on nadany. Ponieważ Alicja używa losowej bazy do przesłania pojedynczego bitu Bobowi, Ewa nie jest w stanie podsłuchiwać, nie zostawiając po sobie śladu.
Protokół E91: Artur Ekert (1991).
Metoda Ekerta opiera się na splątanych parach fotonów. Mogą być one wytworzone przez Alicję, Boba lub pewne oddzielone od nich źródło. Może to być nawet Ewa. Fotony są następnie rozdzielane, jeden trafia do Alicji, drugi do Boba.
Protokół wykorzystuje właściwości splątania. Przede wszystkim dwa fotony, będące w stanie maksymalnie splątanym, są silnie skorelowane. Oznacza to, że używając odpowiednich stanów splątanych można doprowadzić do sytuacji, że Alicja i Bob mierząc czy ich foton ma polaryzację pionową, czy poziomą, zawsze ze 100% prawdopodobieństwem uzyskają taki sam wynik. Tak samo jest w przypadku dokonywania pomiaru w innej bazie ortogonalnych polaryzacji. Jednakże, poza wymogiem zgodności, konkretny wynik danego pomiaru zawsze jest zupełnie przypadkowy. Alicja nie jest w stanie przewidzieć, czy ona (a zatem i Bob) zmierzą polaryzację poziomą czy pionową. Po drugie, jakakolwiek próba podsłuchu ze strony Ewy niszczy korelacje pomiędzy fotonami, w sposób, który Alicja i Bob mogą wykryć. Oryginalny protokół Ekerta zakłada użycie trzech możliwych stanów i testowanie nierówności Bella celem wykrycia podsłuchu.
Wzmocnienie prywatności i uzgadnianie informacji.
Protokoły kwantowej dystrybucji klucza opisane powyżej dostarczają Alicji i Bobowi niemal identycznych kluczy współdzielonych, jak również oszacowanie na rozbieżność pomiędzy kluczami. Te różnice mogą być spowodowane przez podsłuch bądź niedoskonałości linii transmisyjnej i detektorów. Jako że niemożliwe jest rozróżnienie pomiędzy tymi dwoma rodzajami błędów, aby mieć pewność bezpieczeństwa przesyłu należy przyjąć założenie, że wszystkie błędy są wprowadzone przez próbę podsłuchu.
Przy założeniu, że odsetek błędu pomiędzy kluczami Alicji i Boba jest mniejszy od pewnego progowego poziomu (20% według danych z kwietnia 2007), dwie poniższe procedury mogą zostać przeprowadzone, aby najpierw usunąć błędne bity, a potem zredukować ilość informacji w posiadaniu Ewy do dowolnie małej wartości. Procedury te zostały po raz pierwszy opisane w 1992 r.
Uzgadnianie informacji.
Uzgadnianie informacji (ang. "information reconciliation") jest metodą korygowania błędów przeprowadzaną pomiędzy kluczami Alicji i Boba, dla upewnienia się, że ich klucze są identyczne. Ponieważ w tej metodzie dane są przekazywane kanałem publicznym i mogą zostać odczytane przez Ewę, istotne jest, by zminimalizować ilość informacji przesyłanych na temat każdego klucza. Popularnym protokołem stosowanym do uzgadniania informacji jest protokół kaskadowy (ang. "cascade protocol"), przedstawiony w 1994 r. Składa się on z kilku etapów, w których za każdym razem porównywane klucze są dzielone na bloki. W każdym z etapów porównywana jest parzystość odpowiednich bloków. W przypadku wykrycia różnic, przeprowadzane jest przeszukiwanie binarne w celu znalezienia i naprawienia błędu. Jeśli zostanie znaleziony błąd w bloku, który na poprzednim etapie miał zgodną parzystość, oznacza to, że ten blok zawiera kolejny błąd – który będzie znajdowany i poprawiany tak samo jak poprzedni. Proces ten jest powtarzany rekursywnie, stąd nazwa protokołu. Po porównaniu wszystkich bloków Alicja i Bob losowo permutują swoje klucze w ten sam sposób i zaczyna się kolejny etap poprawiania. Po odpowiednio dużej liczbie etapów Alicja i Bob mają z dowolnie dużą dokładnością identyczne klucze. Z drugiej strony, ogłaszając informacje o parzystości bloków, pozwalają Ewie uzyskać dodatkową informacje o kluczu.
Wzmocnienie prywatności.
Wzmocnienie prywatności (ang. "privacy amplification") jest metodą redukowania (efektywnie do zera) częściowej informacji o kluczu będącej w posiadaniu Ewy. Ewa mogła uzyskać informację zarówno podsłuchując kanał kwantowy (i w ten sposób wprowadzając do klucza wykrywalne błędy) lub wykorzystując dane udostępnione przy procedurze uzgadniania informacji (zakładając, że Ewa poznała wszystkie dane na temat parzystości bloków). Wzmocnienie prywatności prowadzi do powstania nowego, krótszego klucza, o którym Ewa ma zaniedbywalnie małą informację. Można to zrobić przy wykorzystaniu uniwersalnej funkcji mieszającej, wybranej losowo z publicznie znanego zestawu takich funkcji. Funkcje mieszające dostają na wejściu ciąg binarny o długości równej długości klucza i zwracają ciąg binarny o wybranej, krótszej długości. To, jak bardzo należy skrócić klucz, jest ustalane na podstawie tego, ile informacji o starym kluczu mogła podsłuchać Ewa (co można ustalić dzięki początkowo wykrytym błędom w kluczu i znajomości przebiegu procesu uzgadniania informacji), aby zminimalizować prawdopodobieństwo, że Ewa wie cokolwiek o nowym kluczu.

</doc>
<doc id="2814693" url="https://pl.wikipedia.org/wiki?curid=2814693" title="Vtora liga Jugoslavije">
Vtora liga Jugoslavije



</doc>
<doc id="2814701" url="https://pl.wikipedia.org/wiki?curid=2814701" title="Jimmy Michael">
Jimmy Michael

Jimmy Michael (ur. 18 sierpnia 1877 w Aberaman – zm. 21 listopada 1904 we Francji) – walijski kolarz torowy reprezentujący Wielką Brytanię, złoty medalista mistrzostw świata.
Kariera.
Największy sukces w karierze Jimmy Michael osiągnął w 1895 roku, kiedy zdobył złoty medal w wyścigu za startu zatrzymanego zawodowców podczas mistrzostw świata w Kopenhadze. W zawodach tych wyprzedził Belga Henriego Luytena oraz reprezentanta gospodarzy Hansa Hofmanna. Jako że konkurencja ta debiutowała na mistrzostwach świata, Michael został pierwszym oficjalnym mistrzem świata. W tej samej konkurencji zajął ponadto trzecie miejsce na rozgrywanych siedem lat później mistrzostwach Europy. Nigdy nie wystartował na igrzyskach olimpijskich.
Podczas zawodów w Catford w 1896 roku rywalizował z Charlesem Bardenem na dystansie 25 mil. W trakcie wyścigu Michael nagle spadł z roweru, po czym wstał, wsiadł na rower i zaczął jechać w złym kierunku. Po tym występie trener Walijczyka (Choppy Warburton) został oskarżony o podanie swemu podopiecznemu dopingu. Sam kolarz oskarżył trenera o otrucie. Warburton zmarł dwa lata później.
W trakcie zawodów w Berlinie w 1903 roku Michael uległ wypadkowi jadąc z prędkością 60 mph, w wyniku czego doznał między innymi złamań kości czaszki. Wypadek ten praktycznie zakończył jego karierę. Zaczął nadużywać alkoholu, by uśmierzyć bóle głowy, na które cierpiał na skutek wypadku. Występy ograniczył do wyścigów pokazowych. Zmarł w 1904 roku z powodu delirium tremens na pokładzie statku płynącego z Francji do Stanów Zjednoczonych.

</doc>
<doc id="2814702" url="https://pl.wikipedia.org/wiki?curid=2814702" title="Vtora liga jugosłowiańska">
Vtora liga jugosłowiańska



</doc>
<doc id="2814704" url="https://pl.wikipedia.org/wiki?curid=2814704" title="Gromnik (gromada)">
Gromnik (gromada)

Gromnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łapanów z siedzibą GRN w Gromniku utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Gromnik i Chojnik ze zniesionej gminy Gromnik w tymże powiecie. Dla gromady ustalono 26 członków gromadzkiej rady narodowej.
1 stycznia 1958 do gromady Gromnik przyłączono obszar zniesionej gromady Rzepiennik Marciszewski.
31 grudnia 1964 do gromady Gromnik przyłączono przysiółek Polichty ze wsi Brzozowa o powierzchni 383 ha, 14 a, 34 m2 z gromady Siemiechów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Gromnik.

</doc>
<doc id="2814707" url="https://pl.wikipedia.org/wiki?curid=2814707" title="Maxim Vengerov">
Maxim Vengerov



</doc>
<doc id="2814709" url="https://pl.wikipedia.org/wiki?curid=2814709" title="Henri Luyten">
Henri Luyten

Henri Luyten (ur. 1 sierpnia 1873 w Koningshooikt, zm. 28 września 1954 w Boechout) – belgijski kolarz torowy i szosowy, srebrny medalista torowych mistrzostw świata.
Kariera.
Największy sukces w karierze Henri Luyten osiągnął w 1895 roku, kiedy zdobył srebrny medal w wyścigu ze startu zatrzymanego zawodowców podczas torowych mistrzostw świata w Kolonii. W zawodach tych wyprzedził go jedynie Brytyjczyk Jimmy Michael, a trzecie miejsce zajął reprezentant gospodarzy Hans Hofmann. W tej samej konkurencji Luyten również srebrny medal na mistrzostwach Europy w 1897 roku, ulegając jedynie Austriakowi Franzowi Gergerowi. Startował również w wyścigach szosowych, wygrywając między innymi wyścig Rotterdam - Utrecht - Rotterdam w 1896 roku oraz trzykrotnie zdobywając tytuł mistrza Belgii w wyścigu ze startu wspólnego (1894, 1895 i 1896). Nigdy nie wystąpił na igrzyskach olimpijskich.

</doc>
<doc id="2814714" url="https://pl.wikipedia.org/wiki?curid=2814714" title="Ciężkowice (gromada w powiecie tarnowskim)">
Ciężkowice (gromada w powiecie tarnowskim)

Ciężkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łapanów z siedzibą GRN w Ciężkowicach (wówczas wsi) utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ciężkowice, Ostrusza i Kąśna Dolna ze zniesionej gminy Ciężkowice w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Ciężkowice przyłączono obszar zniesionej gromady Bogoniowice.
31 grudnia 1959 do gromady Ciężkowice przyłączono obszar zniesionej gromady Zborowice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Ciężkowice.

</doc>
<doc id="2814715" url="https://pl.wikipedia.org/wiki?curid=2814715" title="Margareta Ekström">
Margareta Ekström

Margareta Ekström (ur. 23 kwietnia 1930 w Sztokholmie, zm. 12 grudnia 2021 tamże) – szwedzka pisarka, tłumaczka, krytyk literacki.

</doc>
<doc id="2814719" url="https://pl.wikipedia.org/wiki?curid=2814719" title="Lisia Góra (gromada)">
Lisia Góra (gromada)

Lisia Góra – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lisia Góra z siedzibą GRN w Lisiej Górze utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Lisia Góra i Breń oraz przysiółek Wychylówka z dotychczasowej gromady Kobierzyn ze zniesionej gminy Lisia Góra w tymże powiecie. Dla gromady ustalono 23 członków gromadzkiej rady narodowej.
29 lutego 1956 do gromady Lisia Góra przyłączono obszar przysiółek Zagórze ze wsi Pawęzów o powierzchni 25 ha, 25 a, 29 m2 z gromady Krzyż oraz przysiółek Zagórze ze wsi Śmigno o powierzchni 9 ha, 50 a, 75 m2 z gromady Łukowa.
1 stycznia 1958 do gromady Lisia Góra przyłączono wieś Pawęzów (bez terenów o powierzchni 101 ha, 17 a, 11 m2 stanowiących część przysiółka Kolonia Pawęzowska) ze znoszonej gromady Krzyż.
31 grudnia 1959 do gromady Lisia Góra przyłączono obszar zniesionej gromady Zaczarnie oraz wsie Śmigno i Kobierzyn ze zniesionej gromady Łukowa.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Lisia Góra.

</doc>
<doc id="2814720" url="https://pl.wikipedia.org/wiki?curid=2814720" title="Phil Cavarretta">
Phil Cavarretta

Philip Joseph Cavarretta (ur. 19 lipca 1916, zm. 18 grudnia 2010) – amerykański baseballista, który występował na pozycji pierwszobazowego i zapolowego przez 22 sezony w Major League Baseball.
Cavarretta w szkole średniej Lane Tech w Chicago grał na pozycji miotacza. W wieku 17 lat podpisał kontrakt z Peoria Tractors, występującym w NAPBL, późniejszym klubem farmerskim Chicago Cubs. W swoim pierwszym meczu, grając na pozycji prawozapolowego, zaliczył cycle. We wrześniu 1934 został powołany do składu Cubs i zadebiutował w MLB w meczu przeciwko Brooklyn Dodgers. Rok później wystąpił w World Series, jednak Cubs ulegli Detroit Tigers w sześciu meczach. Trzy lata później ponownie Cubs zagrali w World Series i ponownie ulegli, tym razem New York Yankees w czterech meczach.
W maju 1939 roku w meczu przeciwko New York Giants doznał kontuzji kostki, 13 miesięcy później doznał tej samej kontuzji również w spotkaniu z Giants. Nie był uczestnikiem II wojny światowej, gdyż został zwolniony ze służby wojskowej ze względu na problemy ze słuchem. W 1944 wraz ze Stanem Musialem z St. Louis Cardinals zdobył najwięcej uderzeń (197) w National League. W sezonie 1945 zwyciężył w lidze w klasyfikacji pod względem średniej uderzeń (0,355) i on-base percentage (0,449), poza tym miał 3. w lidze wskaźnik slugging percentage (0,500) i został wybrany MVP National League. W tym samym roku wystąpił w World Series, gdzie miał średnią uderzeń 0,423, jednak Cubs przegrali z Detroit Tigers w siedmiu meczach.
W czerwcu 1951 został grającym menadżerem Cubs, zastępując na tej pozycji Frankiego Frischa. Na wiosnę 1954 został zwolniony przez właściciela klubu Phila Wrigleya po tym, jak stwierdził, iż zespół nie ma szans na awans do postseason. W efekcie w maju 1954 przeszedł jako wolny agent do lokalnego rywala Cubs Chicago White Sox. Ostatni mecz zagrał 8 maja 1955 roku.
Po zakończeniu kariery był między innymi menadżerem zespołów niższych lig, skautem w Detroit Tigers, a także trenerem pałkarzy w New York Mets. Zmarł 18 grudnia 2010 w wieku 94 lat; miał udar mózgu. Był ostatnim żyjącym baseballistą, który zagrał w jednym meczu z Babe Ruthem.

</doc>
<doc id="2814724" url="https://pl.wikipedia.org/wiki?curid=2814724" title="Wahal rudy">
Wahal rudy

Wahal rudy ("Stizorhina fraseri") – gatunek ptaka z rodziny drozdowatych (Turdidae), zamieszkujący Afrykę Subsaharyjską. Nie jest zagrożony.
Taksonomia.
Gatunek ten formalnie opisał Hugh Edwin Strickland w 1844 roku na łamach „Proceedings of the Zoological Society of London” pod nazwą "Muscicapa Fraseri". Holotyp pochodził z wyspy Bioko (wówczas nazywanej Fernando Po), a dostarczył go Louis Fraser. Obecnie wahal rudy umieszczany jest w rodzaju "Stizorhina", w ujęciu systematycznym według "Kompletnej listy ptaków świata" jest jego jedynym przedstawicielem. Wyróżniono 4 podgatunki "Stizorhina fraseri". Podgatunek "finschi" (wahal śniady), opisany w 1870 roku przez Richarda Bowdlera Sharpe’a, przez niektóre ujęcia systematyczne traktowany jest jako odrębny gatunek.
Morfologia.
Długość ciała: 18–20 cm, masa ciała 27–44 g. Podgatunek "finschi" – długość ciała: 18 cm, masa ciała 33–44 g. Obie płcie są do siebie podobne.
Zasięg występowania.
Wahal rudy występuje w zależności od podgatunku:
Status.
Międzynarodowa Unia Ochrony Przyrody (IUCN) uznaje wahala rudego i śniadego za osobne gatunki, oba zalicza do kategorii najmniejszej troski (LC – "least concern"). Trend liczebności populacji obu tych taksonów uznawany jest za spadkowy ze względu na niszczenie i fragmentację siedlisk.

</doc>
<doc id="2814726" url="https://pl.wikipedia.org/wiki?curid=2814726" title="Actinochromis">
Actinochromis



</doc>
<doc id="2814728" url="https://pl.wikipedia.org/wiki?curid=2814728" title="Alois Scholz">
Alois Scholz

Alois Scholz (ur. 9 czerwca 1821 w Bielsku, zm. 30 lipca 1883 w Sobotínie) – austriacki przedsiębiorca w dziedzinie górnictwa i hutnictwa działający przede wszystkim na Śląsku Austriackim.
Życiorys.
Urodził się w Bielsku (dziś Bielsko-Biała) jako syn cieszyńskiego sędziego Emanuela Josefa Scholza. Po ukończeniu szkół średnich w Karniowie, Opawie i Ołomuńcu rozpoczął pracę w karniowskim urzędzie katastralnym, a od 1836 r. w kancelarii biskupiej we Wrocławiu. Jednocześnie kształcił się samodzielnie w dziedzinie górnictwa i hutnictwa, co umożliwiło mu zostać nadzorcą hutniczym w miejscowości Železná koło Wrbna pod Pradziadem.
Po studiach na Akademii Górniczej w Bańskiej Szczawnicy i związanych z tym wizytach w licznych kopalniach środkowej Europy został w 1845 r. mistrzem hutniczym w Rejhoticach, a w 1852 r. dyrektorem (od 1856 dyrektorem generalnym) hut żelaza w Sobotínie oraz Štěpánovie, a następnie zarządzał majątkiem rodziny Klein, słynnych budowniczych kolei, w Sobotínie. W latach 1873–1876 (do odejścia na emeryturę) był dyrektorem Huty Witkowice.
Scholz ponadto uczestniczył w modernizacjach wielu hut w monarchii austro-węgierskiej, a jako przedsiębiorca miał udziały w przędzalni lnu w Loučnej nad Desną, fabryce grafitu w Starym Mieście pod Śnieżnikiem, cukrowni w Kelčanach i papierni w Olšanach.
Był teściem pisarki Marii Stony (1861–1944) oraz dziadkiem rzeźbiarki Helene Scholz-Zelezny (1882–1974).

</doc>
<doc id="2814731" url="https://pl.wikipedia.org/wiki?curid=2814731" title="Góra Czcibora">
Góra Czcibora

Góra Czcibora – wzniesienie morenowe w paśmie Karpat Cedyńskich o wysokości 54,5 metra n.p.m. Na szczyt prowadzą 270-stopniowe, kamienne schody. Góra Czcibora znajduje się w odległości około 4 kilometrów na południowy zachód od Cedyni i kilkaset metrów na wschód od Osinowa Dolnego.
Nazwa.
Nazwa pochodzi od imienia Czcibora, brata Mieszka I, który w bitwie pod Cedynią dowodził jedną trzecią wojsk. Według "Kroniki Thietmara" natarł on na wojska margrabiego Marchii Łużyckiej Hodona ze wzgórza niedaleko grodu "Cidini", który utożsamiany jest z dzisiejszą Cedynią, tym samym doprowadzając do zwycięstwa w całej bitwie. Nazwane tak po odkryciu przez archeologa Władysława Filipowiaka w jej pobliżu palenisk datowanych na lata 920–970, mogących służyć wojom Czcibora.
Pomnik, tablice i mozaika.
W tysięczną rocznicę bitwy (1972) wzniesienie zostało zwieńczone 15-metrowym „Pomnikiem Polskiego Zwycięstwa nad Odrą” przedstawiającym stylizowanego orła wzbijającego się do lotu autorstwa Czesława Wronki i Stanisława Biżka. Przy schodach prowadzących do pomnika znajdują się tablice z napisami w języku polskim, rosyjskim, angielskim i niemieckim. Charakterystyczna dla tego miejsca jest również mozaika u podnóża wzniesienia, wykonana w tym samym roku, autorstwa Jerzego Chmielewskiego i Kazimierza Błonki, przedstawiająca wyobrażenie bitwy pod Cedynią.

</doc>
<doc id="2814734" url="https://pl.wikipedia.org/wiki?curid=2814734" title="Jannie de Groot">
Jannie de Groot

Adriana Elisabeth "Jannie" de Groot (ur. 4 stycznia 1930 w Amsterdamie) – holenderska pływaczka, która zdobyła brązowe medale na 200 m stylem klasycznym na Mistrzostwach Europy w pływaniu w 1947 i 1950 roku. Wystąpiła na Igrzyskach Olimpijskich w Londynie, gdzie w tej samej konkurencji zajęła 5. miejsce.
Jej brat Daan de Groot był kolarzem torowym i szosowym.

</doc>
<doc id="2814736" url="https://pl.wikipedia.org/wiki?curid=2814736" title="August Lehr">
August Lehr

August Lehr (ur. 26 lutego 1871 we Frankfurcie nad Menem, zm. 15 lipca 1921 w Ludwigslust) – niemiecki kolarz torowy, złoty medalista mistrzostw świata.
Kariera.
Największy sukces w karierze August Lehr osiągnął w 1894 roku, kiedy zdobył złoty medal w sprincie indywidualnym amatorów podczas mistrzostw świata w Antwerpii. W zawodach tych wyprzedził bezpośrednio Jaapa Edena z Holandii oraz Brytyjczyka Williama Broadbridge’a. Był to jednak jedyny medal wywalczony przez Lehra na międzynarodowej imprezie tej rangi. W tej samej konkurencji zdobył dwa tytuły mistrza kraju w swej koronnej konkurencji w 1893 i 1894 roku. W 1895 roku przeszedł na zawodowstwo i zdobył swój ostatni złoty medal mistrzostw Niemiec. Nigdy nie wystąpił na igrzyskach olimpijskich.

</doc>
<doc id="2814747" url="https://pl.wikipedia.org/wiki?curid=2814747" title="Ulice złota">
Ulice złota

Ulice złota (ang. tytuł "Streets of Gold") - amerykański film dramatyczny z 1986 roku w reżyserii Joe Rotha. Za scenariusz odpowiadały trzy osoby Richard Price, Heywood Gould i Tom Cole. Światowa premiera filmu odbyła się 14 listopada. W rolach głównych wystąpili Klaus Maria Brandauer, Wesley Snipes, i Adrian Pasdar. Zdjęcia do "Ulice złota" odbywały się w Los Angeles, w stanie Kalifornia, w stanie New Jersey oraz w Nowym Jorku.
Fabuła.
Film opowiada historię dwóch bokserów, Timmiego Boyle'a i Rolanda Jenkinsa. Obaj trenują w pobliskim klubie sportowym w Brooklynie. Toczą oni ze sobą ciągłe spory o rasistowskim podłożu. W międzyczasie do Nowego Jorku emigruje radziecki mistrz bokserski, z pochodzenia Żyd, Alek Neuman (Klaus Maria Brandauer). Tutaj popada w alkoholizm i stacza się na dno. Przed całkowitym upadkiem ratuje go zmiana miejsca zamieszkania. Dzięki pomocy nowo poznanej sąsiadki Eleny (Angela Molina) rozpoczyna pracę w Brooklynie jako pracownik restauracji zmywający naczynia. I tutaj zbiegają się historie tych trzech mężczyzn. W wolnych chwilach Neuman odwiedza miejscowy klub sportowy, w których poznaje Boyle'a i Jenkinsa. Zaczyna ich intensywnie trenować i udaje mu się wzajemną niechęć zamienić w świetną formę. Po wyczerpujących przygotowaniach, zgłasza ich do udziału w igrzyskach olimpijskich do walki o tytuł mistrzowski.

</doc>
<doc id="2814749" url="https://pl.wikipedia.org/wiki?curid=2814749" title="Uniwersytet Lille I">
Uniwersytet Lille I

Uniwersytet Lille I – francuski uniwersytet publiczny mający swoją siedzibę w Villeneuve-d’Ascq, założony w 1854 r. w Lille. Do Villeneuve d’Ascq został przeniesiony w 1967 r.
Wybrani studenci i wykładowcy.
Émile Borel, Pierre Bourdieu, Albert Calmette, Henri Cartan, Henri Lacaze-Duthiers, Szolem Mandelbrojt, Henri Padé, Ludwik Pasteur, Faustin-Archange Touadéra.

</doc>
<doc id="2814750" url="https://pl.wikipedia.org/wiki?curid=2814750" title="Herb Chaskowa">
Herb Chaskowa

Herb Chaskowa – pośrodku tarczy herbowej znajduje się złoty klucz stanowiący uogólniony obraz ważnej politycznej i historycznej wagi miasta. W górnej części klucza jest wpisany stylizowany wizerunek autentycznego krzyża znalezionego podczas wykopalisk w "Fortecy Asena, datowanego na X i XI wiek, który symbolizuje chrześcijańskość Chaskowa. W dolnej części klucza wyraźnie jest zaznaczona litera X (alfabet polski: Ch). Nad tarczą znajduje się srebrna (lub biała) kamienna korona, pokazująca mury miejskie Chaskowa. Pod tarczą umieszczona jest srebrna (lub biała) wstążka z napisem достойнство и вяра (dostojnstwo i wjara), co znaczy godność i wiara. Barwa czerwona symbolizuje poświęcenie, bohaterstwo i jedność. Barwa złota symbolizuje szlachetność i siłę. Barwa srebrna lub biała symbolizuje czystość i barwa ta nawiązuje do starej nazwy miasta, Bełowod.

</doc>
<doc id="2814753" url="https://pl.wikipedia.org/wiki?curid=2814753" title="Dichichthys">
Dichichthys



</doc>
<doc id="2814754" url="https://pl.wikipedia.org/wiki?curid=2814754" title="Kreator (ujednoznacznienie)">
Kreator (ujednoznacznienie)



</doc>
<doc id="2814755" url="https://pl.wikipedia.org/wiki?curid=2814755" title="Krystyna Modrzejewska">
Krystyna Modrzejewska

Krystyna Wiktoria Modrzejewska (ur. w 1952) – polska filolog romańska specjalizująca się w teatrologii; nauczycielka akademicka związana z Uniwersytetem Opolskim.
Życiorys.
Bezpośrednio po ukończeniu studiów na Uniwersytecie Wrocławskim w 1977 roku podjęła pracę jako lektorka języka francuskiego w Studium Języków Obcych Wyższej Szkoły Pedagogicznej im. Powstańców Śląskich w Opolu (od 1994 roku Uniwersytet Opolski). W 1985 roku Rada Wydziału Filologii Polskiej Uniwersytetu Wrocławskiego nadała jej tytuł doktora nauk humanistycznych w zakresie na podstawie pracy pt. "Współczesny teatr francuski w repertuarze polskich teatrów dramatycznych w latach 1945–1970", napisanej pod kierunkiem prof. Józefa Heisteina. W latach 1987-1991 była kierownikiem tego studium.
W 1994 roku została adiunktem oraz kierownikiem w Zakładzie Kultury i Języka Francuskiego Instytutu Filologii Polskiej UO. Jednostka ta została wydzielona ze struktur instytutu w 2005 roku, a w 2008 roku została przekształcona w Katedrę Kultury i Języka Francuskiego UO. W 2000 roku Krystyna Modrzejewska otrzymała stopień naukowy doktora habilitowanego nauk humanistycznych w zakresie literaturoznawstwa o specjalności literaturoznawstwo romańskie na podstawie rozprawy nt. "Postać kobieca we francuskim dramacie XX wieku". Na Uniwersytecie Opolskim utworzyła w 1995 roku specjalizację filologia romańska na kierunku filologia oraz w 2002 roku specjalność europeistyka kulturoznawcza. W 2007 roku prezydent Polski Lech Kaczyński nadał jej tytuł profesora nauk humanistycznych. 26 kwietnia 2018 została odznaczona Orderem Palm Akademickich
Poza działalnością na opolskiej uczelni kierowała ośrodkiem Alliance Française w Opolu w latach 1992–2002. Utworzyła opolski Oddział Towarzystwa Przyjaźni Polsko–Francuskiej w 1988 roku i została jego prezesem do 1992 roku.
Dorobek naukowy.
Zainteresowania naukowe Krystyny Modrzejewskiej koncentrują się wokół zagadnień związanych z literaturą francuską, dramatem XX i XXI wieku, tożsamością kulturową płci w obrazie literackim, uwodzeniu, komparatystyce, translatoryce. Do jej najważniejszych prac należą:

</doc>
<doc id="2814758" url="https://pl.wikipedia.org/wiki?curid=2814758" title="Laurens Meintjes">
Laurens Meintjes

Laurens Smitz Meintjes (ur. 9 czerwca 1868 w Aberdeen – zm. 30 marca 1941 w Potgietersrus) – południowoafrykański kolarz torowy, złoty medalista mistrzostw świata.
Kariera.
Największy sukces w karierze Laurens Meintjes osiągał w 1893 roku, kiedy zdobył złoty medal w wyścigu ze startu zatrzymanego amatorów podczas mistrzostw świata w Chicago. W zawodach tych bezpośrednio wyprzedził dwóch reprezentantów gospodarzy: Charlesa Albrechta oraz Emila Ulbrichta. Był to jednak jedyny medal wywalczony przez Meintjesa na międzynarodowej imprezie tej rangi. Nigdy nie wystartował na igrzyskach olimpijskich.

</doc>
<doc id="2814759" url="https://pl.wikipedia.org/wiki?curid=2814759" title="Fort pancerny pomocniczy 48a &quot;Mistrzejowice&quot;">
Fort pancerny pomocniczy 48a &quot;Mistrzejowice&quot;



</doc>
<doc id="2814763" url="https://pl.wikipedia.org/wiki?curid=2814763" title="Blood on the Dance Floor (zespół muzyczny)">
Blood on the Dance Floor (zespół muzyczny)

Blood on the Dance Floor (w skrócie: BOTDF) – amerykański zespoł muzyczny grający muzykę electro i crunkcore. Album grupy pt. (R)Evolution osiągnął pozycję #42 w rankingu Billboard 200.

</doc>
<doc id="2814767" url="https://pl.wikipedia.org/wiki?curid=2814767" title="Lench Mob Records">
Lench Mob Records

Lench Mob Records - niezależna wytwórnia płytowa założona przez amerykańskiego rapera Ice Cube'a w 1990 roku. Pierwotnie założona pod nazwą Street Knowledge Records. Do 1996 roku Lench Mob wydawało płyty. Potem zawiesiła swoją działalność, aż do 2006 roku, kiedy to założyciel wydał w niej swój album "Laugh Now, Cry Later".
Artyści wydający w wytwórni to Ice Cube, WC, Young Maylay, OMG, Doughboy i DJ Crazy Toones.

</doc>
<doc id="2814772" url="https://pl.wikipedia.org/wiki?curid=2814772" title="Dolce stil nuovo">
Dolce stil nuovo



</doc>
<doc id="2814773" url="https://pl.wikipedia.org/wiki?curid=2814773" title="Gromada Borki">
Gromada Borki

"także:"

</doc>
<doc id="2814774" url="https://pl.wikipedia.org/wiki?curid=2814774" title="Gromada Dąbrowica">
Gromada Dąbrowica

"także:"

</doc>
<doc id="2814777" url="https://pl.wikipedia.org/wiki?curid=2814777" title="Gromada Nieczajna">
Gromada Nieczajna



</doc>
<doc id="2814779" url="https://pl.wikipedia.org/wiki?curid=2814779" title="Gromada Radgoszcz">
Gromada Radgoszcz



</doc>
<doc id="2814780" url="https://pl.wikipedia.org/wiki?curid=2814780" title="Krakowski Bank Spółdzielczy">
Krakowski Bank Spółdzielczy

Krakowski Bank Spółdzielczy (KBS) – polski bank spółdzielczy z siedzibą w Krakowie oparty wyłącznie o polski kapitał.
Bank posiada własny system bankowości internetowej "kbs24". Od 1995 r. w budynku swej centrali prowadzi galerię malarstwa, rysunku i grafiki, promującą przede wszystkim artystów krakowskich.
Historia.
W grudniu 1898 pracownicy sądów krakowskich założyli "Krakowskie Towarzystwo Zaliczkowe Urzędników" udzielające tanich pożyczek pracownikom urzędów krakowskich. Pierwsza siedziba towarzystwa mieściła się w budynku Sądu Krajowego w Krakowie. Jego głównym celem było ochrona przed lichwą. Rozwijało się ono do I wojny światowej, w czasie której poniosło znaczne straty. Dalsza utrata kapitału nastąpiła w wyniku powojennej inflacji i kryzysu z lat 1929–1934. Kolejnymi lata rozwoju to 1937–1939.
W czasie okupacji niemieckiej, mimo skrajnie trudnych warunków, towarzystwo nie zaprzestało działalności, choć z powodów ekonomicznych musiało ją zredukować. 25 października 1948 towarzystwo zostało znacjonalizowane, a działalność ograniczono do obsługi kredytowej drobnego rolnictwa. Rok później zmieniono nazwę na "Bank Spółdzielczy w Krakowie" oraz przyłączono 10 okolicznych kas Stefczyka. Już w 1950 r. nastąpiła kolejna zmiana nazwy na "Gminna Kasa Stefczyka z odpowiedzialnością udziałami". Częściowe przywrócenie spółdzielczości bankowej nastąpiło w 1957 r. W 1961 r. wrócono do nazwy "Bank Spółdzielczy w Krakowie".
Po transformacji ustrojowej Bank Spółdzielczy w Krakowie z powodzeniem rozpoczął działalność na wolnym rynku. 1 stycznia 1994 BS prowadził działalność jedynie w Krakowie i dwóch podkrakowskich gminach – Zabierzowie i Wielkiej Wsi. Od 1994 zaczął się jego dynamiczny rozwój. W latach 1994–1999 do Krakowskiego Banku Spółdzielczego przyłączono 22 banki spółdzielcze. W 1999 r. działało już 37 placówek w województwach małopolskim i świętokrzyskim. W grudniu 1997 zmieniono nazwę banku na obecną. W maju 2002 jako pierwszy bank spółdzielczy w Polsce stał się bankiem samodzielnym.
Władze.
W skład 5-osobowego zarządu banku wchodzą:
Czynności nadzoru banku sprawuje 11-osobowa rada nadzorcza.
Placówki.
Centrala banku mieści się w Krakowie przy Rynku Kleparskim 8.
Obecnie KBS posiada 69 placówek bankowych na terenie województw: małopolskiego, śląskiego, opolskiego, podkarpackiego i świętokrzyskiego.

</doc>
<doc id="2814781" url="https://pl.wikipedia.org/wiki?curid=2814781" title="Gromada Słupiec">
Gromada Słupiec



</doc>
<doc id="2814782" url="https://pl.wikipedia.org/wiki?curid=2814782" title="Monika Geisler">
Monika Geisler

Monika Geisler (ur. 19 listopada 1950) – polska lekkoatletka specjalizująca się w biegach średnich. Reprezentantka Polski.
Kariera.
Trzykrotna brązowa medalistka mistrzostw Polski seniorów w biegach przełajowych (1975, 1976, 1978) oraz finalistka mistrzostw kraju w biegu na 1500 metrów (1973, 1975), sztafecie 4 × 400 metrów (1975). 
Reprezentowała Polskę na mistrzostwach świata w biegach przełajowych w 1976 (25 miejsce), 1977 (62 miejsce) i 1978 (46 miejsce).
Po zakończeniu kariery przez wiele lat pracowała w biurze Polskiego Związku Lekkiej Atletyki.

</doc>
<doc id="2814784" url="https://pl.wikipedia.org/wiki?curid=2814784" title="Gromada Wielopole">
Gromada Wielopole

"także:"

</doc>
<doc id="2814785" url="https://pl.wikipedia.org/wiki?curid=2814785" title="Gromada Bogumiłowice">
Gromada Bogumiłowice



</doc>
<doc id="2814786" url="https://pl.wikipedia.org/wiki?curid=2814786" title="Gromada Brzozowa">
Gromada Brzozowa



</doc>
<doc id="2814787" url="https://pl.wikipedia.org/wiki?curid=2814787" title="Zamieszki ery Heiji">
Zamieszki ery Heiji

 – miały miejsce w roku 1160 w Japonii i była kontynuacją zamieszek ery Hōgen z roku 1156. Powodem konfliktu był spór o władzę pomiędzy rywalizującymi ze sobą klanami Minamoto i Taira.
W wyniku zamieszek Hōgen najpotężniejsze rody w Japonii: Minamoto i Taira zwiększyły znacznie swoje wpływy na dworze cesarskim. 
Z biegiem czasu stosunki pomiędzy klanami wyraźnie się pogorszyły. W roku 1158 członkowie rodu Taira zawiązali sojusz z byłym cesarzem Go-Shirakawą. W tym czasie Go-Shirakawa pędził żywot mnicha w jednym z klasztorów, powierzając rządy swojemu synowi Nijō.
Na początku 1160 r. stojący na czele rodu Tairów - Kiyomori Taira opuścił Kioto, wybierając się wraz ze swoją rodziną na pielgrzymkę. Wyjazd Tairy umożliwił głównym jego oponentom z rodów Fujiwara oraz Minamoto przygotowania do rebelii. Dnia 19 stycznia 1160 r. rozpoczęło się oblężenie pałacu Sanjō. 5 lutego zwolennicy Nobuyoriego Fujiwary i Yoshitomo Minamoto uprowadzili cesarza Go-Shirakawę, osadzając go w areszcie domowym. Po tych wydarzeniach Nobuyori ogłosił się kanclerzem. Po zajęciu miasta Minamoto rozpoczęli przygotowania do odparcia spodziewanego ataku sił powracającego Kiyomoriego. 
Po powrocie w rejon Kioto Kiyomori wezwał przeciwnika do kapitulacji. W międzyczasie pozyskał sobie przychylność uwięzionego Go-Shirakawy oraz jego syna Nijō. Atak rozpoczął najstarszy syn Kiyomoriego – Shigemori Taira, który na czele 3000 konnych wojowników podjął szturm na pałac cesarski, gdzie bronili się Yoshitomo i Nobuyori. Widok nadciągającego przeciwnika wyraźnie przestraszył Nobuyoriego, który uciekł z pałacu. Odwagą popisał się za to Yoshihira najstarszy syn Yoshitomo, który bronił się dzielnie, wypierając wroga z rejonu pałacu cesarskiego. 
Po nieudanym ataku Taira wycofali się. Wówczas to Minamoto ufni w swoje siły opuścili pałac, ścigając uchodzącego przeciwnika. Był to błąd, gdyż pozbawiony obrony pałac szybko dostał się w ręce kolejnych oddziałów rodu Taira. W tej sytuacji oddziały Minamoto zostały odcięte od miasta. Nie mogąc wrócić do pałacu wyruszyli w rejon Rokuhary, gdzie zaatakowali bazę Kiyomoriego. Doszło tam do gwałtownej bitwy zakończonej odwrotem sił Minamoto. W walkach z Tairami polegli obaj najstarsi synowie Yoshitomo oraz sam Nobuyori. Go-Shirakawa został uwolniony. Yoshitomo udało się zbiec z Kioto. W trakcie ucieczki został on jednak zdradzony przez jednego ze swoich ludzi i zabity. 
Pozostały przy życiu syn Yoshitomo, Yoritomo Minamoto, został wygnany. Po zwycięstwie Kiyomori utworzył pierwszy, zdominowany całkowicie przez samurajów rząd, na czele którego stanął osobiście. 

</doc>
<doc id="2814788" url="https://pl.wikipedia.org/wiki?curid=2814788" title="Gromada Janowice">
Gromada Janowice

"także:"

</doc>
<doc id="2814789" url="https://pl.wikipedia.org/wiki?curid=2814789" title="Teresa Swędrowska">
Teresa Swędrowska

Teresa Swędrowska, z d. Kępka (ur. 3 września 1959 we Wrocławiu, zm. 9 listopada 2012 we Wrocławiu) – polska koszykarka, mistrzyni Polski (1987), wielokrotna reprezentantka Polski.
Życiorys.
Była wielokrotną reprezentantką Polski, wystąpiła m.in. na mistrzostwach świata w 1983 (7 miejsce) i mistrzostwach Europy w 1983 (7 miejsce) oraz 1985 (6 miejsce). W 1976 zagrała także na mistrzostwach Europy kadetek, zajmując z drużyną 5 miejsce, a w 1977 została wicemistrzynią Europy juniorek. W seniorskiej reprezentacji Polski rozegrała 120 spotkań, zdobywając 704 punkty. 
Przez całą karierę sportową związana z klubem Ślęza Wrocław. W ekstraklasie debiutowała w sezonie 1980/1981. Z wrocławskim klubem sięgnęła po mistrzostwo Polski w 1987 oraz czterokrotnie wicemistrzostwo Polski (1982, 1984, 1985, 1986). W 1989 wyjechała do Francji i grała tam w klubie CJM Bourges Basket, ale powróciła do Ślęzy w sezonie 1994/1995. Łącznie dla swojego klubu zagrała w 276 meczach, zdobywając 5066 punktów.
Po zakończeniu kariery była pracownikiem Akademii Wychowania Fizycznego we Wrocławiu i Uniwersytetu Wrocławskiego oraz komisarzem meczów Polskiej Ligi Koszykówki Kobiet. Startowała także z sukcesami w zawodach weteranów (tzw. maxibasketball), zdobywając m.in. mistrzostwo świata w kategorii +40 lat w 2005, wicemistrzostwo Europy w kategorii + 40 lat w 2006, +45 lat w 2008 i 2010.
Jej mężem był Tomasz Swędrowski.
Spoczywa na Cmentarzu Grabiszyńskim we Wrocławiu.

</doc>
<doc id="2814790" url="https://pl.wikipedia.org/wiki?curid=2814790" title="Gromada Jastrzębia">
Gromada Jastrzębia

"także:"

</doc>
<doc id="2814791" url="https://pl.wikipedia.org/wiki?curid=2814791" title="Jerzy Kalina (reżyser)">
Jerzy Kalina (reżyser)

Jerzy Kalina (ur. 22 marca 1967 w Bielsku Podlaskim) – polski dziennikarz, reporter i twórca filmów dokumentalnych narodowości białoruskiej.
Życiorys.
W 1991 ukończył studia na Wydziale Humanistycznym filii Uniwersytetu Warszawskiego w Białymstoku. Redaktor niezależnego podziemnego pisma w języku białoruskim „Aposniia paviedamlenni” („Najnowsze wiadomości”) ukazującego się w Białymstoku i Warszawie. Od 1992 do 1997 był sekretarzem redakcji białoruskiego pisma społeczno-kulturalnego „Czasopis”, założyciel półrocznika naukowego „Białoruskie Zeszyty Historyczne”. Od 1995 związany z Telewizją Polską. Pracuje w Oddziale TVP w Białymstoku, od 2011 pełni funkcję sekretarza programu TVP Białystok. Od 2008 kierownik redakcji zamiejscowej Telewizji Biełsat w Białymstoku.
Specjalizuje się w kwestiach mniejszości narodowych, etnicznych i religijnych w Polsce. Interesuje się również sytuacją społeczno-polityczną na Białorusi oraz w krajach byłego Związku Radzieckiego. Zrealizował wiele filmów dokumentalnych i programów telewizyjnych poświęconych tej tematyce. W TVP Białystok pracował m.in. przy realizacji magazynu „Sami o sobie” oraz „Tydzień Białoruski”.
Filmografia.
Nagrody i wyróżnienia: 

</doc>
<doc id="2814792" url="https://pl.wikipedia.org/wiki?curid=2814792" title="Gromada Krzyż">
Gromada Krzyż



</doc>
<doc id="2814793" url="https://pl.wikipedia.org/wiki?curid=2814793" title="Gromada Lubcza">
Gromada Lubcza



</doc>
<doc id="2814795" url="https://pl.wikipedia.org/wiki?curid=2814795" title="Gromada Łukowa">
Gromada Łukowa



</doc>
<doc id="2814796" url="https://pl.wikipedia.org/wiki?curid=2814796" title="Gromada Radłów">
Gromada Radłów



</doc>
<doc id="2814797" url="https://pl.wikipedia.org/wiki?curid=2814797" title="Arthur Zimmerman">
Arthur Zimmerman

Arthur Augustus Zimmerman (ur. 11 czerwca 1869 w Camden, zm. 22 października 1936 w Atlancie) – amerykański kolarz torowy, dwukrotny mistrz świata.
Kariera.
Największe sukcesy w karierze Arthur Zimmerman osiągał w 1893 roku, kiedy zdobył dwa złote medale podczas mistrzostw świata w Chicago. Amerykanin wygrał tam sprint indywidualny amatorów, wyprzedzając dwóch swoich rodaków: Johna Johnsona oraz Johna Patricka Blissa. Na tych samych mistrzostwach najlepszy okazał się również w wyścigu na 10 km, wyprzedzając Blissa i Johnsona, którzy zamienili się miejscami. Ponadto trzykrotnie zdobywał medale mistrzostw kraju w sprincie. Jako amator wygrywał w 1890 i 1891 roku, a po przejściu na zawodowstwo zwyciężył również w 1894 roku. W 1892 roku wystartował na mistrzostwach Wielkiej Brytanii, gdzie był pierwszy w sprincie, wyścigu na 1 oraz 5 mil. Nigdy nie wystartował na igrzyskach olimpijskich.

</doc>
<doc id="2814799" url="https://pl.wikipedia.org/wiki?curid=2814799" title="Gromada Siedliska">
Gromada Siedliska

"także:"

</doc>
<doc id="2814800" url="https://pl.wikipedia.org/wiki?curid=2814800" title="Gromada Siemiechów">
Gromada Siemiechów



</doc>
<doc id="2814801" url="https://pl.wikipedia.org/wiki?curid=2814801" title="Gromada Skrzyszów">
Gromada Skrzyszów



</doc>
<doc id="2814804" url="https://pl.wikipedia.org/wiki?curid=2814804" title="Gromada Szczepanowice">
Gromada Szczepanowice

"także:"

</doc>
<doc id="2814805" url="https://pl.wikipedia.org/wiki?curid=2814805" title="Gromada Tarnowiec">
Gromada Tarnowiec



</doc>
<doc id="2814806" url="https://pl.wikipedia.org/wiki?curid=2814806" title="Gromada Wierzchosławice">
Gromada Wierzchosławice



</doc>
<doc id="2814807" url="https://pl.wikipedia.org/wiki?curid=2814807" title="Anihilator">
Anihilator



</doc>
<doc id="2814809" url="https://pl.wikipedia.org/wiki?curid=2814809" title="Gromada Giebułtów">
Gromada Giebułtów



</doc>
<doc id="2814810" url="https://pl.wikipedia.org/wiki?curid=2814810" title="Tapiranga maskowa">
Tapiranga maskowa

Tapiranga maskowa ("Ramphocelus sanguinolentus") – gatunek małego ptaka śpiewającego z rodziny tanagrowatych (Thraupidae). Zamieszkuje południowy Meksyk oraz Amerykę Centralną. Nie jest zagrożony wyginięciem.
Systematyka.
Badania genetyczne sugerują, że jest najmniej spokrewnionym gatunkiem z innymi z rodziny Thraupidae. Taksonomicznie najbliższa mu jest tapiranga czarnobrzucha ("Ramphocelus nigrogularis"). Łacińska nazwa "sanguinolentus" oznacza zakrwawiony, co nawiązuje do czerwonych fragmentów upierzenia tych ptaków. Wyróżniono dwa podgatunki: 
Charakterystyka.
Dorosłe osobniki są czarne, z czerwoną obwódką obejmującą szyję, kark i pierś; przypomina wyglądem samca kostogryza szkarłatnego ("Rhodothraupis celaeno"), z rodziny kardynałów (Cardinalidae). Ponadto czerwony jest także ogon. Samice są zazwyczaj ciemniejsze, ale trudne do odróżnienia. Dziób jest bladoniebieski, a nogi niebiesko-szare. Młode tuż po urodzeniu są podobne, mają jedynie ciemnoczerwony kark, czarne elementy upierzenia są poprzetykane brązowymi piórami, a pierś jest czerwona z czarnymi kropkami. Młode ptaki mają także ciemniejsze dzioby. Po osiągnięciu dojrzałości osiągają około 20 cm długości.
Występowanie.
Gatunek ten występuje głównie na obrzeżach wiecznie zielonych lasów deszczowych i na terenach półotwartych do wysokości 1100 metrów n.p.m. Zamieszkuje głównie wyższe poziomy lasów.
Gatunek ten występuje na bardzo dużym terenie, obejmującym około 789 000 kilometrów kwadratowych terenów w południowym Meksyku i krajach Ameryki Centralnej – Panamie, Kostaryce, Nikaragui, Hondurasie, Gwatemali i Belize. Występuje od południa stanu Veracruz i północy Oaxaca w Meksyku do wyżyn w zachodniej Panamie.
Tryb życia.
W ciągu roku tanagry te są obserwowane głównie w parach, ale mogą tworzyć małe grupy w trakcie okresu godowego. Gniazda budują z materiałów takich jak mech, kawałki dużych liści i małych gałęzi. Zakładają je w połowie wysokości drzew na skraju lasu. Samice składają zwykle dwa jasnoniebieskie jaja z ciemnymi plamkami.
Status.
W Czerwonej księdze gatunków zagrożonych IUCN tapiranga maskowa klasyfikowana jest jako gatunek najmniejszej troski (LC, "Least Concern") nieprzerwanie od 1988 roku. Liczebność światowej populacji, według szacunków organizacji Partners in Flight z 2008 roku, mieści się w przedziale 50–500 tysięcy osobników. Tendencja populacyjna wydaje się stabilna, nie zaobserwowano żadnych przesłanek świadczących o zagrożeniach tego gatunku.

</doc>
<doc id="2814812" url="https://pl.wikipedia.org/wiki?curid=2814812" title="Gromada Jaksice">
Gromada Jaksice



</doc>
<doc id="2814815" url="https://pl.wikipedia.org/wiki?curid=2814815" title="Fizyka Arystotelesa">
Fizyka Arystotelesa



</doc>
<doc id="2814817" url="https://pl.wikipedia.org/wiki?curid=2814817" title="Gromada Karwin">
Gromada Karwin



</doc>
<doc id="2814818" url="https://pl.wikipedia.org/wiki?curid=2814818" title="Wiesław Łucyszyn">
Wiesław Łucyszyn

Wiesław Łucyszyn (ur. 22 października 1939 w Opolu, zm. 13 marca 2022) – polski piłkarz grający na pozycji obrońcy, trener. Wieloletni zawodnik Odry Opole.
Kariera piłkarska.
W 1957 po zdaniu matury, zamierzał podjąć studia na uczelni sportowej, ale matka sprzeciwiała się planom syna i ostatecznie poszedł na fizykę w Wyższej Szkole Pedagogicznej w Opolu, ale już po roku studiów zrezygnował z nich i poszedł do wojska.
Trafił do Jeleniej Góry, gdzie grał w tamtejszej Polonii Jelenia Góra. Wrócił do Odry Opole i zapowiedział sobie, że jeśli w ciągu trzech miesięcy nie zagra w pierwszej drużynie, to wycofuje się ze sportu. 
5 maja 1963 zadebiutował w ekstraklasie w przegranym 2:0 meczu wyjazdowym z Ruchem Chorzów. W sezonie 1963/1964 zakończył z drużyną rozgrywki ligowe na 3. miejscu w ekstraklasie oraz dotarł do półfinału Pucharu Intertoto, w którym "Niebiesko-Czerwoni" przegrali rywalizację z Polonii Bytom (0:0, 1:2).
Karierę piłkarską zakończył w 1973 roku.
Kariera reprezentacyjna.
W 1963 rozegrał 3 mecze w reprezentacji Polski U-23: z reprezentacją ZSRR, reprezentacją Rumunii i reprezentacją Czechosłowacji.
Kariera trenerska.
Przez prawie całą karierę trenerską był związany z Odrą Opole. Czterokrotnie trenował seniorską drużynę "Niebiesko-Czerwonych". Trenował także drużyny juniorskie: z drużyną U-19 zdobył dwukrotnie wicemistrzostwo Polski juniorów (1976, 1981) oraz 3. miejsce na mistrzostwach Polski juniorów (1984).
Pozostała działalność.
Był przewodniczącym, powstałej w 1980 roku, Komisji Zakładowej NSZZ „Solidarność” w Odrze Opole oraz nauczycielem akademickim na Wydziale Wychowania Fizycznego i Fizjoterapii Politechniki Opolskiej, gdzie uczył studentów piłki nożnej.
Sukcesy.
Szkoleniowe.
Odra Opole U-19

</doc>
<doc id="2814820" url="https://pl.wikipedia.org/wiki?curid=2814820" title="Frank McCormick">
Frank McCormick

Frank Andrew McCormick (ur. 9 czerwca 1911, zm. 21 listopada 1982) – amerykański baseballista, który występował na pozycji pierwszobazowego przez 13 sezonów w Major League Baseball.
Życiorys.
Zadebiutował w zespole Cincinnati Reds 11 września 1934 w meczu przeciwko Brooklyn Dodgers. W sezonie 1934 rozegrał zaledwie 12 spotkań. Następny mecz w barwach Reds rozegrał w 1937 roku; w latach 1934–1937 występował w klubach farmerskich Cincinnati Reds, między innymi w Toronto Maple Leafs i Syracuse Chiefs. 
W sezonie 1938 rozegrał 151 meczów i zdobył w National League najwięcej uderzeń (209), miał średnią uderzeń 0,327 (3. wynik w lidze) i 40 zdobytych doubles (2. wynik w lidze), a także po raz pierwszy w karierze wystąpił w Meczu Gwiazd. W 1940 ponownie miał najwięcej uderzeń (191), najwięcej zdobytych doubles (44), poza tym był drugi pod względem zaliczonych RBI (127) i został wybrany najbardziej wartościowym zawodnikiem. W tym samym sezonie wystąpił w World Series, gdzie Reds pokonali Detroit Tigers w siedmiu meczach.
W grudniu 1945 roku przeszedł do Philadelphia Phillies za 30 tysięcy dolarów. Dwa lata później jako wolny agent podpisał kontrakt z Boston Braves. W 1948 roku zagrał w World Series, w których Braves ulegli Cleveland Indians w sześciu meczach. 
Po zakończeniu kariery był między innymi menadżerem klubów farmerskich, skautem, trenerem i sprawozdawcą sportowym w Cincinnati Reds. Zmarł na raka 21 listopada 1982 w wieku 71 lat.

</doc>
<doc id="2814824" url="https://pl.wikipedia.org/wiki?curid=2814824" title="Gromada Marcinowice">
Gromada Marcinowice



</doc>
<doc id="2814827" url="https://pl.wikipedia.org/wiki?curid=2814827" title="Gromada Miechów">
Gromada Miechów

także:

</doc>
<doc id="2814828" url="https://pl.wikipedia.org/wiki?curid=2814828" title="Golam Kupen">
Golam Kupen

szczyty górskie w Bułgarii:

</doc>
<doc id="2814829" url="https://pl.wikipedia.org/wiki?curid=2814829" title="Gromada Mniszów">
Gromada Mniszów



</doc>
<doc id="2814830" url="https://pl.wikipedia.org/wiki?curid=2814830" title="Uszi">
Uszi



</doc>
<doc id="2814832" url="https://pl.wikipedia.org/wiki?curid=2814832" title="Wojciech Chlebda">
Wojciech Chlebda

Wojciech Michał Chlebda (ur. 18 stycznia 1950 w Głuchołazach, zm. 1 października 2022 w Opolu) – polski językoznawca; nauczyciel akademicki związany z Uniwersytetem Opolskim (do roku 1994 – Wyższą Szkołą Pedagogiczną w Opolu).
Życiorys.
Wojciech Chlebda urodził się 18 stycznia 1950 roku w Głuchołazach na Opolszczyźnie w rodzinie nauczycielskiej. Pierwsze lata życia spędził w Jarnołtówku, gdzie jego rodzice, przedwojenni nauczyciele Stanisław i Zofia, kierowali od 1945 do 1952 roku szkołą podstawową (nauczycielem był także jego brat Stanisław Jacek). W latach 1952–1961 mieszkał i uczył się w Głuchołazach, od roku 1961 zaś – w Opolu, gdzie w roku 1967 rozpoczął studia w Wyższej Szkole Pedagogicznej. W marcu 1968 uczestniczył na swojej uczelni w strajku studenckim. Studia na kierunku filologia rosyjska ukończył w roku 1972 i w tymże roku został przyjęty do pracy w Katedrze Języka Rosyjskiego opolskiej WSP. Stopień doktora nauk humanistycznych na podstawie rozprawy „Oksymoron jako językowy środek poznania i odzwierciedlania relacji pozajęzykowych” uzyskał w roku 1980, stopień doktora habilitowanego – na podstawie monografii „Elementy frazematyki. Wprowadzenie do frazeologii nadawcy” – w roku 1991. W 1998 uzyskał tytuł profesora nauk humanistycznych, pięć lat później decyzją Minister Edukacji Narodowej Krystyny Łybackiej otrzymał w macierzystej uczelni stanowisko profesora zwyczajnego. W Uniwersytecie Opolskim przez szereg lat do roku 2019 był dyrektorem Instytutu Slawistyki (wcześniej – Filologii Wschodniosłowiańskiej).
Od roku 2003 pełnił szereg istotnych funkcji w polskim i międzynarodowym życiu naukowym. Był członkiem Komisji Frazeologicznej i Komisji Etnolingwistycznej Międzynarodowego Komitetu Slawistów, członkiem Komitetu Językoznawstwa PAN (którego w latach 2015–2019 był przewodniczącym) i jego dwóch Sekcji: Frazeologicznej i Etnolingwistycznej; był też członkiem Prezydium Komitetu Słowianoznawstwa PAN. Przez dwie kadencje był członkiem Centralnej Komisji ds. Stopni i Tytułów. W roku 2016 został wybrany na członka korespondenta Polskiej Akademii Umiejętności, w roku 2019 – na członka Rady Języka Polskiego przy Prezydium PAN. Był wiceprzewodniczącym Rady Naukowej konwersatorium EUROJOS przy Instytucie Slawistyki PAN, członkiem rad i kolegiów redakcyjnych m.in. „Rocznika Slawistycznego”, „Slavii Orientalis”, „Etnolingwistyki”.
Od 1971 do 1981 był członkiem PZPR. Od września 1980 należał do NSZZ „Solidarność”, z której wystąpił w listopadzie roku 1995. Od 15 grudnia do 24 grudnia 1981 r. był internowany. Został odznaczony Medalem Komisji Edukacji Narodowej, a także Srebrnym (1999) i Złotym (2006) Krzyżem Zasługi.
Otrzymał podstawowe wykształcenie muzyczne. Jego hobby pozostawała muzyka klasyczna.
Profesor Wojciech Michał Chlebda zmarł 1 października 2022 roku w Opolu.
Naukowy dorobek publikacyjny.
Zainteresowania naukowe Wojciecha Chlebdy skupiały się głównie na zagadnieniach związanych z teorią frazeologii, frazeografią (jednojęzyczną i przekładową), metaleksykografią, przekładoznawstwem, samoświadomością językową współczesnych użytkowników języka, etnolingwistyką kulturową, badaniami tożsamości zbiorowych oraz pamięci i niepamięci wspólnotowych, teorią pograniczy mentalnych i kulturowych. W roku 2018 spis jego publikacji naukowych przekroczył 300 pozycji. Do jego najważniejszych prac należą:
Wykaz publikacji prof. Wojciecha Chlebdy z pełnymi danymi adresowymi znajduje się na stronie internetowej Bazy Wiedzy Uniwersytetu Opolskiego.
Główne koncepcje lingwistyczne.
1. Koncepcja frazematyki.
Frazematyka (frazeologia nadawcy, frazeologia pragmatyczna) jest paradygmatem frazeologii teoretycznej, w którego centrum stoi człowiek jako istota nie tyle „mówiąca”, ile zwracająca się w określonym miejscu i czasie, z określonych przyczyn i w określonym celu (także z określonymi skutkami) do drugiego człowieka (grupy ludzi). Ów sytuacyjny układ (zob. "Koncepcja ramy pragmatycznej") jest punktem odniesienia przy ocenianiu tworzących wypowiedź ciągów wyrazowych jako reprodukowanych bądź konfigurowanych ze swobodnie dobieranych wyrazów. Reprodukowalność ciągów wyrazowych ma charakter względny, tzn. jest stwierdzana względem danego miejsca, czasu, sytuacji, gatunku tekstu, wspólnoty ludzi itp. Ciągi reprodukowalne w powyższym sensie zostały nazwane frazemami (w późniejszej terminologii – reproduktami). Frazem z założenia jest jedynym pojęciem rodzajowym frazematyki i hiperonimem dla szeregu pojęć gatunkowych (frazeologizmu, idiomu, przysłowia, porzekadła, skrzydlatego słowa, terminu złożonego, sloganu, formuły etykietalnej etc.). Frazemy wypełniają przeważającą część zasobów języka i pełnią decydującą rolę w komunikacji międzyludzkiej (w tym zakresie koncepcja frazematyki zbliża się do koncepcji jednostek języka i produktów językowych Andrzeja Bogusławskiego oraz koncepcji frazemu Igora Mielčuka), a centralna kwestia frazematyki – pytanie o proporcję reprodukcji i produkcji, odtwórstwa i twórczości, uległości wobec zastanych wzorców i wolności w myśleniu, aktywności językowej i działaniach człowieka – sprawia, że frazematyka jest w swojej istocie paradygmatem frazeologii antropologicznej. W ostatnim czasie wyodrębnianie frazemów z tekstów jest wspomagane metodami półautomatycznymi i automatycznymi (komputerowymi). Wielkie formalne i semantyczne zróżnicowanie frazemów wymaga użycia specjalnego metajęzyka w ich opisie leksykograficznym (zob. "Koncepcja idiomatykonu leksykograficznego").
2. Koncepcja geografii mentalnej.
Koncepcja geografii mentalnej zakłada, że nad mapami kartograficznymi, które odwzorowują układy przestrzenne przy użyciu zobiektywizowanych metod i środków graficznych, nadbudowane są względnie od nich niezależne „mapy mentalne”, czyli sieci kulturowo nacechowanych (w istocie stereotypowych) wyobrażeń o wybranych przez daną wspólnotę obiektach przestrzeni i zamieszkujących w niej ludzi (grup ludzkich). Przykładami obiektów na polskiej mapie mentalnej są np. [Westerplatte], [Mława], [Targowica], [Rejtan], [Janosik], [Ukraińcy], [Żydzi] itd. Relacje między obiektami map mentalnych i ich aksjologiczne zabarwienie są historycznie zmienne, historycznie zmienna jest także umiejętność odczytywania danych map mentalnych. Obiekty map mentalnych powinny być charakteryzowane z wykorzystaniem rozbudowanych definicji o charakterze kognitywnym. Koncepcja map mentalnych jest szczególnie przydatna w procesie ustalania i opisywania zawartości (polskiej) pamięci / niepamięci zbiorowej (zob. "Koncepcja ujęzykowienia pamięci / niepamięci").
3. Koncepcja ujęzykowienia pamięci / niepamięci.
Relacja między pamięcią i językiem jest dwuwektorowa. Zgodnie z wektorem dośrodkowym język uczestniczy w samym powstawaniu i formowaniu się pamięci osobniczej, w segregacji i porządkowaniu dopływających do psychiki bodźców, wpływa kształtująco na samą treść pamięci i na stabilizację doznań w ramach pamięci; zgodnie z wektorem odśrodkowym treść (zawartość) pamięci uzewnętrznia się (materializuje) poprzez różnego rodzaju narracje, które formują (także deformują) obrazy pamiętanej przeszłości. W obu procesach mogą uczestniczyć środki znakowe innej niż językowa natury, dlatego pamięć jest nie tyle językowa, ile jedynie ujęzykowiona, niemniej język wydaje się grać w procesach zapamiętywania, porządkowania treści pamięci i jej relacjonowania decydującą rolę. Językowe eksponenty pamięci mogą być wyodrębniane z narracji, grupowane i opisywane zarówno same w sobie, jak i zwłaszcza w konstelacjach (sieciach), jakie tworzą. W tym zakresie koncepcja ujęzykowienia pamięci przecina się z "koncepcją map mentalnych". Ujęzykowiona w podanym sensie jest także niepamięć, rozumiana jako przestrzeń faktów wypartych z pamięci bądź do niej niedopuszczonych. Także więc niepamięć ma swoje eksponenty językowe, które pozwalają na jej mapowanie.
4. Koncepcja samoświadomości językowej.
Jeśli przez świadomość językową rozumieć zdolność człowieka do zdawania sobie sprawy ze stanu doświadczanej przezeń rzeczywistości językowej, proces jej postrzegania i internalizacji oraz rezultat tego procesu, koncepcja samoświadomości językowej wysuwa na plan pierwszy podmiotowość człowieka w komunikacji z innymi ludźmi. Samoświadomość językowa to zdolność człowieka do uświadamiania sobie samego siebie jako „ja-mówiącego”, proces uprzytomniania sobie podmiotowości swojego mówienia pojmowanego jako „zwracanie-się-do-kogoś” oraz będący rezultatem tej zdolności i tego procesu konstrukt mentalny o charakterze względnie stałym wchodzący w skład świadomości językowej, a poprzez nią – i świadomości człowieka w ogóle. Tworzenie się w człowieku samoświadomości językowej wymaga nie tylko jego kontrolowanej (analitycznej) interakcji komunikacyjnej z otoczeniem, ale też wewnętrznego rozszczepienia się człowieka na podmiot mówiący oraz przedmiot (obiekt) językowego autooglądu, czyli wytworzenia dystansu wobec własnych procesów wypowiadania się. Dynamika samoświadomości językowej kształtuje się między biegunami mówienia bezwiednego i refleksyjnego; mówienia bezosobowego (naśladowczego) i osobowo nacechowanego; między wykorzystywaniem tylko kodu danego (zastanego) a pozyskiwaniem i wykorzystywaniem kodów nowych. W tym zakresie koncepcja samoświadomości językowej łączy się z koncepcją postrzegania ogniw wypowiedzi ludzkich jako reprodukowanych (odtwórczych) bądź swobodnie konfigurowanych (twórczych; zob. "Koncepcja frazematyki").
5. Koncepcja ramy pragmatycznej.
Rama pragmatyczna (wywodząca się z koncepcji interakcji językowej Della Hymesa i nawiązująca do koncepcji Stanisława Grabiasa, Ewy Miczki, Jerzego Bartmińskiego) jest to schemat zawierający składowe dowolnego aktu komunikacji realizowanego w dowolnej materii semiotycznej. W jego centrum jest pewien podmiot ludzki zwracający się do innego podmiotu (zob. "Koncepcja frazematyki"), sam akt zaś (bądź proces) komunikacji modelowany jest przez dziewięć czynników: KTO, KIEDY, GDZIE, W JAKIM CELU, O CZYM, W JAKI SPOSÓB zwraca się DO KOGO, Z JAKICH PRZYCZYN, Z JAKIM SKUTKIEM. Rama określa zaplecze każdej wypowiedzi ludzkiej, przy czym przez „wypowiedź” rozumie się zarówno komunikat werbalny, jak też inne formy autoekspresji ludzkiej (np. słownik, powieść, pomnik, intencjonalnie ukształtowany krajobraz itp.). Dzięki temu rama pragmatyczna jest wspólnym mianownikiem wszelkich (także niehomogenicznych materialnie) wypowiedzi ludzkich, pozwalając je z sobą zestawiać, porównywać i opisywać w jednorodnych kategoriach (w pracach Chlebdy rama pragmatyczna była instrumentem m.in. weryfikowania treści i projektowania nowych definicji słownikowych, porównawczej analizy słowników, porównawczego opisu nośników pamięci, konfrontowania z sobą językowych obrazów wybranych wycinków rzeczywistości).
6. Koncepcja idiomatykonu leksykograficznego.
Koncepcja idiomatykonu została stworzona w celu utrwalania i opisywania tysięcy (prawdopodobnie zaś milionów) odtwarzalnych wielowyrazowych jednostek języka (frazemów, reproduktów; zob. "Koncepcja frazematyki") o silnym zróżnicowaniu formalnym, gatunkowym, funkcjonalnym, semantycznym. Wymagało to stworzenia takich kategorii opisu, które na kartach słownika zrównałyby w prawach reprodukty wielorako heterogeniczne: idiomy, przysłowia, skrzydlate słowa, utarte porównania, terminy złożone, formuły etykietalne, napisy miejskie, tytuły, toponimy i antroponimy złożone, złożone przydomki (geograficzne, muzyczne), wyrażenia funkcyjne, gotowe frazy różnych sfer dyskursu i szereg innych (nierzadko bez określonej przynależności gatunkowej). Ogromna i stale się powiększająca ilość takich wielowyrazowców odtwarzalnych, niemożliwa do ujęcia w jakimkolwiek zamkniętym słowniku, wymagała z kolei użycia tzw. systemu holenderskiego, w którym materiał językowy dzieli się na porcje (tu – tematyczne), z których każda ujmowana jest na nowo w porządku alfabetycznym od A do Z, a słownik może być wydawany w kontynuacji praktycznie w nieskończoność. Egzemplifikacją takiego typu słownika jest Podręczny idiomatykon polsko-rosyjski, którego 10 zeszytów (wydanych w latach 2006–2019) utrwaliło ok. 40 tysięcy reproduktów języka polskiego wraz z ich rosyjskimi ekwiwalentami przekładowymi. Ujęcie całego materiału Idiomatykonu w jednolitym porządku alfabetycznym (bez podziału na działy tematyczne) pozwoliło stworzyć Polsko-rosyjski słownik par przekładowych (2013) i sformułować reguły przekształcalności słowników.
7. Koncepcja leksykografii jako instrumentu autoidentyfikacji narodowej.
Leksykografia jest swego rodzaju instytucją społeczną mogącą stymulować akty autoidentyfikacji narodowej, uczestniczyć w aktach i procesach autoidentyfikacji oraz sankcjonować rezultaty tych aktów i procesów. Teza ta wymaga uznania, że leksykografia jest wieloaspektowym zbiorem wypowiedzi słownikarskich, z których każda stanowi podmiotową interpretację rzeczywistości językowej, rzeczywistość ta zaś– wielopoziomowy język i jego system gramatyczny – jest z kolei swoistym autoportretem danej wspólnoty etnicznej, kumulując w sobie historyczne doświadczenie tej wspólnoty, jej system wartości, jej sposób kategoryzowania świata, w tym samej siebie względem wspólnot innych. Ten autoportret był i powinien być stale utrwalany w słownikach (wypowiedziach słownikarskich) poprzez konsekwentne i jednorodne definiowanie wszystkich tworzących język środków nazewniczych (bez ich wstępnego selekcjonowania i adekwatnie do ich realnej zawartości treściowej) i na ich podstawie może być rekonstruowany. Wymaga to przedsięwzięcia szeregu aktów samoświadomościowych (zob. "Koncepcja samoświadomości językowej"), mogących skutkować koniecznością redefiniowania zastanych zasobów słownikowych. Rekonstrukcja autoportretu językowego zbiega się w zakresie celów i środków z koncepcją mapowania pamięci / niepamięci zbiorowej (zob. "Koncepcja map mentalnych").

</doc>
<doc id="2814836" url="https://pl.wikipedia.org/wiki?curid=2814836" title="Katastrofa lotu Libyan Arab Airlines 1103">
Katastrofa lotu Libyan Arab Airlines 1103

Katastrofa lotu Libyan Arab Airlines 1103 wydarzyła się 22 grudnia 1992 roku, kiedy pasażerski Boeing 727 zderzył się z MiG-iem-23 przy podejściu do lądowania, niedaleko Trypolisu. W wyniku zderzenia śmierć poniosło 157 osób, jest to największa katastrofa lotnicza w Libii, pod względem liczby ofiar śmiertelnych.
Samolot.
W zderzeniu brał udział Boeing 727, wyprodukowany w 1975 roku o numerze rejestracyjnym 5A-DIA. Był to lot rejsowy Libyan Airlines o numerze 1103. Drugim statkiem powietrznym biorącym udział w zdarzeniu był MiG-23 należący do Libijskich Sił Powietrznych.
Przebieg wydarzeń.
22 grudnia 1992 roku o godzinie 9:00 czasu lokalnego, należący do Libyan Arab Airlines, Boeing 727 wystartował z portu lotniczego Bengazi-Benina zmierzając w kierunku Trypolisu. Przy podejściu do lądowania, na wysokości 3500 stóp (1067m), nastąpiło zderzenie z MiG-iem-23. Do wypadku doszło, według różnych źródeł, nad miasteczkiem Souk al-Sabt, położonym około 50 km. na południowy wschód od stolicy lub też 9 km. na północny wschód od lotniska. W wyniku wypadku śmierć ponieśli wszyscy pasażerowie i załoga lotu 1103, natomiast załoga myśliwca bezpiecznie się katapultowała. Według raportu większość zabitych było Libijczykami, ale na pokładzie byli też obywatele Wielkiej Brytanii, Malty, Bangladeszu, Bułgarii i Korei.
Następstwa po katastrofie.
Libijski rząd twierdził, że przyczyną katastrofy było embargo na import części zamiennych do samolotów nałożone przez ONZ po zamachu nad Lockerbie. Zwracano także uwagę na to, że mógł to być sabotaż kierowany przez zachodnie agencje wywiadowcze i że katastrofa nastąpiła cztery lata po zamachu nad Lockerbie, czego nie uważano jako zbieg okoliczności. Jednak śledztwo potwierdziło, że było to zderzenie samolotów w powietrzu. Odnaleziono także spadochrony załogi MiG-a-23, lecz do tej pory oficjalne stanowisko Libii ani nie potwierdza, ani nie zaprzecza żadnych informacji na temat pilotów myśliwca.

</doc>
<doc id="2814838" url="https://pl.wikipedia.org/wiki?curid=2814838" title="Gromada Ostrów">
Gromada Ostrów

"także:"

</doc>
<doc id="2814839" url="https://pl.wikipedia.org/wiki?curid=2814839" title="Henryk Opałka">
Henryk Opałka

Henryk Opałka (ur. 18 września 1929 w Marcoux we Francji, zm. 16 maja 2018 w Warszawie) – polski artysta grafik specjalizujący się w litografii, brat Romana Opałki.
Życiorys.
W okresie II wojny światowej Opałka przebywał z rodziną w Niemczech. W latach 40. przez cztery lata pobierał naukę u Hoffmana i Petzolta ze szkoły Wunderlicha. Z chwilą zakończenia działań wojennych powrócił do Bessèges we Francji. W 1946 r. przyjechał do Polski.
Pracował wiele lat jako „mistrz warsztatu” w pracowni litograficznej na warszawskiej ASP oraz w Doświadczalnej Pracowni Litograficznej na warszawskiej Saskiej Kępie.
Uczniami Henryka Opałki byli m.in.: Jolanta Błaszczyk, Małgorzata Chwiałkowska-Rakasz, Robert Kurzaj, Andrzej Newelski, Anna Socha-Jelonek, Grażyna Małowicka, Katarzyna Ortwein, Anna Sobol, Piotr Szancer, Krystyna Wąsik, Kazimierz Makowski.
Nagrody i odznaczenia.
Ponadto w Warszawskim Konkursie na najlepszą „Grafikę Miesiąca” (w którym brali udział prawie wszyscy warszawscy graficy) od 1984 roku otrzymał 31 nagród.
10 listopada 1998 roku prezydent Aleksander Kwaśniewski odznaczył artystę Krzyżem Oficerskim Orderu Odrodzenia Polski za zasługi dla rozwoju sztuki (litografii) w Polsce.

</doc>
<doc id="2814840" url="https://pl.wikipedia.org/wiki?curid=2814840" title="Gromada Pałecznica">
Gromada Pałecznica



</doc>
<doc id="2814841" url="https://pl.wikipedia.org/wiki?curid=2814841" title="Teresa Kępka">
Teresa Kępka



</doc>
<doc id="2814842" url="https://pl.wikipedia.org/wiki?curid=2814842" title="Gromada Pieczonogi">
Gromada Pieczonogi



</doc>
<doc id="2814844" url="https://pl.wikipedia.org/wiki?curid=2814844" title="Spektroskopia fotoelektronów w zakresie promieniowania nadfioletowego">
Spektroskopia fotoelektronów w zakresie promieniowania nadfioletowego

Spektroskopia fotoelektronów w zakresie nadfioletu (ang. "ultraviolet photoelectron spectroscopy", UPS) – pomiar energii kinetycznej fotoelektronów, emitowanych przez cząsteczki w wyniku pochłonięcia przez nie fotonów z zakresu ultrafioletu. Wybijane są w ten sposób elektrony walencyjne. W technice UPS wyznaczane więc są poziomy energetyczne dla obszaru walencyjnego.
Podstawy.
Zgodnie z zasadą zjawiska fotoelektrycznego, energia kinetyczna wybitego fotoelektronu wynosi
gdzie:
Zgodnie z twierdzeniem Koopmansa, pierwszy potencjał jonizacji jest równy (z dokładnością do znaku) energii najwyższego zajętego orbitalu molekularnego (HOMO) – na którym znajdują się elektrony walencyjne tworzące wiązanie.
Historia.
Do lat 60. XX wieku, wszystkie pomiary energii kinetycznej fotoelektronów dotyczyły metali i innych ciał stałych. Około 1956 roku Kai Siegbahn rozwinął spektroskopię fotoelektronów w zakresie rentgenowskim (XPS, x-ray photoelectron spectroscopy) do analiz składu powierzchni. Metoda ta polega na próbkowaniu poziomów energetycznych elektronów wewnętrznych (niewalencyjnych) pierwiastków za pomocą promieniowania X (rentgenowskiego). W tym czasie rozdzielczość metody wynosiła ok. 1 eV.
Spektroskopia fotoelektronów w ultrafiolecie została stworzona przez D.W. Turnera (chemik fizyczny, Imperial College London) do badania niezwiązanych cząsteczek w fazie gazowej. Swoje wyniki zaprezentował on w serii publikacji z lat 1962–1967. Jako źródło fotonów użył lampy helowej emitującej promieniowanie z zakresu dalekiego nadfioletu o λ=58,4 nm (odpowiadającemu energii 21,2 eV). Rozdzielczość energetyczna układu Turnera wynosiła 0,02 eV.
W porównaniu z XPS, technika UPS jest ograniczona tylko do elektronów walencyjnych, jednak pozwala na dokładniejszy pomiar. Po roku 1967 spektrometry do pomiaru widm fotoelektronów w ultrafiolecie stały się komercyjnie dostępne.
Zastosowania.
Dzięki UPS otrzymuje się energie orbitali molekularnych doświadczalnie, w przeciwieństwie do kwantowochemicznych metod obliczeniowych, które zostały rozwinięte również w latach 60. XX wieku. Procedura pomiarowa w spektroskopii fotoelektronów w ultrafiolecie jest podobna do pomiarów XPS. Otrzymuje się widmo, zawierające intensywność w funkcji energii wiązania. Każdy z pików na widmie odpowiada energii walencyjnego orbitalu molekularnego. Duża rozdzielczość pomiarów pozwala na obserwację struktury oscylacyjnej utworzonego jonu molekularnego. Ułatwia to przypisywanie pików do różnego typu orbitali.
Metoda Turnera została w późniejszym okresie rozszerzona do badań powierzchni ciał stałych. Jest ona szczególnie czuła na obszar powierzchniowy (do głębokości 10 nm) z powodu niewielkiego zasięgu emitowanych fotoelektronów. Obiektem badań są często zaadsorbowane związki i ich wiązanie się z powierzchnią oraz orientacja.
Perspektywy.
UPS w ostatnich latach zdobywa znów popularność z powodu coraz lepszej dostępności synchrotronowych źródeł światła, które dostarczają szerokiego spektrum monochromatycznego promieniowania.

</doc>
<doc id="2814845" url="https://pl.wikipedia.org/wiki?curid=2814845" title="Ds.">
Ds.



</doc>
<doc id="2814846" url="https://pl.wikipedia.org/wiki?curid=2814846" title="Gromada Pogwizdów">
Gromada Pogwizdów



</doc>
<doc id="2814847" url="https://pl.wikipedia.org/wiki?curid=2814847" title="Gromada Śmiłowice">
Gromada Śmiłowice



</doc>
<doc id="2814848" url="https://pl.wikipedia.org/wiki?curid=2814848" title="Gromada Wierzbno">
Gromada Wierzbno



</doc>
<doc id="2814850" url="https://pl.wikipedia.org/wiki?curid=2814850" title="Gromada Zagorzyce">
Gromada Zagorzyce



</doc>
<doc id="2814856" url="https://pl.wikipedia.org/wiki?curid=2814856" title="Antoni (Narożnicki)">
Antoni (Narożnicki)

Antoni, nazwisko świeckie Narożnicki (ur. w ostatniej dekadzie XVII w. na Ukrainie Naddnieprzańskiej, zm. 9 października 1748) – biskup Rosyjskiego Kościoła Prawosławnego pochodzenia ukraińskiego. 
Wykształcenie teologiczne uzyskał w Akademii Mohylańskiej. Od 1739 był namiestnikiem Ławry Troicko-Siergijewskiej. 26 września 1742 został wyświęcony na biskupa tobolskiego i syberyjskiego, otrzymując równocześnie godność metropolity. W 1748 (według innego źródła w 1744) przekształcił w seminarium szkołę duchowną założoną jeszcze w 1702 przez metropolitę tobolskiego i syberyjskiego Filoteusza. Początkowo metropolita Antoni sugerował zamknięcie tej placówki, z powodu jej ciągłych kłopotów finansowych, jednak nie wyraził na to zgody Świątobliwy Synod Rządzący. Metropolita przekazał seminarium własną bibliotekę. Kontynuował również działalność misyjną wśród nieprawosławnej ludności Syberii. 
Urząd sprawował do śmierci w 1748.

</doc>
<doc id="2814857" url="https://pl.wikipedia.org/wiki?curid=2814857" title="Rogatnica Picasso">
Rogatnica Picasso

Rogatnica Picasso, nosiec, rożec smużkowy, rożek smużkowy ("Rhinecanthus aculeatus") – gatunek morskiej ryby rozdymkokształtnej z rodziny rogatnicowatych (Balistidae).
Występowanie.
Wschodni Ocean Atlantycki wzdłuż wybrzeży Afryki – od Senegalu po Afrykę Południową – oraz Ocean Indyjski i zachodnia część Oceanu Spokojnego – od Morza Czerwonego, Afryki Wschodniej i Południowej przez Seszele, Madagaskar i Maskareny, na wschód po wyspy Pitcairn w Polinezji i na północ po południową Japonię i wyspy Ogasawara, a na południe po Lord Howe na Morzu Tasmana, oraz po Nową Kaledonię.
Przebywa na rafach lub w ich pobliżu, a także w osłoniętych lagunach. Spotykana na głębokości do 50 m. Przebywa w pobliżu dna lub w wodach pelagialnych.
Cechy morfologiczne.
Rogatnica Picasso tworzy odmiany lokalne różniące się wyglądem. 
Ciało o zmiennym i dość różnorodnym ubarwieniu, ale zwykle z jednakowym układem smug i plam, przypominającym szkice Pabla Picassa – stąd zwyczajowe epitety gatunkowe „smużkowy” i „Picasso”. Oczy są znacznie oddalone od otworu gębowego, co może mieć związek ze sposobem pobierania pokarmu – rogatnica miażdży skorupy mięczaków.
W pierwszej płetwie grzbietowej znajdują się 3 kolce o zróżnicowanej długości – trzeci, najmniejszy, jest odsunięty ku tyłowi. Druga płetwa grzbietowa jest wsparta na 23–26 miękkich promieniach. Płetwa odbytowa rozpostarta jest na 21–23 promieniach miękkich, bez kolców. Na każdym z boków trzona ogonowego rozmieszczone są 2 lub 3 rzędy drobnych, ostrych kolców, przy czym dolny ich rząd jest krótszy.
Rożek smużkowy osiąga przeciętnie 15 cm długości, maksymalnie do 30 cm.
Biologia i ekologia.
Gatunek terytorialny. Jego głównym pokarmem są małże, ale zjada też wiele innych organizmów, w tym ryby i koralowce. Ryba jajorodna. Odpoczywa i śpi leżąc na dnie nieruchomo, na boku ciała. Zaalarmowana wydaje głośne, turkoczące dźwięki.
Znaczenie dla człowieka.
Gatunek poławiany na niewielką skalę. Większe znaczenie ma jako ryba akwariowa. Starsze osobniki stają się w akwarium agresywne wobec innych współmieszkańców.
Rogatnice Picasso wykorzystano w badaniach widzenia barwnego u ryb.
Stwierdzono, że są trichromatyczne.
Filatelistyka.
Poczta Polska wyemitowała 1 kwietnia 1967 r. znaczek pocztowy przedstawiający "Rhinecanthus aculeatus" o nominale 1,50 zł, w serii "Ryby egzotyczne". Autorem projektu znaczka był Jerzy Desselberger. Znaczek pozostawał w obiegu do 31 grudnia 1994 r..

</doc>
<doc id="2814858" url="https://pl.wikipedia.org/wiki?curid=2814858" title="Rhinecanthus aculeatus">
Rhinecanthus aculeatus



</doc>
<doc id="2814859" url="https://pl.wikipedia.org/wiki?curid=2814859" title="Rożec smużkowy">
Rożec smużkowy



</doc>
<doc id="2814862" url="https://pl.wikipedia.org/wiki?curid=2814862" title="Nosiec">
Nosiec



</doc>
<doc id="2814863" url="https://pl.wikipedia.org/wiki?curid=2814863" title="Rożek smużkowy">
Rożek smużkowy



</doc>
<doc id="2814865" url="https://pl.wikipedia.org/wiki?curid=2814865" title="ARCnet">
ARCnet



</doc>
<doc id="2814868" url="https://pl.wikipedia.org/wiki?curid=2814868" title="Mistrzostwa Polski w Kombinacji Norweskiej 2012">
Mistrzostwa Polski w Kombinacji Norweskiej 2012

Zimowe Mistrzostwa Polski w Kombinacji Norweskiej 2012 odbyły się między 24 a 25 marca 2012 w Zakopanem. Skoki narciarskie rozegrane zostały na Wielkiej Krokwi. Zawody zorganizowane przez Polski Związek Narciarski wygrał Paweł Słowiok. Drugie miejsce zajął Tomasz Pochwała, a trzecie Adam Cieślar. Do startu zgłosiło się 26 zawodników, do biegu wystartowało 24 z nich. 
Jury.
 

</doc>
<doc id="2814869" url="https://pl.wikipedia.org/wiki?curid=2814869" title="Caprupeneus">
Caprupeneus



</doc>
<doc id="2814872" url="https://pl.wikipedia.org/wiki?curid=2814872" title="Barbupeneus">
Barbupeneus



</doc>
<doc id="2814884" url="https://pl.wikipedia.org/wiki?curid=2814884" title="Rokosz gliniański">
Rokosz gliniański

Rokosz gliniański, rokosz Granowskiego – mityczny rokosz, który miał się wydarzyć w XIV wieku. Został wymyślony w XVII wieku na potrzeby ideologii złotej wolności. Nazwa rokoszu pochodzi od miejscowości Gliniany i nazwiska generała wielkopolskiego Wincentego Granowskiego.
Opis rokoszu.
Rokosz datowano na lata 1371, 1379, 1380 lub 1381. Miało do niego dojść z powodu nadużyć administracji króla Ludwika I Węgierskiego, która była zdominowana przez Węgrów. Sytuacja ta miała być przyczyną wyjazdu z Polski regentki Elżbiety Łokietkówny, matki króla. Wkrótce potem miało dojść do walk pomiędzy różnymi rodami wielkopolskimi, w efekcie czego zostali powołani nowi namiestnicy. Niezadowolona z ich rządów szlachta zaczęła domagać się przywrócenia w kraju porządku. Ludwik zwołał rzekomo sejm do Budy, na którym nie zamierzał jednak uporządkować sytuacji kraju, ale zalegalizować przejęcie ziem ruskich przez Węgry. Na sejmie część senatorów w zamian za łapówki miało zaaprobować oddanie Rusi Węgrom, co wywołało oburzenie szlachty, która zwołała wówczas zjazd do Glinian. Na zjeździe stracono przekupnych senatorów, a Wincenty Granowski miał wygłosić mowę do króla, w której ostrzegał przed zdradą wolności. Król miał wówczas nadać szlachcie liczne przywileje.
Badania nad rokoszem.
Rokosz gliniański został wymyślony w późniejszych czasach i miał być jedną z podpór ideologii złotej wolności szlacheckiej. Według badań Romualda Wšetečki rokosz ten został wymyślony w 1606 roku jako temat pamfletu, mającego usprawiedliwić rokosz Zebrzydowskiego. Od XVIII wieku trwał spór o prawdziwość historii rokoszu. Rokosz gliniański był też przywoływany w retoryce politycznej, wykorzystywano wówczas dowolnie różne jego elementy.
Pierwszy za "plus quam fabula" (łac. "więcej niż bajkę") uznał go Walenty Pęski (ok. 1630-81). Stanisław Dunin Karwicki nazywał ów rokosz "commentitium" (zmyślony), brak podstaw opowieści wykazywał Józef Andrzej Załuski, lecz jeszcze na sejmie 1744 Kazimierz Stanisław Stecki przywoływał "przykład gliniański, kiedy kilkunastu senatorom głowy poucinano".

</doc>
<doc id="2814885" url="https://pl.wikipedia.org/wiki?curid=2814885" title="Rokosz Granowskiego">
Rokosz Granowskiego



</doc>
<doc id="2814889" url="https://pl.wikipedia.org/wiki?curid=2814889" title="Anna z Brooklynu">
Anna z Brooklynu

Anna z Brooklynu (wł. "Anna di Brooklyn") – francusko-włoski film z 1958 w reżyserii Vittoria De Siki i Carla Lastricatiego. 

</doc>
<doc id="2814895" url="https://pl.wikipedia.org/wiki?curid=2814895" title="Warłaam (Pietrow-Ławrowski)">
Warłaam (Pietrow-Ławrowski)

Warłaam, imię świeckie Wasilij Pietrowicz Pietrow-Ławrowski, wł. Wasilij Pietrowicz Szaposznikow (ur. ok. 1729 w Moskwie, zm. 27 grudnia 1802 w Tobolsku) – rosyjski biskup prawosławny, święty prawosławny. 
Życiorys.
Był synem hipodiakona, a następnie kapłana cerkwi Świętych Kosmy i Damiana na Kitaj-gorodzie w Moskwie. W młodości z powodu choroby nóg przerwał edukację i zajął się pisaniem ikon. Następnie wstąpił do Ławry św. Aleksandra Newskiego w Petersburgu i złożył w niej wieczyste śluby mnisze, po czym został wyświęcony kolejno na hierodiakona i hieromnicha. W 1764 na zaproszenie biskupa pskowskiego Innocentego został przełożonym monasteru św. Eleazara Pskowskiego w Pskowie. Cztery lata później uzyskał godność archimandryty, przełożonego monasteru Świętych Borysa i Gleba w Torżoku. 
5 października 1768 został wyświęcony na biskupa tobolskiego i syberyjskiego. Był pierwszym od stu lat biskupem tobolskim, który nie otrzymał automatycznie godności metropolity, zachował jedynie prawo noszenia mitry z krzyżem i jasnoniebieskiej mantii. Biskup Warłaam kontynuował zainicjowaną przez jego poprzedników działalność edukacyjną, tworząc szkoły duchowne i opiekując się seminarium duchownym w Tobolsku, które w 1770 nakazał przenieść do monasteru Ikony Matki Bożej „Znak” w Tobolsku, poszerzając także jego program nauczania. W 1780 wspólnie z biskupem irkuckim Michałem założył kolejne seminarium duchowne w Irkucku. Innym obszarem jego aktywności były działania misyjne. Biskup Warłaam działał na rzecz nawracania na prawosławie staroobrzędowców, wspierał działania misyjne w Chinach i w Kraju Turuchańskim. W 1794 wsparł kierowaną przez hieromnicha Joazafa misję udającą się na Aleuty i Alaskę. Biskup wspierał także wznoszenie nowych świątyń i w szczególny sposób nadzorował napływające do eparchii ikony; sam zajmował się ich tworzeniem. W 1792 otrzymał godność arcybiskupa. 
Zgodnie ze swoją wolą został pochowany w soborze katedralnym w Tobolsku, przy ołtarzu św. Jana Chryzostoma, obok metropolity tobolskiego Jana. 
Został kanonizowany w 1984 razem z całym Soborem Świętych Syberyjskich. 
Jego brat Gabriel był prawosławnym metropolitą petersburskim.

</doc>
<doc id="2814896" url="https://pl.wikipedia.org/wiki?curid=2814896" title="Lista odcinków serialu Słowo na R">
Lista odcinków serialu Słowo na R

Lista odcinków serialu Słowo na R – amerykańskiego serialu komediowo-dramatycznego, nadawanego od 16 sierpnia 2010 roku do 20 maja 2013 roku przez stację Showtime. W Polsce serial jest emitowany przez stację Tele 5. Powstało 4 sezony, łącznie 40 odcinków. 
Sezon 1 (2010).
!! style="background-color: #A40000; color:#100; text-align: center;"|#
!! style="background-color: #A40000; color:#100; text-align: center;"|Tytuł 
!! style="background-color: #A40000; color:#100; text-align: center;"|Reżyseria
!! style="background-color: #A40000; color:#100; text-align: center;"|Scenariusz
!! style="background-color: #A40000; color:#100; text-align: center;"|Premiera 
Sezon 2 (2011).
!! style="background-color: #30808c; color:#100; text-align: center;"|#
!! style="background-color: #30808c; color:#100; text-align: center;"|Tytuł 
!! style="background-color: #30808c; color:#100; text-align: center;"|Reżyseria
!! style="background-color: #30808c; color:#100; text-align: center;"|Scenariusz
!! style="background-color: #30808c; color:#100; text-align: center;"|Premiera 
Sezon 3 (2012).
!! style="background-color: #99c213; color:#100; text-align: center;"|#
!! style="background-color: #99c213; color:#100; text-align: center;"|Tytuł 
!! style="background-color: #99c213; color:#100; text-align: center;"|Reżyseria
!! style="background-color: #99c213; color:#100; text-align: center;"|Scenariusz
!! style="background-color: #99c213; color:#100; text-align: center;"|Premiera 
Sezon 4 (2013).
!! style="background-color:#CCCCCC; color:#100; text-align: center;"|#
!! style="background-color:#CCCCCC; color:#100; text-align: center;"|Tytuł 
!! style="background-color:#CCCCCC; color:#100; text-align: center;"|Reżyseria
!! style="background-color:#CCCCCC; color:#100; text-align: center;"|Scenariusz
!! style="background-color:#CCCCCC; color:#100; text-align: center;"|Premiera 

</doc>
<doc id="2814902" url="https://pl.wikipedia.org/wiki?curid=2814902" title="Zbigniew Krzyżkiewicz">
Zbigniew Krzyżkiewicz

Zbigniew Krzyżkiewicz (ur. 19 września 1923 w Warszawie, zm. 12 grudnia 2016 tamże) – polski ekonomista, profesor nauk ekonomicznych, nauczyciel akademicki, teoretyk i praktyk bankowości; uczeń profesorów Edwarda Taylora i Eugeniusza Kwiatkowskiego.
Życiorys.
Absolwent Wyższej Szkoły Handlu Morskiego w Sopocie oraz Akademii Handlowej w Poznaniu. Od 1951 związany ze Szkołą Główną Planowania i Statystyki, gdzie rozpoczął pracę na stanowisku asystenta. W latach 1968, 1977 uzyskał stopnie naukowe doktora nauk ekonomicznych i doktora habilitowanego, w 1982 roku tytuł profesora nadzwyczajnego, a w 1989 profesora zwyczajnego. Praca badawcza obejmowała zagadnienia bankowości, zwłaszcza problematykę operacji bankowych.
Działalność naukową i dydaktyczną w SGH oraz w Wyższej Szkole Ubezpieczeń i Bankowości w Warszawie łączył z wieloletnią praktyką bankową jako dyrektor i członek Zarządu Narodowego Banku Polskiego, członek Rady Naukowej przy Prezesie NBP, dyrektor generalny Banku Pekao SA).
Autor ponad 200 publikacji naukowych i popularnonaukowych, w tym ponad 30 wielokrotnie wznawianych książek i podręczników z zakresu bankowości; współautor wydań encyklopedycznych. Autor ekspertyz dla Sejmu RP. Promotor prac doktorskich.
Uczestniczył w opracowywaniu programów nauczania bankowości na poziomie średnim i wyższym. Brał udział w wielu organach kolegialnych, m.in. jako członek zespołu opracowującego założenia reformy i transformacji gospodarczej w zakresie finansów.
Trzykrotnie nagradzany odznaczeniami resortowymi. W 1964 roku odznaczony Krzyżem Kawalerskim, w 1973 Krzyżem Oficerskim Orderu Odrodzenia Polski.

</doc>
<doc id="2814909" url="https://pl.wikipedia.org/wiki?curid=2814909" title="Wszyscy do domu">
Wszyscy do domu

Wszyscy do domu (wł. "Tutti a casa") – francusko-włoski film z 1960 roku w reżyserii Luigiego Comenciniego. 

</doc>
<doc id="2814910" url="https://pl.wikipedia.org/wiki?curid=2814910" title="Neil Taylor (muzyk)">
Neil Taylor (muzyk)

Neil Martin Taylor (ur. 26 stycznia 1961) – brytyjski muzyk rockowy; gitarzysta, wokalista i kompozytor, znany z wieloletniej współpracy z Robbie’em Williamsem.

</doc>
<doc id="2814914" url="https://pl.wikipedia.org/wiki?curid=2814914" title="Laseczka zgorzeli gazowej">
Laseczka zgorzeli gazowej



</doc>
<doc id="2814915" url="https://pl.wikipedia.org/wiki?curid=2814915" title="Neil Taylor">
Neil Taylor



</doc>
<doc id="2814918" url="https://pl.wikipedia.org/wiki?curid=2814918" title="Parteniusz (Sopkowski)">
Parteniusz (Sopkowski)

Parteniusz, nazwisko świeckie Sopkowski (ur. 1717 w Kijowie, zm. 7 marca 1795) – rosyjski biskup prawosławny pochodzenia ukraińskiego.
Absolwent Akademii Mohylańskiej. Od 1744 był wykładowcą seminarium duchownego w Nowogrodzie, od 1744 do 1750 - jego prefektem i od 1756 do 1759 - rektorem. W 1756 otrzymał godność archimandryty i został przełożonym monasteru św. Antoniego Rzymianina w Nowogrodzie. Po dwóch latach został przeniesiony do monasteru Przemienienia Pańskiego Warłaama Chutyńskiego, także jako jego przełożony.
6 listopada 1759 przyjął chirotonię biskupią i został wikariuszem eparchii nowogrodzkiej z tytułem biskupa keksholmskiego i ładoskiego, pozostał przy tym przełożonym monasteru św. Warłaama Chutyńskiego. W 1761 został ordynariuszem eparchii smoleńskiej. W swojej eparchii zainicjował budowę szeregu nowych obiektów sakralnych, zbudował również nowy dom biskupi. Szczególnie angażował się także w działalność kaznodziejską. Prowadził skromny tryb życia, część dochodów przeznaczał na opłacanie nauki sierot; niektórych podopiecznych kierował nawet na studia w Moskiewskiej Akademii Duchownej. Razem z biskupem mohylewskim Jerzym opracował tekst precyzujący obowiązki duchownych parafialnych.
Urząd biskupa smoleńskiego sprawował do śmierci w 1795. Został pochowany w soborze katedralnym w Smoleńsku.

</doc>
<doc id="2814919" url="https://pl.wikipedia.org/wiki?curid=2814919" title="Sylikon">
Sylikon



</doc>
<doc id="2814926" url="https://pl.wikipedia.org/wiki?curid=2814926" title="Kopalnia otworowa">
Kopalnia otworowa

Kopalnia otworowa – rodzaj zakładu górniczego, w którym złoże kopaliny użytecznej eksploatuje się z głębi ziemi za pomocą specjalnie przygotowanych i uzbrojonych odwiertów wiertniczych. 
Proces eksploatacji złoża odbywa się przez wcześniejsze udostępnienie złóż otworem wiertniczym z powierzchni. Czynnik wydobywczy stanowią media technologiczne ("rozpuszczalniki, nośniki ciepła, bakterie, itd.)" migrujące przez eksploatowane złoże. Wtłaczanie do złoża mediów i odprowadzanie kopaliny na powierzchnię odbywa się bardzo często tym samym odwiertem. Odwiertami eksploatuje się m.in. złoża siarki, soli kamiennej i potasowej, gazu ziemnego, wód mineralnych, ropy naftowej. 
Eksploatację złoża prowadzi się metodami opartymi na procesach:
Procesy zmieniają stan skupienia kopaliny lub składnika użytecznego na ciekły lub gazowy.
Kopalnie otworowe w Polsce.
Polskie otworowe kopalnie soli:

</doc>
<doc id="2814928" url="https://pl.wikipedia.org/wiki?curid=2814928" title="Mapa z Ga-Sur">
Mapa z Ga-Sur



</doc>
<doc id="2814933" url="https://pl.wikipedia.org/wiki?curid=2814933" title="Aleksander Rombowski">
Aleksander Rombowski

Aleksander Rombowski (ur. 21 lutego 1899 w Mielcu, zm. 28 kwietnia 1965 w Opolu) – polski pedagog, filolog i historyk; nauczyciel akademicki związany z Uniwersytetem Wrocławskim i Wyższą Szkołą Pedagogiczną w Opolu.
Życiorys.
Lata dzieciństwa i młodości.
Urodził się w 1899 roku w Mielcu jako syn nauczycieli, Eugeniusza i Magdaleny z domu Zemel. Szkołę elementarną ukończył w Tarnowie, a od 1909 roku kontynuował naukę w tamtejszym gimnazjum. Ze względu na wybuch I wojny światowej w 1914 roku musiał przerwać naukę. Egzamin maturalny zdał dopiero w 1921 roku w Rzeszowie. W tym samym roku podjął studia na Uniwersytecie Jagiellońskim w Krakowie, po czym przeniósł się na Uniwersytet Jana Kazimierza we Lwowie. W międzyczasie pracował jako nauczyciel w lokalnych szkołach. W 1925 roku uzyskał dyplom jednorocznego Studium Pedagogicznego, a w 1930 roku dyplom nauczyciela szkoły średniej w zakresie historii i historii literatury polskiej.
W latach 30. XX wieku pracował jako nauczyciel gimnazjach na terenie Łomży, Częstochowy, Łodzi i Kielc. Równocześnie pisał artykuły dotyczące historii literatury polskiej, które publikował w "Kurierze Literacko-Naukowym", "Ilustrowanej Rewii Tygodniowej", "Głosie Porannym" oraz "Literaturze Łodzi". W czasie II wojny światowej udało mu się wydostać do Związku Radzieckiego, gdzie pracował w szkolnictwie organizowanym przez Związek Patriotów Polskich w Tyflisie w Gruzji.
Praca we Wrocławiu.
W 1946 roku powrócił do Polski i osiedlił się w Łodzi, zostając pracownikiem archiwum miejskiego. W 1948 roku przeprowadził się do Wrocławia, podejmując pracę w Wojewódzkim Archiwum Państwowym, a później w Bibliotece Uniwersyteckiej przy ulicy Karola Szajnochy. W tym czasie dokonał segregacji archiwaliów, a także publikował artykuły historyczne dotyczące dziejów Śląska. Pisał m.in. do: "Odry", "Sobótki", "Zarania Śląskiego", "Zeszytów Naukowych Uniwersytetu Wrocławskiego", "Zeszytów Naukowych WSP w Opolu". W 1950 roku uzyskał stopień naukowy doktora nauk humanistycznych w zakresie filozofii na Uniwersytecie Wrocławskim, a w 1956 roku stopień docenta. Ukoronowaniem jego kariery naukowej było nadanie mu w 1964 roku stopnia profesora nadzwyczajnego.
Praca na opolskiej WSP i śmierć.
W 1962 roku przeniósł się na cały etat do Wyższej Szkoły Pedagogicznej w Opolu, zostając nauczycielem akademickim. Otrzymał w Opolu mieszkanie na Osiedlu Chabrów.
Aleksander Rombowski według opinii swoich przyjaciół nie dbał o swoje zdrowie. Nie korzystał z wczasów leczniczych, ani z pobytów w sanatoriach. W kwietniu 1965 roku, po ostrym ataku pęcherzyka żółciowego, pogotowie zawiozło go do szpitala przy ulicy Katowickiej, gdzie zmarł. Został pochowany na cmentarzu w Półwsi.
Życie prywatne.
Aleksander Rombowski ożenił się ze swoją współpracownicą z Biblioteki Uniwersyteckiej we Wrocławiu, Barbarą Cielecką. Mieli dwoje dzieci: córkę Krzysztofę i syna Henryka, mieszkających obecnie w Kopenhadze.

</doc>
<doc id="2814934" url="https://pl.wikipedia.org/wiki?curid=2814934" title="Kościół św. Mikołaja Biskupa i Dobrego Pasterza w Ślesinie">
Kościół św. Mikołaja Biskupa i Dobrego Pasterza w Ślesinie

Kościół Świętego Mikołaja Biskupa i Dobrego Pasterza w Ślesinie – rzymskokatolicki kościół parafialny w mieście Ślesin. Mieści się przy ulicy Kościelnej.
Został wybudowany w latach 1907–1910 w stylu neogotyckim, na miejscu starszego gotyckiego z 1604 roku, konsekrowany w 1910. Świątynia jednonawowa z prezbiterium, wieżą i dwiema kaplicami. Posiada dach dwuspadowy. Ze starszego wyposażenia posiada późnobarokowy obraz św. Mikołaja Biskupa z końca XVIII wieku, znajdujący się w ołtarzu bocznym. Ołtarz główny, ambona i oświetlenie pochodzą z 1995. W 1997 wykonano nową polichromię i złocenia ołtarzy bocznych i kaplic. Witraże zostały zamontowane w 1999.

</doc>
<doc id="2814935" url="https://pl.wikipedia.org/wiki?curid=2814935" title="Sheree J. Wilson">
Sheree J. Wilson

Sheree Julienne Wilson (ur. 12 grudnia 1958 w Rochester w stanie Minnesota) – amerykańska aktorka.
W latach 1993-2001 grała u boku Chucka Norrisa w popularnym serialu akcji "Strażnik Teksasu", wcielając się w postać Alex Cahill. Wcześniej była gwiazdą telenoweli "Dallas", w której przez 5 lat grała rolę April Stevens (w l. 1986-91).

</doc>
<doc id="2814951" url="https://pl.wikipedia.org/wiki?curid=2814951" title="Nektariusz (Triezwinski)">
Nektariusz (Triezwinski)

Nektariusz, imię świeckie Niestor Konstantinowicz Triezwinski (ur. 1878 lub 1889 w Jackach lub w Kijowie, zm. 8 września 1937) – rosyjski biskup prawosławny, związany z Cerkwią katakumbową.
Życiorys.
Był synem kapłana prawosławnego. Ukończył seminarium duchowne w Kijowie (1908), a następnie Kijowską Akademię Duchowną (1915) z tytułem kandydata nauk teologicznych. W czasie studiów, w 1912, złożył wieczyste śluby mnisze i został wyświęcony na hieromnicha. Od 1915 do 1917 był kapelanem 1 turkiestańskiego pułku strzelców. Następnie osiedlił się w Ławrze św. Aleksandra Newskiego. Tam też w 1918 otrzymał godność archimandryty. Rok później został po raz pierwszy aresztowany, lecz szybko odzyskał wolność. W Ławrze przebywał do 1920, gdy został proboszczem parafii św. Katarzyny w Jamburgu. W 1921 ponownie był sądzony przez prezydium Czeka w Piotrogrodzie i skazany na rok pracy przymusowej oraz pozbawienie wolności. Zwolniony w styczniu 1922 na mocy amnestii, udał się do Ławry Pieczerskiej. Do Piotrogrodu wrócił jesienią tego samego roku i w 1924 objął obowiązki dziekana monasterów w eparchii petersburskiej.
3 czerwca 1924 w Ławrze św. Aleksandra Newskiego został wyświęcony na biskupa wieliskiego, wikariusza eparchii połockiej, jednak nigdy nie dotarł do tejże administratury, podpisał bowiem zobowiązanie do pozostania w mieście. W grudniu 1924 został biskupem jarańskim, wikariuszem eparchii wiackiej i słobodzkiej. Był zdecydowanym krytykiem ruchu Żywej Cerkwi. W maju 1925 został aresztowany w Jarańsku, skazany na trzy lata łagru i osadzony na Wyspach Sołowieckich. W obozie pracował jako rybak i stróż. Zwolniony w 1927, osiedlił się w Kazaniu. Rok później wypowiedział posłuszeństwo zastępcy "locum tenens" Patriarchatu Moskiewskiego metropolicie Sergiuszowi i związał się z Cerkwią katakumbową. Należał do nie wspominających skupionych wokół biskupa wiackiego Wiktora. W związku z tym został razem z nim suspendowany.
W 1930 został aresztowany i oskarżony o stworzenie organizacji kontrrewolucyjnej „Cerkiew Prawdziwie Prawosławna”, rekrutowanie do niej nowych członków. Przyznał się do nielegalnej organizacji nabożeństw w swoim mieszkaniu. Ponownie został zesłany do łagru na Wyspach Sołowieckich, gdzie nawiązał kontakt z uwięzionymi zwolennikami metropolity leningradzkiego Józefa. Następnie został przeniesiony do obozu w zachodnim Kazachstanie, w Gurjewie. W 1937 został w nim rozstrzelany.

</doc>
<doc id="2814955" url="https://pl.wikipedia.org/wiki?curid=2814955" title="Franciszek Grzymała">
Franciszek Grzymała

Franciszek Grzymała (ur. ok. 1790 w Łomżyńskiem, zm. 1871 w Paryżu) – polski poeta i publicysta.
Brał udział w napoleońskiej inwazji na Rosję w 1812, po której zesłano go na Kaukaz. Po powrocie osiadł w Wilnie, gdzie wstąpił do Towarzystwa Szubrawców (posiadał pseudonim Gurcho). W 1820 zamieszkał w Warszawie. Udzielał się w świecie literatury: nawiązywał kontakty z obozem klasycznym i młodą literaturą (sympatyzował z tą drugą). Wydawał czasopisma "Sybilla Nadwiślańska" (1821) oraz "Astrea" (1821-25). Napisał pierwszą recenzję dzieła Adama Mickiewicza (nota recenzyjna o "Poezjach"). Wziął udział w powstaniu listopadowym, dołączając do Towarzystwa Patriotycznego i zostając oficerem w czynnej służbie. Stał się bohaterem paszkwilanckiej ballady Kajetana Koźmiana pt. "Partyzant" (1962). Poza krajem (w 1832 wyemigrował do Francji) kontynuował działalność wśród zwolenników Joachima Lelewela. Wydał jeszcze sześć zeszytów „Sybilli Tułactwa Polskiego" (1833-36), a także tom wierszy. W 1834 roku skazany przez władze rosyjskie na powieszenie za udział w powstaniu listopadowym. W 1849 podjął się współpracy z Trybuną Ludów, Mickiewiczowskim dziennikiem politycznym .

</doc>
<doc id="2814958" url="https://pl.wikipedia.org/wiki?curid=2814958" title="Marek Antoni Stadnicki">
Marek Antoni Stadnicki

Marek Antoni Stadnicki herbu Szreniawa bez Krzyża (ur. ?, zm. przed 25 marca 1639) – podczaszy krakowski w latach 1618-1639, starosta osiecki w latach 1626-1639, sędzia kapturowy krakowski w 1632 roku, rotmistrz wojska powiatowego województwa krakowskiego w 1620 roku, poseł na sejmy.
Życiorys.
W młodości wraz z bratem Mikołajem podróżował po Europie, był w Niemczech, Francji, Anglii, Niderlandach i Italii. Przebywał na uniwersytetach w Bolonii i Padwie.
W 1618 roku został wybrany posłem na sejmiku wiszeńskim. Na sejmie 1618 roku hetman Stanisław Żółkiewski wyraził uznanie dla dokonań Stadnickiego w walkach z wojskami turecko-tatarskimi pod Buszą. Stadnicki w tymże roku określał się tytułem podczaszego krakowskiego. Jesienią tego roku walczył z siłami turecko-tatarskimi. W 1620 roku ponownie posłował z województwa krakowskiego, i ponownie w latach 1627, 1629 (zwyczajnym) i 1632 (elekcyjnym). W czasie wojny polsko-tureckiej (1620–1621) został w 1620 roku wyznaczony komisarzem sejmowym przy hetmanie Janie Karolu Chodkiewiczu. Był członkiem konfederacji generalnej zawiązanej 16 lipca 1632 roku. Był elektorem Władysława IV Wazy z |województwa krakowskiego w 1632 roku. 
Życie rodzinne.
Był synem Andrzeja Stadnickiego i Anny z domu Niedrzwieckiej herbu Ogończyk. Był bratem Stanisława, Barbary, Domiceli i Mikołaja.
Był dwukrotnie żonaty. Z Eleonorą (Leonorą) z domu Zborowską, córką Andrzeja Zborowskiego. Z drugiego małżeństwa, zawartego w 1620 roku z Marianną z domu Dembińską (córką Andrzeja Samuela Dembińskiego) miał pięcioro dzieci: Andrzeja Samuela, Marka Karola, Jerzego, Kazimierza Aleksandra i Barbarę, która wyszła za kasztelana sądeckiego Franciszka Mniszcha.

</doc>
<doc id="2814960" url="https://pl.wikipedia.org/wiki?curid=2814960" title="Isangi">
Isangi

Isangi – miasto w Demokratycznej Republice Konga w Prowincji Wschodniej.

</doc>
<doc id="2814969" url="https://pl.wikipedia.org/wiki?curid=2814969" title="Jorge Almirón">
Jorge Almirón

Jorge Francisco Almirón Quintana (ur. 19 czerwca 1971 w Buenos Aires) – argentyński trener i piłkarz z obywatelstwem meksykańskim występujący na pozycji defensywnego pomocnika.
Kariera klubowa.
Almirón pochodzi ze stołecznego miasta Buenos Aires i jest wychowankiem tamtejszego zespołu Club Atlético San Miguel. Do drużyny seniorów, występującej wówczas w trzeciej lidze argentyńskiej, został włączony jako dwudziestolatek i jej barwy reprezentował przez kolejne trzy lata, nie odnosząc żadnego sukcesu w Primera B Metropolitana. W 1994 roku przeszedł do chilijskiego drugoligowca Santiago Wanderers z siedzibą w Valparaíso, gdzie od razu został kluczowym piłkarzem ekipy i podczas sezonu 1995 wywalczył z nią awans do najwyższej klasy rozgrywkowej. Jego udane występy po dwóch latach zaowocowały powrotem do ojczyzny, gdzie podpisał umowę z pierwszoligowym Deportivo Español. W argentyńskiej Primera División zadebiutował 26 sierpnia 1996 w zremisowanym 1:1 spotkaniu z Colónem i od tamtego czasu miał pewne miejsce w wyjściowej jedenastce drużyny.
Latem 1997 Almirón wyjechał do Meksyku, gdzie spędził resztę swojej kariery piłkarskiej, przyjmując tamtejsze obywatelstwo. Początkowo został graczem drużyny Club Atlas z siedzibą w mieście Guadalajara, prowadzonej przez swojeo rodaka, Ricardo Lavolpe, w której barwach zadebiutował w meksykańskiej Primera División, 26 lipca w wygranym 2:1 meczu z Pueblą, natomiast premierowego gola strzelił cztery dni później, 30 lipca w przegranych 1:2 derbach miasta z Chivas. W wiosennym sezonie Verano 1999 wywalczył z Atlasem tytuł wicemistrza kraju, regularnie występując w wyjściowej jedenastce. W styczniu 2000 przeniósł się do Monarcas Morelia, gdzie jeszcze w tym samym roku, podczas jesiennych rozgrywek Invierno 2000, zdobył pierwsze w historii klubu mistrzostwo Meksyku, będąc kluczowym graczem zespołu prowadzonego przez Luis Fernando Tenę. W sezonie Apertura 2002 osiągnął kolejne wicemistrzostwo Meksyku i sukces ten powtórzył również pół roku później, podczas fazy Clausura 2003. Odnosił także sukcesy w najbardziej prestiżowych rozgrywkach kontynentu, Pucharze Mistrzów CONCACAF, dwukrotnie docierając do finału tego turnieju; w latach 2002 i 2003. Barwy Morelii reprezentował ogółem przez ponad cztery lata i jest uznawany za legendę oraz jednego z najlepszych piłkarzy w historii zespołu.
W lipcu 2004 Almirón odszedł do meksykańskiego drugoligowca Club León, gdzie od razu wywalczył sobie miejsce w wyjściowej jedenastce i podczas sezonu Clausura 2005 dotarł do dwumeczu finałowego Primera División A, przegrywając w nim jednak z Querétaro. Po dwóch latach spędzonych w Leónie powrócił do najwyższej klasy rozgrywkowej, podpisując umowę z beniaminkiem rozgrywek, Querétaro FC, w którego barwach przez rok rozegrał wszystkie możliwe spotkania od pierwszej do ostatniej minuty, lecz na koniec sezonu 2006/2007 spadł z nim do drugiej ligi. Wówczas powrócił do Leónu, z którym w rozgrywkach Clausura 2008 wygrał drugą ligę, co jednak nie zaowocowało awansem na najwyższy szczebel rozgrywek, wobec porażki w decydującym dwumeczu z Indios. Profesjonalną karierę piłkarską zakończył w wieku 37 lat jako zawodnik drugoligowego klubu Dorados de Sinaloa z miasta Culiacán.
Kariera trenerska.
W październiku 2008, zaledwie kilka dni po zakończeniu kariery piłkarskiej, Almirón został trenerem Dorados de Sinaloa, który prowadził przez następne kilka miesięcy bez większych sukcesów. W lipcu 2009 powrócił do Argentyny, podpisując umowę z drugoligowym Defensa y Justicia z siedzibą w stołecznym Buenos Aires. Odszedł ze stanowiska w grudniu 2009, po czym objął meksykańskiego drugoligowca Tiburones Rojos de Veracruz, który trenował przez kolejne półtora miesiąca. We wrześniu tego samego roku został szkoleniowcem innego klubu z drugiej ligi meksykańskiej, Correcaminos UAT z miasta Ciudad Victoria, gdzie spędził następny rok. W fazie Apertura 2011 przyczynił się do wygrania przez drużynę rozgrywek Liga de Ascenso, jednak został zwolniony już po czterech kolejkach sezonu i w decydujących spotkaniach zespół prowadził już Ignacio Rodríguez. W styczniu 2012 został asystentem trenera Juana Carlosa Cháveza w swojej byłej ekipie, Club Atlas, z której odszedł po kilku miesiącach wraz z jego zwolnieniem.
W październiku 2012 Almirón ponownie został trenerem Defensa y Justicia, grającego w drugiej lidze argentyńskiej. Bez większych sukcesów prowadził go przez następne kilka miesięcy, zaś w czerwcu 2013 zastąpił swojego rodaka Antonio Mohameda na stanowisku szkoleniowca meksykańskiego Club Tijuana. Drużynę tą trenował do grudnia, nie odnosząc żadnych osiągnięć, po czym został zwolniony przez zarząd zespołu. W grudniu 2013 powrócił do ojczyzny, zostając następcą Martína Palermo w roli trenera występującego w najwyższej klasie rozgrywkowej klubu Godoy Cruz Antonio Tomba. Tam spędził udane pół roku, zajmując wysokie, czwarte miejsce w lidze, dzięki czemu w lipcu 2014 przeniósł się do jednego z największych zespołów w kraju, stołecznego CA Independiente, pełniącego rolę beniaminka pierwszej ligi.

</doc>
<doc id="2814970" url="https://pl.wikipedia.org/wiki?curid=2814970" title="Kościół św. Marii Magdaleny w Sompolnie">
Kościół św. Marii Magdaleny w Sompolnie

Kościół Świętej Marii Magdaleny w Sompolnie - rzymskokatolicki kościół parafialny w mieście Sompolno. Mieści się przy ulicy 11 Listopada.
Jest to świątynia składająca się ze starszej i nowszej budowli. Starsza część to neogotycki kościół wybudowany w latach 1845-1847. Jest to świątynia jednonawowa otynkowana, wybudowana z cegły. Posiada drewniany, płaski strop. Nowsza część budowli została wybudowana w latach 1978-1980 według projektu architekta Bronisława Awgula. Pokryta jest blachą ocynkowaną. Jej ściany są otynkowane. W 1984 rozbudowana budowla została konsekrowana przez biskupa włocławskiego Jana Zarębę. Do wyposażenia świątyni należą drewniana barokowa figura Chrystusa Ukrzyżowanego z drugiej połowy XVIII wieku oraz monstrancja z XVIII wieku.

</doc>
<doc id="2814989" url="https://pl.wikipedia.org/wiki?curid=2814989" title="Mikołaj Stadnicki (stolnik sanocki)">
Mikołaj Stadnicki (stolnik sanocki)

Mikołaj Stadnicki herbu Szreniawa bez Krzyża (ur. ?, zm. w 1629) – poseł na sejmy, stolnik sanocki.
Życiorys.
W młodości wraz z bratem Markiem podróżował po Europie, był w Niemczech, Francji, Anglii, Niderlandach i Italii. Przebywał na uniwersytetach w Bolonii i Padwie w 1611 roku.
Na sejmie 1618 roku wyrażono uznanie dla dokonań Stadnickiego w walkach z wojskami turecko-tatarskimi pod Buszą w 1617 roku. Walczył również w 1618 roku pod Oryninem. Stadnicki w tymże roku otrzymał urząd podczaszego sanockiego. W 1619 roku posłował z sejmiku proszowickiego, i ponownie w latach , 1623 i sejm zwyczajny 1629 roku.
W 1624 i 1627 roku był marszałkiem sejmiku województwa krakowskiego. W 1624 roku został mianowany pułkownikiem wojsk wystawionych przez województwo krakowskie. Od co najmniej 1627 roku był stolnikiem sanockim.
Życie rodzinne.
Był synem Andrzeja Stadnickiego i Anny z domu Niedrzwieckiej h. Ogończyk. Był bratem Stanisława, Barbary, Domiceli i Marka.
Ożenił się z Reginą Anną Borek, z którą miał pięcioro dzieci: Franciszka, Mikołaja, Krystynę, Zofię i Mariannę. Trzecim mężem Marianny był Stanisław Siciński.

</doc>
<doc id="2815000" url="https://pl.wikipedia.org/wiki?curid=2815000" title="Sejm ptasi">
Sejm ptasi

Sejm ptasi (ang. "The Parlement of Foules", "The Parliament of Fowls") – liczący 699 wersów średnioangielski poemat Geoffreya Chaucera, powstały pomiędzy 1373 a 1385 rokiem. Poemat opisuje wizję senną, w której ptaki zbierają się w dniu świętego Walentego, by się połączyć w pary. Stanowi on pierwszy przekaz o tym, że dzień świętego Walentego ma szczególne znaczenie dla zakochanych.
Treść.
Poemat rozpoczynają rozważania o tajemnicy miłości. Narrator przyznaje, że wprawdzie sam jej nigdy nie zaznał, ale często mu się zdarza czytać w książkach „o jej cudach i jej srogim gniewie”. Potem streszcza swoją lekturę "Snu Scypiona" ("Somnium Scipionis") autorstwa Tulliusza (Cycerona). W tym dziele Scypionowi ukazuje się we śnie jego przodek Afrykańczyk (Scypion Afrykański Starszy), zabiera go w „miejsce gwieździste” i opowiada mu o życiu pozagrobowym oraz drodze do niego poprzez pracę dla wspólnego pożytku. Następnie nadchodzi noc i narrator zapada w sen, w którym zjawia się Afrykańczyk, chwali go za czytanie traktatu i obiecuje mu odpłacić za ten mozół.
Po inwokacji do Cyterei (zarazem bogini i planeta Wenus), poeta przystępuje do opisu swojego snu. Afrykańczyk zabiera go pod bramę parku, na której widnieją dwa wiersze. Pierwszy zachęca, by wejść do „błogiego miejsca”, „krynicy Łaski” i „drogi ku wszelkiemu powodzeniu”. Drugi oznajmia, że jest to wejście do sfery „śmiertelnych ciosów”, „której przewodzi Pogarda i Wyniosłość”, a „stronienie od niej to jedyne lekarstwo”. Wahającego się narratora wpycha do bramy Afrykańczyk, wyjaśniając, że te wiersze są przeznaczone tylko dla sług miłości, a nie dla jej obserwatorów (to zarazem ostatnie wystąpienie Afrykańczyka w poemacie). Za bramą znajduje się zadrzewiony ogród leżący nad rzeką, pełen łagodnych zwierząt i śpiewających ptaków, w którym zawsze trwa pogodny majowy dzień. Pod drzewem Kupidyn wykuwa swe strzały, które hartuje w źródle jego córka Żądza. Nieopodal stoją uosobienia przymiotów miłości: Przyjemność, Ozdoba, Pożądanie, Uprzejmość i inne. W mosiężnej świątyni opartej na jaspisowych kolumnach narrator spotyka Priapa „z berłem w dłoni” i leżącą w ukryciu Wenus wraz z Bachusem i Ceres. Na ścianach świątyni przedstawione są dzieje sławnych kochanków.
Po powrocie ze świątyni do parku narrator dostrzega siedzącą na ukwieconym wzgórzu boginię Naturę, otoczoną ptakami wszystkich gatunków, „bo był to dzień świętego Walentego, kiedy każdy ptak tam przybywa, by wybrać swą parę”. Natura usadza je w kolejności od ptaków drapieżnych, poprzez te, których pożywienie stanowi „robak albo rzecz, której nie wymówię” oraz ptactwo wodne aż do dziobiących ziarno. Trzymając na ręce piękną orlicę, Natura ogłasza, że jak co roku tego dnia samce ptaków wybiorą towarzyszki życia. Warunkiem jest tylko to, że samice muszą się zgodzić na ten wybór. Rozpoczyna królewski orzeł, którego wybór pada właśnie na piękną orlicę. Wkrótce roszczenia do niej zgłaszają też dwa pośledniejsze orły. Nieustające perory orłów niecierpliwią pozostałe ptaki, które głośno się domagają „skończcie i puśćcie nas”. Natura ucisza ptaki i zarządza, by przedstawiciele każdej grupy zaproponowali sposób rozwiązania sporu. Sokół argumentuje, że skoro się nie da dowieść rozumowo, który orzeł bardziej kocha orlicę, należałoby rzecz rozstrzygnąć w walce. Orły ochoczo się na nią zgadzają. Ponieważ jednak walka nie wchodzi w rachubę – kontynuuje sokół – względy orlicy powinien zdobyć najszlachetniejszy zalotnik. Ptaki wodne wybierają na przedstawiciela gęś, która „ze swą miłą elokwencją” doradza „jeśli ona go nie kocha, niech on kocha inną”. Krogulec wyśmiewa głupotę gęsi, a wybrana przez ziarnojady turkawka wyraża swą wiarę w wierność do grobu. Drwi z niej kaczka, sama z kolei zganiona przez sokoła. Wtedy kukułka w imieniu robakożerców proponuje „niech wszyscy będą całe życie samotni, jeśli się nie potrafią zgodzić”, na co oburza się drzemlik. Natura powtórnie uspokaja ptaki i postanawia, że orlica sama podejmie decyzję. Orlica prosi Naturę o możliwość odroczenia wyboru o rok. Ta się zgadza, łączy pozostałe ptaki w pary, a one na koniec zgromadzenia śpiewają rondo na cześć Natury. Hałas ich odlotu budzi poetę, który wraca do czytania książek.
Metrum i strofika.
W swych wczesnych poematach Chaucer stosował wersy ośmiozgłoskowe. Jednak już w wierszu "An ABC", powstałym prawie na pewno przed "Sejmem ptasim", zastosował dziesięciozgłoskowiec, prawdopodobnie pod wpływem Guillaume'a de Machaut. W czasie swej podróży do Włoch Chaucer zapoznał się z dziełami Dantego i Boccaccia, którzy pisali jedenastozgłoskowcem. "Sejm ptasi", zdradzający wiele wpływów włoskich, to pierwsze z długiej serii dzieł Chaucera napisanych w metrum dziesięciozgłoskowym o pięciu sylabach akcentowanych.
"Sejm ptasi" jest napisany strofą królewską (siedem wersów o układzie rymów "ababbcc"), formą wiersza pochodzącą z Francji. Chaucer używał jej jako pierwszy angielski poeta. Pod koniec utworu znajduje się trzynastowersowe rondo, również będące francuską formą wiersza.
Inspiracje.
Rozważania o naturze miłości w formie wizji sennej w "Sejmie ptasim" wiele zawdzięczają "Powieści o Róży" Guillaume'a de Lorris i Jeana de Meung. Chaucer "explicite" wymienia w "Sejmie ptasim" lekturę "Snu Scypiona" Cycerona, a zwłaszcza komentarza Makrobiusza do tego dzieła, jak również poemat "Skarga Natury" ("De planctu Naturae") Alana z Lille. Opis parku miłości i świątyni Wenus w "Sejmie ptasim" stanowi dość wierne tłumaczenie fragmentu "Tezeidy" Boccaccia, której rękopis Chaucer prawdopodobnie posiadał. W końcu postać Afrykańczyka – przewodnika poety, napis nad bramą parku i kilka innych fragmentów dzieła nawiązuje do "Boskiej komedii" Dantego.
Datowanie.
"Sejm ptasi" jest niewątpliwie autorstwa Chaucera, ponieważ wspomina on o tym dwukrotnie, po raz pierwszy w prologu do "Czytania o dobrych paniach" ("The Legend of Good Women"), datowanego na 1384–1386. "Sejm ptasi" zawiera obfity materiał zaczerpnięty z dzieł włoskich. Chaucer mógł się z nimi zapoznać podczas swej pierwszej podróży do Włoch, z której powrócił w 1373. Zatem dzieło powstało przypuszczalnie między rokiem 1373 a 1385.
W poemacie występuje odniesienie astronomiczne („Tak wyraźnie, jak cię [Wenus] widziałem na północno-północnym zachodzie,/ kiedy zacząłem spisywać swoje widzenie”). Wenus ściśle rzecz ujmując nigdy nie świeci na północno-północnym zachodzie, ale można tak o niej myśleć, gdy osiąga ona skrajnie północne położenie, co miało miejsce w maju w latach 1374, 1382 i 1390. Pierwszą z tych dat się odrzuca, ponieważ między powrotem z Włoch a napisaniem "Sejmu ptasiego" Chaucer musiał jeszcze zdążyć napisać "Dom sławy" ("The House of Fame"); ostatnia jest za późna. Daje to – jeśli traktować to odniesienie dosłownie – maj 1382 roku jako datę rozpoczęcia poematu, a dzień świętego Walentego, 14 lutego 1383 roku, jako datę jego ukończenia.
W XIX wieku i pierwszej połowie XX wieku wiele uwagi poświęcono temu, kogo przedstawia orlica i jej trzech zalotników. Orlicę zazwyczaj się identyfikuje z Anną Czeską, królewskiego orła – z Ryszardem II (ich zaręczyny miały miejsce w roku 1381), dwa pozostałe orły – z rozmaitymi postaciami, przy czym żadna interpretacja nie jest uznawana powszechnie.
Źródła tekstu.
Do źródeł tekstu poematu zalicza się czternaście rękopisów oraz wczesne wydanie Williama Caxtona z roku 1478:
Genealogię tych źródeł badali John Koch w 1881, Eleanor Prescott Hammond w 1902 i David Arbesú w 2001–2002. Dzieli się je na dwie główne grupy, A i B (ostatnie pięć rękopisów). Rękopisy zawierają wiele błędów i opuszczeń; Ff ma ich najwięcej, Gg – najmniej. Końcowe rondo podają tylko Gg, J i D.
Polski przekład.
Polski przekład "Sejmu ptasiego" pióra Marcina Ciury ukazał się w 2013 roku.

</doc>
<doc id="2815001" url="https://pl.wikipedia.org/wiki?curid=2815001" title="Rod Carew">
Rod Carew

Rodney Cline Carew (ur. 1 października 1945) – amerykański baseballista pochodzenia panamskiego, który występował na pozycji pierwszobazowego i drugobazowego przez 19 sezonów w Major League Baseball.
Carew podpisał kontrakt jako wolny agent z Minnesota Twins w czerwcu 1964 roku i początkowo występował w klubach farmerskich tego zespołu, między innymi w Orlando Twins i Wilson Tobs. W MLB zadebiutował 11 kwietnia 1967 w meczu przeciwko Baltimore Orioles, w którym zaliczył dwa uderzenia na cztery podejścia. W sezonie 1967 został wybrany najlepszym debiutantem i po raz pierwszy w karierze wystąpił w Meczu Gwiazd.
W sezonie 1977 miał najlepszą w lidze średniej uderzeń 0,388 (w sumie zwyciężał w tej klasyfikacji siedmiokrotnie w latach 1969, 1972–1975, 1977–1978), najwięcej zdobytych runów (128), uderzeń (239) i triple'ów (16), najlepszy on-base percentage (0,449), drugi w lidze slugging percentage (0,570), trzeci pod względem zdobytych double'ów (38) i został wybrany MVP American League.
W lutym 1979 w ramach wymiany przeszedł do California Angels. 4 sierpnia 1985 w meczu przeciwko Minnesota Twins zaliczył 3000. uderzenie w karierze. Po raz ostatni wystąpił 5 października 1985. Po zakończeniu kariery był między innymi trenerem pałkarzy w California Angels i Milwaukee Brewers. W 1991 został wybrany do Galerii Sław Baseballu.

</doc>
<doc id="2815006" url="https://pl.wikipedia.org/wiki?curid=2815006" title="A. H. Venn">
A. H. Venn



</doc>
<doc id="2815013" url="https://pl.wikipedia.org/wiki?curid=2815013" title="Kopalnia głębinowa">
Kopalnia głębinowa



</doc>
<doc id="2815024" url="https://pl.wikipedia.org/wiki?curid=2815024" title="August Stapel">
August Stapel

Wilhelm Ludwig August Stapel (ur. 1801 w Berlinie, zm. 1871 w Dreźnie) – niemiecki architekt, urzędnik i rysownik.
Życiorys.
Stapel studiował na Akademii Budowlanej w Berlinie w kręgu Karla Friedricha Schinkela. W latach 1832–1844 był budowniczym miejskim w Halle an der Saale i nosił w tym czasie tytuł "Stadtbaumeister und Regierungs-Bau-Conducteur" (budowniczy miejski i rządowy kierownik budowy). W 1844 został budowniczym ziemskim ("Landbaumeister") oraz budowniczym rządowym ("Regierungsbaumeister") w Opolu, a między jesienią 1846 i wiosną 1848 został przeniesiony na stanowisko ziemskiego inspektora budowlanego ("Landbauinspektor") w Anklam. W 1850 Stapel został wybrany na dwunastoletnią kadencję na radcę miejskiego i budowlanego ("Stadt- und Baurat") we Wrocławiu i 21 lutego 1850 objął urząd, jednak już 1 kwietnia 1855 opuścił go na własną prośbę.
W "Marienbibliothek" w Halle przechowywany jest szkicownik Stapela ze 182 rysunkami, w tym 52 widokami miasta Halle, stanowiący ważny dokument z epoki.

</doc>
<doc id="2815026" url="https://pl.wikipedia.org/wiki?curid=2815026" title="Jan Rzońca (historyk)">
Jan Rzońca (historyk)

Jan Rzońca (ur. 17 grudnia 1939 w Porębie Małej) – polski historyk, specjalizujący się w historii nowożytnej Polski; emerytowany profesor Uniwersytetu Opolskiego.
Życiorys.
Pochodzi z sądeckiej rodziny robotnika Franciszka Rzońcy i Stanisławy z domu Wiktor, krewnej powieściopisarza Jana Wiktora. W 1959 roku ukończył Liceum Pedagogiczne w Nowym Sączu, a następnie uczył w Szkole Podstawowej we Florynce i odbył służbę wojskową. W 1962 roku przeprowadził się na Dolny Śląsk, gdzie pracował jako nauczyciel historii, geografii, języka polskiego i wychowania fizycznego w szkołach podstawowych w Ołdrzychowicach i Kudowie-Zdroju (SP nr 3). Równocześnie uczył się zaocznie w II Studium Nauczycielskim we Wrocławiu (historia z geografią), które ukończył w 1965 roku. W 1966 roku podjął zaoczne studia historyczne na Wyższej Szkole Pedagogicznej w Opolu, które ukończył w 1972 roku, broniąc pracy magisterskiej pt. "Problematyka Księstwa Warszawskiego w Pamiętnikach Juliana Ursyna Niemcewicza". Zaraz potem został nauczycielem historii w Liceum Ogólnokształcącym w Kudowie-Zdroju i rozpoczął pracę nad doktoratem. 
Jako nauczyciel w kudowskim liceum otrzymał w 1980 roku stopień naukowy doktora nauk humanistycznych w zakresie historii na podstawie pracy pt. "Ostatni sejm przed Cecorą w 1619 r.", której promotorem był prof. Jan Seredyka. W roku akademickim 1981/1982 został zatrudniony jako adiunkt w Instytucie Historii opolskiej WSP, przeprowadzając się na stałe do Opola. Prowadził tam zajęcia z historii nowożytnej Polski i powszechnej, historii gospodarczej Polski, metodologii historii, statystyki i demografii. W 1990 roku Rada Wydziału Filologiczno-Historycznego WSP w Opolu nadała mu stopień naukowy doktora habilitowanego w zakresie historii o specjalności historia nowożytna Polski na podstawie rozprawy pt. "Rzeczpospolita Polska w latach 1596–1599. Wybrane zagadnienia polityki wewnętrznej i zagranicznej".
W 1992 roku zatrudniony został na stanowisku profesora nadzwyczajnego w WSP w Opolu. W 2001 roku prezydent Polski Aleksander Kwaśniewski nadał mu tytuł profesora nauk humanistycznych. W tym samym roku otrzymał stanowisko profesora zwyczajnego. W latach 1994–2009 kierował na opolskiej uczelni Zakładem Historii Krajów Europy Wschodniej, który w 2001 roku został przemianowany na Katedrę Historii Krajów Europy Środkowo-Wschodniej.
Dorobek naukowy.
Zainteresowania naukowe Jana Rzońcy koncentrują się wokół zagadnień związanych z: dziejami wewnętrznymi Rzeczypospolitej Polskiej w końcu XVI i I ćwierci XVII wieku, funkcjonowaniem polskiego parlamentaryzmu, procedurami obrad sejmowych, badaniami szlacheckiej opinii publicznej, stosunkami zewnętrznymi Rzeczypospolitej z państwami sąsiednimi, stosunkami wyznaniowymi w Rzeczypospolitej od XVI do XIX wieku, stosunkami polsko-rosyjskimi na przestrzeni XVI–XX wieku, dziejami Galicji w okresie rozbiorów ze szczególnym uwzględnieniem Sądecczyzny, Syberią w pamiętnikarstwie polskim XVIII–XX wieku. Jest autorem czterech prac zwartych i przeszło pięćdziesięciu artykułów i rozpraw, a ponadto redaktorem kilku prac zbiorowych. Uczestniczył w kilkudziesięciu krajowych, międzynarodowych i zagranicznych konferencji naukowych. Wypromował 5 doktorów i przeszło 200 magistrów. Jest autorem blisko 180 publikacji naukowych. Do jego najważniejszych prac należą:

</doc>
<doc id="2815032" url="https://pl.wikipedia.org/wiki?curid=2815032" title="Eliran Danin">
Eliran Danin

Eliran Danin (hebr. אלירן דנין, ur. 29 marca 1984 w Netanji) − izraelski piłkarz występujący na pozycji obrońcy w Hapoelu Marmorek, do którego trafił w styczniu 2017. W reprezentacji Izraela wystąpił jeden raz, w 2010 roku.

</doc>
<doc id="2815035" url="https://pl.wikipedia.org/wiki?curid=2815035" title="Baszta Przekupników w Krakowie">
Baszta Przekupników w Krakowie

Baszta Przekupników – baszta w Krakowie, która była położona w ciągu murów miejskich pomiędzy basztami Grzebieniarzy i Barchanników, w miejscu obecnego wylotu ul. św. Tomasza na Planty, zbudowana w XIV wieku na planie kwadratu, zaś górna część była półokrągła. Jej dach był stożkowy. Wokół baszty znajdowało się 6 otworów strzelniczych. Opiekowały się nią cechy przekupników, sadelników i słoniniarzy. Została wyburzona w XIX wieku.

</doc>
<doc id="2815057" url="https://pl.wikipedia.org/wiki?curid=2815057" title="Wertumnus i Pomona">
Wertumnus i Pomona

Wertumnus i Pomona () – obraz holenderskiego malarza Hendrika Goltziusa.
Geneza tematu.
Temat obrazu został zaczerpnięty z "Metamorfoz" Owidiusza. Historia opowiada o nimfie leśnej Pomonie i jednym z jej adoratorów, bogu płodów rolnych, Wertumnusie. Nimfa kochała rośliny, lecz była nieczuła na męskie zaloty. Jednym z tych którzy starali się o jej względy był Wertumnus, który pod różnymi postaciami starał się ją rozkochać w sobie. Pewnego razu przybrał postać starej kobiety i tak począł ją namawiać by wybrała Wertumnusa za swojego męża. Dziewczyna nie dała się przekonać, ale, gdy tylko Wertumnus ponownie przybrał swoją postać, zakochała się w nim i została jego żoną.
Opis i interpretacja.
Goltzius ukazał piękną nimfę leżącą nago na ziemi wśród jej plonów: owoców winogrona i jabłek. Obok niej siedzi stara kobieta. W sztuce stara kobieta bardzo często stanowiła rolę swatki, nie zawsze o pozytywnym charakterze. Tu zestawienie młodej i pięknej dziewczyny ze starą i zniszczoną czasem kobietą jest alegorią życia i przypomnieniem o jego ulotności oraz jest przestrogą przed ślepą wiarą w słowa swatki.
Najważniejszymi elementami na obrazie są różne atrybuty towarzyszące postaciom. Po prawej stronie artysta ukazał owoce kojarzone z miłością i pełniące funkcję erotycznej metafory: jabłka i winogrona. Ich szybki czas rozkładu w takim ujęciu może nawiązywać do moralnego nakazu rozmnażania się, wówczas gdy nadchodzi czas dojrzałości. Pomona, w prawej dłoni trzyma sierp, o którym pisze Owidiusz: Sierp i kij trzymany między nogami Wertumnusa mają erotyczne konotacje. W prawej ręce starej kobiety znajduje się gałązka krzewu winnego. Jej pojawienie się również ma swoje odbicie w słowach poety, a w XVI i XVII wieku winorośl opleciona wokół wiązu miała symbolizować miłość i przyjaźń. Lewa dłoń Wertumnusa dotyka delikatnie ramienia dziewczyny. Ten ledwo odczuwalny dotyk nagiej skóry dziewczyny przez zakochanego boga jest kulminacyjną sceną o erotycznym wydźwięku.

</doc>
<doc id="2815063" url="https://pl.wikipedia.org/wiki?curid=2815063" title="Doktor (Doktor Who)">
Doktor (Doktor Who)

Doktor () – tytułowa postać związana z brytyjskim serialem science fiction pt. "Doktor Who". Przez cały okres nadawania serialu Doktora grało do tej pory czternastu aktorów. Najdłużej odgrywającym rolę Doktora był aktor Tom Baker, który występował przez 7 lat i zagrał w 172 odcinkach jako czwarta inkarnacja Doktora. Najkrócej występującym aktorem był Paul McGann, który wystąpił tylko w filmie telewizyjnym z 1996 roku i jednym mini-odcinku zatytułowanym "The Night of The Doctor". Obecną odtwórczynią roli Doktora jest Jodie Whittaker, która przejęła ją w świątecznym odcinku „Twice Upon A Time” w 2017. Jest pierwszą kobietą, która gra Doktora.
Postać Doktora była początkowo okryta tajemnicą. Widzowie pierwszych odcinków wiedzieli o nim tylko, że jest ekscentrycznym kosmicznym podróżnikiem o niesamowitej inteligencji, który walczy z niesprawiedliwością i wędruje przez czas i przestrzeń starym, nie zawsze niezawodnym statkiem kosmicznym zwanym „TARDIS”. Dzięki osiągnięciom naukowym rasy Doktora TARDIS wewnątrz jest o wiele większa niż na zewnątrz, niegdyś potrafiła też dostosować swój wygląd do otoczenia i czasów, w jakich wylądowała. Z powodu usterki obwodu kameleona stale imituje angielską policyjną budkę telefoniczną z lat 60. XX w.
Doktor jest obcym z planety Gallifrey. Jednym z „gadżetów” Doktora jest śrubokręt soniczny, którym potrafi otwierać i zamykać drzwi, rozsuwać szczeliny w czasoprzestrzeni, niszczyć obiekty, ogłuszać wrogów i wiele innych rzeczy. Doktor, jak sam mówi, czuje się samotny, dlatego w podróżach zazwyczaj ktoś mu towarzyszy.
Do dzisiaj największą zagadką jest imię Doktora. Twórcy pierwszy raz ujawnili je w 1979 roku w historii The Armageddon Factor, a brzmiało ono Theta Sigma. Po latach zostało jednak ujawnione, że był to jedynie jego pseudonim z czasów, gdy uczęszczał do akademii Władców Czasu.
Aktorzy grający Doktora.
Jako Władca Czasu Doktor po śmierci regeneruje się w nowym ciele, dzięki czemu do tej pory grało go czternastu aktorów. Poszczególne wcielenia Doktora różnią się nie tylko wyglądem, ale również osobowością, co pozwala producentom na wygodną zmianę aktora grającego główną rolę. W ten sposób, mimo że aktorzy grają wciąż tę samą postać, nie muszą wzorować się na swoich poprzednikach i sami od początku kształtują wizerunek Doktora, co jest jedynym takim przypadkiem w historii telewizji.
Doktor przechodził dotychczas całkowity proces regeneracji czternaście razy – przeważnie ginął na końcu jakiegoś ważnego wydarzenia, a każda jego śmierć była przemianą starego wcielenia w nowe. Wyjątkowym przypadkiem była regeneracja dziesiątego Doktora w historii "Skradziona Ziemia" / "Koniec podróży" (2008), gdzie udało mu się uniknąć dodatkowej przemiany. Po trafieniu laserem przez Daleka, użył części energii regeneracyjnej do uleczenia samego siebie, a resztę przelał do swojej odciętej dłoni, pozostając tym samym wcieleniem.
Poniżej przedstawione są dane na temat poszczególnych wcieleń Doktora. W tabeli uwzględniono jedynie oryginalne daty wystąpień oraz oryginalnych aktorów.
Ponadto w odcinku "Dzień Doktora" (2013) dodano wątek, w którym Ósmy Doktor zregenerował się w tzw. „Doktora Wojny”, który powstał tylko po to, by walczyć w Ostatniej Wielkiej Wojnie Czasu. Doktor Wojny występuje w dwóch odcinkach: "Imię Doktora" oraz "Dzień Doktora", a także w webcaście pt. "The Night of the Doctor". Ponadto w roli pierwszego Doktora pojawili się na ekranie także Richard Hurndall oraz David Bradley (ten drugi wystąpił w tej roli także w filmie "An Adventure in Space and Time").
Pozostali aktorzy.
W latach 1965-1966 wyprodukowano dwa filmy kinowe: "Dr Who wśród Daleków" i "Najazd Daleków na Ziemię". Filmy te nawiązywały do wątków serialu "Doktor Who", a główną postać zagrał Peter Cushing. Fabuła jednak w wielu punktach różniła się od telewizyjnej serii, gdyż Doktor (naukowiec noszący nazwisko "Who") nie był Władcą Czasu, a człowiekiem, ekscentrycznym wynalazcą, który zbudował swoją TARDIS (w rzeczywistości pierwszy Doktor „pożyczył” swoją TARDIS, bądź to ona „ukradła” jego). Z tych powodów, kreacja Cushinga nie jest uznawana za kanoniczne wcielenie Doktora.
Na przestrzeni lat BBC wykreowało wiele produkcji, w których pojawiała się postać Doktora, jednak nie była ona grana przez żadnego z wcześniejszych aktorów grających tę postać. Wskutek tego Doktora zagrali: Clive Dunn, Bernie Winters, Lenny Henry, Jim Broadbent, Bob Mortimer, Matt Lucas, Vic Reeves, Mark Lamarr, Pauline Quirke, Rowan Atkinson, Richard E. Grant, Hugh Grant, Joanna Lumley, Mark Gatiss, Jon Culshaw.
"Doktor Who" pojawił się również w teatrze, gdzie role Doktora odgrywali tacy aktorzy jak Trevor Martin, Michael Sagar, David Banks, Nick Scovell czy Nicholas Briggs.
W słuchowiskach i audycjach radiowych Doktora zagrali: Steve Hill, Michael Jayston, Geoffrey Bayldon, David Warner, David Collings, Ian Brooker, Arabella Weir, Nicholas Briggs, Joe Bassett, Jon Culshaw, Trevor Martin, India Fisher, David Troughton, Terry Molloy, Damian Lynch, Katy Manning, William Russell, Frazer Hines, Tim Treloar, James Amey, Nicola Bryant, John Banks, Anthony Howell.
W 2003 roku produkowano webcast pt. "Scream of the Shalka", w którym pojawiały się przygody tzw. „Doktora Shalki”, granego przez Richarda E. Granta. Początkowo miał on być kanonicznym dziewiątym Doktorem, jednak po ogłoszeniu produkcji 1 serii jego kanoniczność pozostała wątpliwa.
Charakterystyka.
Każdy Doktor ma swoje własne umiejętności, upodobania, powiedzonka i odmienną od poprzedników osobowość, co wywołuje bardzo różne odczucia wśród widzów. Przez całą historię programu czołowym tematem dyskusji o Doktorze była kwestia jego inkarnacji, a twórcom nie udało się uniknąć sprzeczności. Próbowano dowieść, że w "The Brain of Morbius" (1976) pierwszy Doktor nie mógł być pierwszym wcieleniem Doktora z powodu pojawiających się tam wizerunków poprzednich wcieleń (pomimo że miały być one wizerunkami innego Władcy Czasu – Morbiusa); w okresie siódmego Doktora producentom zarzucano, że Doktor był więcej, niż tylko Władcą Czasu, natomiast w 1996 roku, w filmie telewizyjnym Doktor stwierdził, że jest pół-człowiekiem od strony matki. W "An Unearthly Child" dowiadujemy się, że pierwszy Doktor ma wnuczkę, Susan Foreman, a w "Fear Her" (2006) zdradził Rose, że 'był kiedyś ojcem'. Seria z 2005 roku ujawniła, że dziewiąty Doktor został ostatnim ocalałym Władcą Czasu i że jego rodzima planeta została zniszczona; w odcinku "Dalek" Rose pyta Doktora, czy to możliwe, by istnieli jeszcze jacyś Władcy Czasu, a on odpowiada z pełnym przekonaniem, że nie. Zapytany w "Smith and Jones", czy miał brata, zaprzecza krótko: 'Nie, jestem zupełnie sam'. Kiedy w odcinku "Gridlock" padają ostatnie słowa Twarzy z Boe: 'You are not alone', poznajemy zalążek tajemnicy, będącej motywem przewodnim całej 3 serii.
Największymi wrogami Doktora są Dalekowie, Cybermeni, Mistrz i Sontaranie. Doktor często spotyka się z dylematem moralnym, dotyczącym wyboru między tym, co musi się wydarzyć, a ocaleniem życia innych istot. Często zdarza się, że sam nagina zasady, o których wspomina i ratuje epizodycznych bohaterów, jednak zawsze w taki sposób, by nie naruszyć ciągłości historii. Doktor nie jest jednak wojownikiem, któremu zależy na zniszczeniu zagrożenia, często odwołuje się do moralności agresora powołując się przy tym na Kodeks, mając nadzieję, że załagodzi to konflikt. Są jednak sytuacje, w których Doktor nie ma skrupułów i po podjęciu jednej tylko próby odwiedzenia wroga od agresji, sam do niej przechodzi. Takie zachowanie można zobaczyć w odcinkach, w których pojawiają się Dalekowie i Cybermeni. Te dwie rasy brały udział w Wielkiej Wojnie Czasu razem z Władcami Czasu, których jedynym przedstawicielem po zakończeniu wojny jest właśnie Doktor.
Największą tajemnicą jest pierwotne imię Doktora, znane jedynie nielicznym, np. River Song. W odcinku finałowym serii 7 bohater stwierdza, że jest ono istotne tylko jako hasło otwierające dostęp do jego grobowca, włamanie do którego zagroziłoby całej czasoprzestrzeni. Jako swoje prawdziwe imię traktuje on tytuł Doktor.
Rodzina Doktora.
Informacje o rodzinie głównego protagonisty serii pojawiają się w serialu rzadko i są zwykle bardzo skąpe. Bardzo niewiele wiadomo na temat rodziny oraz dzieciństwa Doktora. Wiele informacji zostało jedynie zasugerowanych przez Doktora, który zwykle wymijająco odpowiada na pytania o własną rodzinę. Podczas swojej drugiej inkarnacji, zapytany o rodzinę, Doktor odpowiada, że ich wspomnienia wciąż są żywe, jeśli zechce je przywołać, w przeciwnym razie śpią w jego umyśle. W odcinku "The Time Monster" trzeci Doktor wspomina, że jako mały chłopiec żył w domu postawionym na zboczu wzgórza.
Przez pierwsze dwa sezony serialu Doktor podróżował razem ze swoją wnuczką, Susan Foreman. Doktor wspominał również, że miał brata. Choć nigdy nie zostało powiedziane wprost, że Doktor miał dzieci i ile, w historii serialu pojawia się kilka sugestii z nimi związanych. W odcinku "Kto się jej boi" Doktor wspomina, że był raz ojcem, lecz szybko zmienia temat; takie samo stwierdzenie pada również w odcinku "Córka Doktora". W tym samym odcinku dowiadujemy się również, że stracił swą rodzinę w Wojnie Czasu. Sugestia związana z takim losem jego bliskich pojawia się również w odcinku dziewiątego Doktora "Puste dziecko". Zapytany przez swą towarzyszkę Amy Pond w odcinku "Bestia na dole," czy jest ojcem, Doktor po prostu zmienia temat. Podobnie reaguje na to samo pytanie w odcinku "Dobry człowiek idzie na wojnę", gdy ofiarowuje Amy i Rory’emu kołyskę dla ich nowo narodzonego dziecka. W odcinku "Nocne koszmary" Doktor bawi małe dziecko i mamrocze później, że dawno tego nie robił. W odcinku "Pierścienie Akhatenu" Doktor wspomina, że odwiedził Akhaten już wcześniej, razem ze swoją wnuczką.
Ósmy Doktor wspomina swojego ojca w filmie telewizyjnym i sugeruje również, że jego matka była człowiekiem (co było źródłem wielu dyskusji i sporów między fanami).
W odcinku "Córka Doktora" jego informacja genetyczna zostaje przetworzona przez maszynę, co w rezultacie powoduje stworzenie kobiety – żołnierza, która otrzymuje później imię Jenny (postać jest grana przez Georgię Moffett, córkę Petera Davisona i żonę Davida Tennanta). Doktor i Jenny odnoszą się do siebie w relacji ojciec-córka. Na koniec tego odcinka Jenny zostaje zastrzelona, lecz później odżywa i kradnie rakietę z zamiarem przeżycia własnych przygód, tak jak jej ojciec.
W odcinku "Ślub River Song" Doktor bierze ślub z River Song. To również oznacza, że jego towarzysze Amy Pond oraz Rory Williams zostali jego teściami, a rodziny Pond i Williams połączyły z nim więzi powinowactwa.
W odcinku "Do końca wszechświata" pojawia się tajemnicza kobieta, podpisana w napisach końcowych jako "Kobieta", która w trakcie odcinków kontaktuje się z Wilfredem Mottem, dziadkiem Donny. Na końcu okazuje się, że jest Władcą Czasu, która sprzeciwia się decyzjom Wysokiej Rady Władców Czasu i ich planu ucieczki z Wojny Czasu. Gdy w końcu Doktor i kobieta spotykają się twarzą w twarz, jego reakcja sugeruje, że się znają. Gdy później Wilf pyta Doktora o tożsamość kobiety, Doktor unika odpowiedzi na pytanie. W związku z brakiem odpowiedzi wielu fanów serialu spekulowało na temat jej tożsamości, jednakże w komentarzu do odcinka żaden z producentów wykonawczych serialu nie komentuje sprawy. Dopiero w materiale "Doctor Who: The Writer's Tale – The Final Chapter" producent wykonawczy Russell T Davies rozwiewa wątpliwości tłumacząc, że stworzył tę postać jako matkę Doktora, a aktorka Claire Bloom, która odgrywała jej rolę, została poinformowana o tym, gdy zjawiła się na castingu.
W serialu jest również sugerowane, zarówno w odcinkach "Do końca wszechświata," jak i "Ślub River Song", że gdzieś pomiędzy odcinkami "Wody Marsa" oraz "Do końca wszechświata" Doktor ożenił się z królową Elżbietą I. Sugestię można również dostrzec w odcinku "Bestia na dole", gdy Elżbieta X komentuje „And so much for the Virgin Queen, you bad, bad boy!” („I to na tyle jeśli chodzi o Królową-Dziewicę, niegrzeczny chłopcze!”). Sugestie te zostały potwierdzone odcinkiem z okazji 50-lecia serialu, gdzie w odcinku zatytułowanym "Dzień Doktora" Doktor bierze ślub z królową w obecności swoich dwóch innych wcieleń.

</doc>
<doc id="2815085" url="https://pl.wikipedia.org/wiki?curid=2815085" title="Stanisław Stadnicki (kasztelan przemyski)">
Stanisław Stadnicki (kasztelan przemyski)

Stanisław Stadnicki herbu Szreniawa bez Krzyża (ur. ok. 1582 w Trokach, zm. w 1610) – marszałek Trybunału Głównego Koronnego w 1608 roku, kasztelan przemyski w latach 1606-1610, poseł na sejmy.
Życiorys.
Był posłem na sejm w latach 1590, 1592, 1593, 1595, 1596, 1597, 1606 i 1609, reprezentując województwo ruskie.
4 lipca 1606 roku dostał od króla Zygmunta III Wazy nominację na stanowisko kasztelana przemyskiego, w nagrodę za to, że Stadnicki opowiedział się za królem w czasie rokoszu Zebrzydowskiego (Stanisław Diabeł Stadnicki opowiedział się po stronie rokoszu). 7 października 1606 roku podpisał ugodę pod Janowcem.
Jego życie było wypełnione procesami sądowymi, zajazdami i wojnami z sąsiadem Janem Tomaszem Drohojowskim.
Był wyznawcą kalwinizmu, w 1594 roku przeszedł na katolicyzm.
Życie rodzinne.
Był wnukiem Andrzeja Stadnickiego, kasztelana sanockiego, synem Stanisława Stadnickiego, kasztelana sądeckiego i Barbary Korytkówny, córki Jana Korytki, stolnika lwowskiego. Miał brata Adama Aleksandra, wojewodę bełskiego.
Był dwukrotnie żonaty. Ze związku z Jadwigą Fredro nie miał dzieci. Z małżeństwa z Heleną Leśnowolską miał syna Jana Adama. Helena Stadnicka po śmierci męża wyszła za Mikołaja Kiszkę, kasztelana trockiego.

</doc>
<doc id="2815093" url="https://pl.wikipedia.org/wiki?curid=2815093" title="System Sygnalizacji Pożarowej">
System Sygnalizacji Pożarowej



</doc>
<doc id="2815098" url="https://pl.wikipedia.org/wiki?curid=2815098" title="Eric Brown (sztangista)">
Eric Brown (sztangista)

Eric Brown (ur. 27 kwietnia 1969) – sztangista z Samoa Amerykańskiego, olimpijczyk, uczestnik mistrzostw świata. Medalista mistrzostw Oceanii i mistrzostw Australii i Oceanii.
Mistrzostwa Świata.
W 1993 r. na mistrzostwach w Melbourne, Brown startował w kategorii do 91 kg. W rwaniu pierwszą próbę na 135 kg miał udaną, następną na 140 kg spalił, natomiast ostatnią próbę na 140 kg miał udaną. Rwanie zakończył na 14. miejscu. W podrzucie natomiast, wszystkie próby (170 kg, 175 kg, 177,5 kg) zaliczył; w podrzucie był sklasyfikowany na 13. miejscu; z wynikiem 317,5 kg w dwuboju zajął 13. miejsce (do zawodów przystąpiło 21 sztangistów). Był to jego jedyny występ na mistrzostwach świata.
Igrzyska olimpijskie.
Brown dwukrotnie startował na igrzyskach olimpijskich. Na igrzyskach w Barcelonie, startował w kategorii do 90 kg. W rwaniu zaliczył tylko jedno podejście (pierwsze na 125 kg), natomiast dwa następne (130 kg, 132,5 kg) spalił. W podrzucie zaliczył tylko pierwszą próbę na 157,5 kg, dwie następne na 165 kg miał nieudane. W dwuboju osiągnął 282,5 kg, co dało jemu jednak ostatnie miejsce wśród zawodników, którzy ukończyli zawody).
Na igrzyskach w Atlancie, startował w kategorii do 91 kg. W rwaniu zaliczył pierwszą próbę na 145 kg oraz drugą na 150 kg, trzecią na 155 kg miał nieudaną. W podrzucie zaliczył tylko drugą próbę na 180 kg, pierwszą na 180 kg oraz trzecią na 185 kg spalił. W dwuboju osiągnął 330 kg, co dało mu 22. miejsce (na 24 zawodników, którzy ukończyli zawody).
Inne.
Eric Brown jest trzykrotnym złotym medalistą mistrzostw Oceanii (w 1994 r. w kategorii do 91 kg, w 1996 r. w kategorii do 91 kg, w 1998 r. w kategorii do 94 kg) a także mistrzem Australii i Oceanii z 1996 roku (w kategorii do 91 kg).

</doc>
<doc id="2815101" url="https://pl.wikipedia.org/wiki?curid=2815101" title="Wendell Miller">
Wendell Miller



</doc>
<doc id="2815108" url="https://pl.wikipedia.org/wiki?curid=2815108" title="Mayra Herrera">
Mayra Herrera

Mayra Carolina Herrera (ur. 20 grudnia 1988 w Gwatemali) – gwatemalska lekkoatletka specjalizująca się w chodzie sportowym, olimpijka.
W 2012 startowała na pucharze świata w chodzie sportowym, na którym zajęła 25. miejsce w chodzie na 20 kilometrów. W tym samym roku reprezentowała Gwatemalę na igrzyskach olimpijskich w Londynie, na których uplasowała się na 46. pozycji. Czternasta zawodniczka mistrzostw świata (2013).
Rekordy życiowe: chód na 20 kilometrów – 1:30:27 (20 marca 2021, Dudince); chód na 35 kilometrów – 3:02:38 (5 maja 2018, Taicang) rekord Gwatemali; chód na 50 kilometrów – 4:28:30 (5 maja 2018, Taicang).

</doc>
<doc id="2815110" url="https://pl.wikipedia.org/wiki?curid=2815110" title="Ulica Rabina Beera Meiselsa w Krakowie">
Ulica Rabina Beera Meiselsa w Krakowie



</doc>
<doc id="2815111" url="https://pl.wikipedia.org/wiki?curid=2815111" title="Mayra Carolina Herrera">
Mayra Carolina Herrera



</doc>
<doc id="2815113" url="https://pl.wikipedia.org/wiki?curid=2815113" title="Henryk Krawczyk (piłkarz)">
Henryk Krawczyk (piłkarz)

Henryk Krawczyk (ur. 23 stycznia 1954 w Strzelcach Opolskich) – polski piłkarz grający na pozycji obrońcy.
Życiorys.
Henryk Krawczyk karierę piłkarską rozpoczął w 1966 roku w juniorach Budowlanych Strzelce Opolskie. W 1969 roku został włączony do kadry pierwszego zespołu, który występował w lidze okręgowej. Rok później, w 1970 roku, przeniósł się do Stali Brzeg, by po roku gry w Brzegu kierownik Odry Opole, Jan Śliwak, złożył mu propozycję przeniesienia się do Odry Opole. Henryk Krawczyk propozycję tę przyjął i od 1972 roku występował w juniorach Odry Opole, z którymi zdobył mistrzostwo Polski w 1972 roku. W ekstraklasie zadebiutował dnia 21 października 1973 w zremisowanym 0:0 meczu z Szombierkami Bytom.
Wystąpił w kilkudziesięciu spotkaniach młodzieżowej reprezentacji Polski. Był również brany pod uwagę przez selekcjonera Jacka Gmocha przy ustalaniu składu na mistrzostwa świata 1978 w Argentynie, ale wyjazd ten uniemożliwiła mu kontuzja, która spowodowała także problemy w Odrze Opole. W 1979 roku, został wypożyczony do Małejpanwi Ozimek, której trenerem był wówczas Henryk Brejza. W 1980 roku, dzięki pomocy Antoniego Piechniczka, przeniósł się do GKS-u Tychy. Następnymi klubami w karierze Krawczyka były: Viktoria Kolonia i F91 Dudelange. W 1986 roku, uzyskał licencję trenerską i do 2001 roku był jednocześnie piłkarzem i trenerem F91 Dudelange. Obecnie mieszka i pracuje w Luksemburgu.

</doc>
<doc id="2815115" url="https://pl.wikipedia.org/wiki?curid=2815115" title="Ofiara (osoba)">
Ofiara (osoba)



</doc>
<doc id="2815116" url="https://pl.wikipedia.org/wiki?curid=2815116" title="Jan Przewłocki">
Jan Przewłocki

Jan Przewłocki (ur. 1939, zm. 11 marca 2011) – polski historyk, politolog specjalizujący się w historii najnowszej Polski, współczesnych stosunkach międzynarodowych; profesor nauk humanistycznych, nauczyciel akademicki związany z uczelniami w Katowicach, Opolu i Częstochowie.
Życiorys.
Urodził się w 1939 r. we Francji. Po powrocie jego rodziny do Polski osiadł w Wałbrzychu, gdzie ukończył kolejno szkołę podstawową, a następnie średnią. W 1957 podjął studia historyczne na Uniwersytecie Jagiellońskim w Krakowie, które ukończył magisterium w 1962. Trzy lata później rozpoczął pracę w Śląskim Instytucie Naukowym w Katowicach. W 1968 uzyskał stopień naukowy doktora, a w 1975 roku stopień doktora habilitowanego nauk humanistycznych w zakresie historii. Rok później związał się zawodowo z Uniwersytetem Śląskim w Katowicach, gdzie pełnił funkcję prodziekana w latach 1976–1978, 1984–1990, a następnie dziekana od 1979 do 1981 Wydziału Nauk Społecznych. Przez wiele lat był kierownikiem Zakładu Stosunków Międzynarodowych XX wieku, a następnie Zakładu Najnowszej Historii Politycznej UŚ. Należał do jednych z twórców Instytutu Nauk Społecznych i Dziennikarstwa UŚ.
Współpracował także z Wyższą Szkołą Pedagogiczną w Częstochowie, gdzie od 1993 pełnił funkcję dziekana Wydziału Filologiczno-Historycznego. W 1985 związał się z Wyższą Szkołą Pedagogiczną w Opolu, w której dwa lata później uzyskał tytuł profesora nadzwyczajnego. W 1988 został tam kierownikiem Zakładu Historii Śląska, a funkcję tę pełnił do 1995. W 1990 na jedną kadencję został mianowany dyrektorem Instytutu Historii UO.
Poza wyżej wymienionymi uczelniami wykładał w Katedrze Nauk o Polityce Wydziału Zamiejscowego w Chorzowie Wyższej Szkoły Bankowej w Poznaniu. Był członkiem Komisji Środkowoeuropejska Wydziału II Historyczno-Filozoficznego Polskiej Akademii Umiejętności.
Zmarł w 11 marca 2011. Został pochowany 19 marca 2011 w Parku Pamięci w Rudzie Śląskiej.
Dorobek naukowy.
Jego zainteresowania naukowe koncentrowały się wokół tematyki związanej z historią najnowszą Polski, historią Górnego Śląska oraz współczesnymi stosunkami międzynarodowymi. Do jego najważniejszych publikacji naukowych należą m.in.:

</doc>
<doc id="2815124" url="https://pl.wikipedia.org/wiki?curid=2815124" title="Tapiranga szkarłatna">
Tapiranga szkarłatna

Tapiranga szkarłatna ("Ramphocelus dimidiatus") – gatunek małego ptaka z rodziny tanagrowatych (Thraupidae). Występuje w Panamie, Kolumbii, oraz Wenezueli; introdukowany w Polinezji Francuskiej. Jego środowiskiem życia są tropikalne i subtropikalne lasy nizinne i zdegradowane tereny po zniszczeniu lasów.
Systematyka.
Po raz pierwszy tapiranga szkarłatna została opisana przez francuskiego badacza Frederica de Lafresnaye w 1837 roku. Jest jednym z 9 gatunków z rodzaju "Ramphocelus", najbliżej spokrewniona jest z tapirangą czarnobrzuchą ("R. nigrogularis"). Ich drogi rozeszły się około 800 000 lat temu. Wyróżniono kilka podgatunków "R. dimidiatus":
Charakterystyka.
Ptak ten mierzy około 18 cm długości. Głowa i pierś jest ciemnoczerwona, odcień upierzenia jaśnieje w kierunku ogona. Sam ogon oraz skrzydła są czarne. Dorosłe samce mają srebrzysty połysk na żuchwie (dolnej części dzioba) oraz czarną środkową część brzucha; samice mają bardziej matowe upierzenie na całym ciele z niemal czarniawym gardłem i piersią, ale bez czarnej plamy na brzuchu, mają też czarniawy dziób.
Występowanie.
Występuje w północnej i zachodniej Kolumbii, w regionie jeziora Maracaibo w Wenezueli, i na całym terytorium Panamy. Zamieszkuje głównie lasy, ogrody i tereny krzewiaste.
Tryb życia.
W okresie lęgowym samica składa dwa niebieskie jaja, pokryte czarnymi kropkami.
Status.
W Czerwonej księdze gatunków zagrożonych IUCN tapiranga szkarłatna klasyfikowana jest jako gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="2815128" url="https://pl.wikipedia.org/wiki?curid=2815128" title="Hala Przemysłu Ciężkiego MTP">
Hala Przemysłu Ciężkiego MTP

Hala Przemysłu Ciężkiego (pawilon nr 2) – hala wystawiennicza Międzynarodowych Targów Poznańskich zlokalizowana przy ul. Głogowskiej 16, naprzeciw Dworca Zachodniego, a w sąsiedztwie budynku administracyjnego i hali nr 1.
Charakterystyka.
Obiekt o cechach architektury klasycznej (z elementami polskiego art déco) ukończono w 1928, jako jeden z pierwszych na Powszechną Wystawę Krajową w 1929. Kosztował ponad 862 tysiące ówczesnych złotych. Projektantem był Roger Sławski. Hala ma formę żelbetowej bazyliki i kształt prostokątny. Pierwotnie zastosowano tu zupełnie nowatorski sposób nakrycia budynku (rozpiętość przęseł wynosiła 24 metry). Osiągnięto to w wyniku użycia pionierskiej trójprzegubowej ramy rozpierającej, na której osadzono dwuspadowy dach nawy głównej. Hala była bogato zdobiona detalami w stylu art déco, w tym m.in. podświetlanymi, szklanymi pseudokapitelami. Na elewacji szczytowej umieszczono rzeźby Jana Golińskiego (personifikacje przemysłu).
Budynek poważnie ucierpiał w czasie II wojny światowej. W 1947 został odbudowany przez Stanisława Kirkina i Lucjana Ballenstedta z bardzo poważnymi zmianami – m.in. praktycznie wyeliminowano cały detal plastyczny. Zastosowano za to nowe odważne rozwiązanie dachowe w postaci wypukło-wklęsłej kolebki nad nawą główną.
W 2014 gościła "II Powszechną Wystawę Krajową „Konkurencyjna Polska” ".
W 2021 w hali otwarto Muzeum Motoryzacji w Poznaniu.

</doc>
<doc id="2815130" url="https://pl.wikipedia.org/wiki?curid=2815130" title="Małżeństwo po włosku">
Małżeństwo po włosku

Małżeństwo po włosku (wł. "Matrimonio all'italiana") – francusko-włoski film z 1964 w reżyserii Vittoria De Siki.

</doc>
<doc id="2815131" url="https://pl.wikipedia.org/wiki?curid=2815131" title="Fenotryna">
Fenotryna

Fenotryna, sumitryna – organiczny związek chemiczny będący silnym syntetycznym insektycydem pyretroidowym. W sprzedaży dostępna jako mieszanina izomerów. Stosowana jest w leczeniu wszawicy głowowej i łonowej, w weterynarii jako miejscowy środek zwalczający pasożyty zewnętrzne oraz do dezynsekcji miejsc publicznych i samolotów.

</doc>
<doc id="2815135" url="https://pl.wikipedia.org/wiki?curid=2815135" title="Zygmunt Deyczakowski">
Zygmunt Deyczakowski

Zygmunt Anzelm Deyczakowski, podpisujący się także Dey-Deyczakowski (ur. 30 maja 1905 w Ottyni, zm. 2 maja 1979 na wyspie Saint Croix) - kapitan żeglugi wielkiej, absolwent Szkoły Morskiej w Tczewie, podczas II wojny światowej dowódca „Chrobrego” i „Batorego”.
Życiorys.
Młodość.
Zygmunt Deyczakowski urodził się 30 maja 1905 roku w miejscowości Otynia na Pokuciu. Był młodszym z dwóch braci, którzy we wczesnej młodości postanowili zostać marynarzami i cel swój osiągnęli. Szlify oficerskie zdobywał na statkach duńskich i na „Polonii” pod rozkazami kpt. Mamerta Stankiewicza. Pierwszym statkiem, którym dowodził był masowiec „Robur VI” towarzystwa Polskarob. U tego samego armatora pływał jego starszy brat Zbigniew, również kapitan (który zaginął wraz z parowcem "Zagłoba" w lutym 1943 roku na Atlantyku).
W roku 1920 Zygmunt Deyczakowski służył jako ułan w 2. szwadronie 214. Pułku Ułanów Armii Ochotniczej (późniejszy 24. Pułk Ułanów).
Na Chrobrym.
Informacja o wybuchu wojny zastała „Chrobrego” 2 września w porcie Recife w Brazylii. W tej sytuacji rejs został przerwany, pasażerowie zeszli na ląd, a kapitan Edward Pacewicz skierował statek do Southampton, dokąd przybył 31 października i natychmiast został przebudowany na transportowiec wojska. Kapitan Pacewicz objął dowództwo „Batorego”, a kapitanem "Chrobrego" został Zygmunt Deyczakowski.
„Chrobry” dobrze zapisał się w historii konwojów, przewożąc wojsko, zaopatrzenie i sprzęt. Niedługo jednak służył pod polską banderą. 15 maja 1940 roku, podczas kampanii norweskiej, gdy przewoził żołnierzy z Harstad do Bodø, został trafiony bombą zrzuconą przez niemiecki samolot. Na pokładzie wybuchł pożar nie do opanowania; zginęło wielu brytyjskich żołnierzy i dwunastu członków załogi. Kapitan Deyczakowski nakazał opuszczenie statku i z energią przystąpił do akcji ewakuacyjnej. Uratowano 695 rozbitków. Deyczakowski i piętnastu marynarzy z załogi zostało uhonorowanych Krzyżami Walecznych i odznaczeniami alianckimi. Były to pierwsze polskie odznaczenia bojowe wręczone (odznaczał prezydent Władysław Raczkiewicz) marynarzom PMH.
Po stracie statku kapitan Zygmunt Deyczakowski objął dowodzenie „Batorym”, na którym pływał − wraz z częścią załogi „Chrobrego” − do końca wojny, by 4 stycznia 1946 roku zdać dowodzenie kpt. ż.w. Franciszkowi Szudzińskiemu.
Lucky Ship.
W wojennej służbie „Batory” pod dowództwem kapitana Deyczakowskiego odbył wiele rejsów. M.in. przewiózł do Kanady zapasy złota, walut i papierów wartościowych Banku Anglii (przy okazji arrasy i klejnoty koronne z Wawelu, wysłane za granicę przez rząd polski wobec zbliżającej się wojny), a także żołnierzy 2 Korpusu Polskiego z Egiptu do Włoch w drugiej połowie 1943 roku. Jednak najwięcej rozgłosu przyniosła mu wyprawa przez Atlantyk i Ocean Indyjski z blisko 500 brytyjskimi dziećmi w wieku od 4 do 15 lat, które miały znaleźć schronienie w Australii. Deyczakowski nazwał ten nietypowy ładunek „klejnotami Korony Imperium Brytyjskiego”. On sam był dla dzieci „królem statku”, władcą którego witały chóralnie polskim „dzień dobry”.
Gdy w Kapsztadzie mali pasażerowie dowiedzieli się, że w dalszą drogę popłyną statkiem brytyjskim, zastrajkowali odmawiając przyjmowania pokarmów. Admiralicja brytyjska cofnęła więc swą decyzję i pozwoliła dzieciom kontynuować podróż na „Batorym”. „Lucky Ship” dotarł do celu bez przeszkód.
Po zakończeniu dowodzenia "Batorym" Zygmunt Deyczakowski (którego starszy brat Zbigniew zginął w czasie wojny na SS "Zagłoba") zdecydował się pozostać na emigracji i zakończył karierę marynarską. Zamieszkał z rodziną w Kanadzie, a następnie w USA i nie wrócił już na morze.

</doc>
<doc id="2815143" url="https://pl.wikipedia.org/wiki?curid=2815143" title="Kościół Matki Bożej Częstochowskiej w Krzywiźnie">
Kościół Matki Bożej Częstochowskiej w Krzywiźnie

Kościół parafialny pw. Matki Boskiej Częstochowskiej - polski rzymskokatolicki kościół parafialny Parafii Matki Bożej Częstochowskiej w Krzywiźnie znajdujący się we wsi Krzywizna, należący do dekanatu wołczyńskiego.
Historia.
Kościół w Krzywiźnie istniał już w średniowieczu. W 1541 roku został przejęty przez protestantów. Obecny neogotycki kościół, murowany, wybudowany został w latach 1881-1883 w miejscu zburzonego kościoła drewnianego. W kościele znajduje się gotycki dzwon z 1514 roku. Od 1945 roku kościół służy katolikom.

</doc>
<doc id="2815160" url="https://pl.wikipedia.org/wiki?curid=2815160" title="Radłów (gromada w powiecie tarnowskim)">
Radłów (gromada w powiecie tarnowskim)

Radłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radłów z siedzibą GRN w Radłowie (wówczas wsi) utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Glów i Łęka Siedlecka ze zniesionej gminy Wierzchosławice w powiecie tarnowskim, Sanoka ze zniesionej gminy Łęg Tarnowski w powiecie tarnowskim oraz Niwka i Radłów ze zniesionej gminy Radłów w powiecie brzeskim. Dla gromady ustalono 27 członków gromadzkiej rady narodowej.
31 grudnia 1959 do gromady Radłów przyłączono wieś Siedlec ze zniesionej gromady Bobrowniki Małe.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Radłów w powiecie tarnowskim (w latach 1934–54 gmina należała do powiatu brzeskiego).

</doc>
<doc id="2815161" url="https://pl.wikipedia.org/wiki?curid=2815161" title="Ryglice (gromada)">
Ryglice (gromada)

Ryglice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ryglice z siedzibą GRN w Ryglicach (wówczas wsi) utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Ryglice ze zniesionej gminy Ryglice w tymże powiecie. Dla gromady ustalono 25 członków gromadzkiej rady narodowej.
1 stycznia 1958 do gromady Ryglice przyłączono obszar zniesionej gromady Bistuszowa-Uniszowa.
31 grudnia 1961 do gromady Ryglice przyłączono obszar zniesionej gromady Joniny.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Ryglice.

</doc>
<doc id="2815162" url="https://pl.wikipedia.org/wiki?curid=2815162" title="Wierzchosławice (gromada w powiecie tarnowskim)">
Wierzchosławice (gromada w powiecie tarnowskim)

Wierzchosławice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzchosławice z siedzibą GRN w Wierzchosławicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wierzchosławice, Ostrów i Gosławice ze zniesionej gminy Wierzchosławice w tymże powiecie. Dla gromady ustalono 25 członków gromadzkiej rady narodowej.
31 grudnia 1959 do gromady Wierzchosławice przyłączono wsie Bobrowniki Małe, Rudka i Komorów ze zniesionej gromady Bobrowniki Małe.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Wierzchosławice.

</doc>
<doc id="2815163" url="https://pl.wikipedia.org/wiki?curid=2815163" title="Skrzyszów (gromada w powiecie tarnowskim)">
Skrzyszów (gromada w powiecie tarnowskim)

Skrzyszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzyszów z siedzibą GRN w Skrzyszowie utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Skrzyszów i Ładna ze zniesionej gminy Gumniska w tymże powiecie. Dla gromady ustalono 26 członków gromadzkiej rady narodowej.
31 grudnia 1961 do gromady Skrzyszów przyłączono obszar zniesionej gromady Pogórska Wola oraz wieś Łękawica ze zniesionej gromady Łękawica.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Skrzyszów.

</doc>
<doc id="2815164" url="https://pl.wikipedia.org/wiki?curid=2815164" title="Pleśna (gromada)">
Pleśna (gromada)

Pleśna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pleśna z siedzibą GRN w Pleśnej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Pleśna, Rychwałd, Łowczówek i Woźniczna ze zniesionej gminy Pleśna w tymże powiecie. Dla gromady ustalono 26 członków gromadzkiej rady narodowej.
31 grudnia 1959 do gromady Pleśna przyłączono wieś Świebodzin ze zniesionej gromady Radlna oraz wieś Rzuchowa ze zniesionej gromady Rzuchowa.
31 grudnia 1961 do gromady Pleśna przyłączono wieś Szczepanowice ze zniesionej gromady Szczepanowice.
1 stycznia 1969 do gromady Pleśna przyłączono wieś Lichwin ze zniesionej gromady Siedliska.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Pleśna.

</doc>
<doc id="2815165" url="https://pl.wikipedia.org/wiki?curid=2815165" title="Bogumiłowice (gromada w powiecie tarnowskim)">
Bogumiłowice (gromada w powiecie tarnowskim)

Bogumiłowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bogumiłowice z siedzibą GRN w Bogumiłowicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bogumiłowice, Sieciechowice i Mikołajowice ze zniesionej gminy Wierzchosławice w powiecie tarnowskim oraz Łętowice (bez przysiółka Dębina Łętowska) ze zniesionej gminy Wojnicz w powiecie brzeskim. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815166" url="https://pl.wikipedia.org/wiki?curid=2815166" title="Wimbledon 1939">
Wimbledon 1939

Wielkoszlemowy turniej tenisowy Wimbledon w 1939 rozegrano w dniach 26 czerwca – 7 lipca, na kortach londyńskiego All England Lawn Tennis and Croquet Club.
Turnieje seniorskie.
Gra podwójna mężczyzn.
 Elwood Cooke / Bobby Riggs - Charles Hare / Frank Wilde, 6–3, 3–6, 6–3, 9–7
Gra podwójna kobiet.
 Sarah Fabyan / Alice Marble - Helen Hull Jacobs / Billie Yorke, 6–1, 6–0
Gra mieszana.
 Alice Marble / Bobby Riggs - Nancy Brown / Frank Wilde, 9–7, 6–1

</doc>
<doc id="2815167" url="https://pl.wikipedia.org/wiki?curid=2815167" title="Bruśnik (gromada)">
Bruśnik (gromada)

Bruśnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bruśnik z siedzibą GRN w Bruśniku utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bruśnik, Falkowa i Siekierczyna ze zniesionej gminy Ciężkowice w tymże powiecie. Dla gromady ustalono 21 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815168" url="https://pl.wikipedia.org/wiki?curid=2815168" title="Dąbrówka Tuchowska (gromada)">
Dąbrówka Tuchowska (gromada)

Dąbrówka Tuchowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrówka Tuchowska z siedzibą GRN w Dąbrówce Tuchowskiej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Dąbrówka Tuchowska, Burzyn i Lubaszowa ze zniesionej gminy Tuchów w tymże powiecie. Dla gromady ustalono 18 członków gromadzkiej rady narodowej.
31 grudnia 1961 do gromady Dąbrówka Tuchowska przyłączono obszar zniesionej gromady Jodłówka Tuchowska.
1 stycznia 1969 do gromady Dąbrówka Tuchowska przyłączono wieś Siedliska ze zniesionej gromady Siedliska.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815170" url="https://pl.wikipedia.org/wiki?curid=2815170" title="Janowice (gromada w powiecie tarnowskim)">
Janowice (gromada w powiecie tarnowskim)

Janowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Janowice z siedzibą GRN w Janowicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Janowice i Lubinka ze zniesionej gminy Pleśna w tymże powiecie. Dla gromady ustalono 18 członków gromadzkiej rady narodowej.
31 grudnia 1961 do gromady Janowice przyłączono wieś Dąbrówka Szczepanowska ze zniesionej gromady Szczepanowice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815171" url="https://pl.wikipedia.org/wiki?curid=2815171" title="Jastrzębia (gromada w powiecie tarnowskim)">
Jastrzębia (gromada w powiecie tarnowskim)

Jastrzębia – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jastrzębia z siedzibą GRN w Jastrzębi utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jastrzębia i Kąśna Górna ze zniesionej gminy Ciężkowice w tymże powiecie. Dla gromady ustalono 26 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815172" url="https://pl.wikipedia.org/wiki?curid=2815172" title="Niedomice (gromada)">
Niedomice (gromada)

Niedomice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Niedomice z siedzibą GRN w Niedomicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Niedomice i Ilkowice ze zniesionej gminy Łęg Tarnowski w powiecie tarnowskim oraz Biskupice Radłowskie ze zniesionej gminy Radłów w powiecie brzeskim. Dla gromady ustalono 27 członków gromadzkiej rady narodowej.
1 stycznia 1969 z gromady Niedomice wyłączono przysiółek Chałupki Biskupskie włączając go do miasta Żabno w powiecie dąbrowskim w tymże województwie; do gromady Niedomice z miasta Żabno przyłączono natomiast przysiółek Wólka.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815173" url="https://pl.wikipedia.org/wiki?curid=2815173" title="Szynwałd (gromada)">
Szynwałd (gromada)

Szynwałd – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szynwałd z siedzibą GRN w Szynwałdzie utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Szynwałd ze zniesionej gminy Ryglice w tymże powiecie. Dla gromady ustalono 23 członków gromadzkiej rady narodowej.
30 czerwca 1960 do gromady Szynwałd przyłączono obszar zniesionej gromady Zalasowa.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815174" url="https://pl.wikipedia.org/wiki?curid=2815174" title="Łęg Tarnowski (gromada)">
Łęg Tarnowski (gromada)

Łęg Tarnowski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łęg Tarnowski z siedzibą GRN w Łęgu Tarnowskim utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łęg Tarnowski, Bobrowniki Wielkie i Biała ze zniesionej gminy Łęg Tarnowski w tymże powiecie. Dla gromady ustalono 25 członków gromadzkiej rady narodowej.
1 stycznia 1958 do gromady Łęg Tarnowski przyłączono tereny wsi Pawęzów o powierzchni 101 ha, 17 a, 11 m2 stanowiące część przysiółka Kolonia Pawęzowska ze znoszonej gromady Krzyż.
31 grudnia 1959 do gromady Łęg Tarnowski przyłączono wieś Łukowa ze zniesionej gromady Łukowa.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Łęg Tarnowski.

</doc>
<doc id="2815175" url="https://pl.wikipedia.org/wiki?curid=2815175" title="Tarnowiec (gromada w powiecie tarnowskim)">
Tarnowiec (gromada w powiecie tarnowskim)

Tarnowiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tarnowiec z siedzibą GRN w Tarnowcu utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Tarnowiec, Zawada i Nowodworze ze zniesionej gminy Gumniska w tymże powiecie. Dla gromady ustalono 16 członków gromadzkiej rady narodowej.
31 grudnia 1959 do gromady Tarnowiec przyłączono wsie Radlna i Poręba Radlna ze zniesionej gromady Radlna.
31 grudnia 1961 do gromady Tarnowiec przyłączono wieś Łękawka ze zniesionej gromady Łękawica.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815176" url="https://pl.wikipedia.org/wiki?curid=2815176" title="Wola Rzędzińska (gromada)">
Wola Rzędzińska (gromada)

Wola Rzędzińska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Rzędzińska z siedzibą GRN w Woli Rzędzińskiej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wola Rzędzińska i Jodłówka ad Wałki ze zniesionej gminy Gumniska w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815177" url="https://pl.wikipedia.org/wiki?curid=2815177" title="Wimbledon 1938">
Wimbledon 1938

Wielkoszlemowy turniej tenisowy Wimbledon w 1938 rozegrano w dniach 20 czerwca – 1 lipca, na kortach londyńskiego All England Lawn Tennis and Croquet Club.
Turnieje seniorskie.
Gra podwójna mężczyzn.
 Donald Budge / Gene Mako - Henner Henkel / George von Metaxa, 6–4, 3–6, 6–3, 8–6
Gra podwójna kobiet.
 Sarah Fabyan / Alice Marble - Simone Mathieu / Billie Yorke, 6–2, 6–3
Gra mieszana.
 Alice Marble / Don Budge - Sarah Palfrey Cooke / Henner Henkel, 6–1, 6–4

</doc>
<doc id="2815179" url="https://pl.wikipedia.org/wiki?curid=2815179" title="Żukowice Nowe (gromada)">
Żukowice Nowe (gromada)

Żukowice Nowe (od 30 marca 1966 do 31 grudnia 1972 "Nowe Żukowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żukowice Nowe z siedzibą GRN w Żukowicach Nowych utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Jastrząbka Nowa i Żukowice Nowe ze zniesionej gminy Lisia Góra w powiecie tarnowskim w woj. krakowskim "oraz" przysiółek Jawornik Nowy z dotychczasowej gromady Jawornik i przysiółek Katary z dotychczasowej gromady Borowa ze zniesionej gminy Czarna w powiecie dębickim w woj. rzeszowskim. Dla gromady ustalono 20 członków gromadzkiej rady narodowej.
29 lutego 1956 z gromady Żukowice Nowe wyłączono część wsi Jastrząbka Nowa (las państwowy) o pow. 35,8 ha (oddział 188), włączając ją do gromady Jastrząbka Stara w powiecie dębickim w woj. rzeszowskim.
31 grudnia 1959 do gromady Żukowice Nowe przyłączono obszar zniesionej gromady Żukowice Stare.
11 grudnia 1965 nazwę Żukowic Nowych zmieniono na "Nowe Żukowice", natomiast nazwę gromady na "gromada Nowe Żukowice" dopiero 30 marca 1966.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815180" url="https://pl.wikipedia.org/wiki?curid=2815180" title="Nowe Żukowice (gromada)">
Nowe Żukowice (gromada)



</doc>
<doc id="2815181" url="https://pl.wikipedia.org/wiki?curid=2815181" title="Żukowice Stare (gromada)">
Żukowice Stare (gromada)

Żukowice Stare – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Żukowice Stare z siedzibą GRN w Żukowicach Starych utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Żukowice Stare ze zniesionej gminy Lisia Góra w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Żukowice Nowe.

</doc>
<doc id="2815183" url="https://pl.wikipedia.org/wiki?curid=2815183" title="Henryk Bieniok">
Henryk Bieniok

Henryk Bieniok (ur. 29 stycznia 1940 w Chorzowie) – polski naukowiec z dziedziny zarządzania, od 1986 roku profesor Uniwersytetu Ekonomicznego w Katowicach, Uniwersytetu Śląskiego w Katowicach i Górnośląskiej Wyższej Szkoły Handlowej w Katowicach, nadal czynny zawodowo. Członek wielu prestiżowych organizacji m.in. Polskiej Akademii Nauk w Warszawie.
Znany z prac badawczych z zakresu zarządzania przedsiębiorstwem i samym sobą, zwłaszcza z opracowanej systemowej koncepcji Macierzy Morfologicznej stanowiącej punkt wyjściowy do naprawiania firmy z użyciem metody diagnostycznej i rozwijania jej przyszłych działań metodą prognostyczną.
Życiorys zawodowy – kariera.
Jest teoretykiem i praktykiem zarządzania, udzielającym się jako ekspert i konsultant. Działa w takich organizacji jak TNOiK (Towarzystwo Naukowe Organizacji i Kierownictwa) i PTE (Polskie Towarzystwo Ekonomiczne). Rozpoczynał karierę jako robotnik, a później kierownik w Zakładach Azotowych w Chorzowie. Pracował jako asystent (lata 1970-1971), doktor w 1972, doktor habilitowany w 1976, prof. nadzw. w 1986 i profesor zwyczajny na Uniwersytecie Ekonomicznym w Katowicach, gdzie piastował m.in. funkcję prodziekana Wydziału Przemysłu (1975-1981), dyrektora Instytutu Ekonomiki Przemysłu (1981-1991), dziekana Wydziału Zarządzania (1998-2003) i kierownika Katedry Systemów i Metod Zarządzania (1992-2011).
Publikacje.
W swoim dorobku ma prawie 500 publikacji, w tym jest autorem lub współautorem 38 monografii oraz podręczników, a także artykułów, opracowań i referatów na konferencjach krajowych i zagranicznych.
Do ważniejszych publikacji profesora Bienioka można zaliczyć:
Henryk Bieniok wykonał także około 200 prac naukowo-badawczych, ekspertyz i projektów.
Rozwój młodych talentów.
Wypromował 10 doktorów nauk ekonomicznych w zakresie zarządzania. Został 5-krotnie uhonorowany nagrodami Ministra Nauki i Szkolnictwa Wyższego oraz 20-krotnie nagrodami Rektora Uniwersytetu Ekonomicznego w Katowicach. Posiada odznaczenia państwowe, wojewódzkie i naukowe m.in. Krzyż Kawalerski Orderu Odrodzenia Polski (1990), Medal Komisji Edukacji Narodowej (1981), Medal Karola Adamieckiego, Odznakę „Zasłużonemu dla Akademii Ekonomicznej w Katowicach”, Srebrną i Złotą Honorową Odznakę TNOiK, Złotą Odznakę Honorową PTE.

</doc>
<doc id="2815184" url="https://pl.wikipedia.org/wiki?curid=2815184" title="Zalasowa (gromada)">
Zalasowa (gromada)

Zalasowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zalasowa z siedzibą GRN w Zalasowej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Zalasowa ze zniesionej gminy Ryglice w tymże powiecie. Dla gromady ustalono 26 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad gromady Szynwałd.

</doc>
<doc id="2815185" url="https://pl.wikipedia.org/wiki?curid=2815185" title="Zaczarnie (gromada)">
Zaczarnie (gromada)

Zaczarnie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zaczarnie z siedzibą GRN w Zaczarniu utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Zaczarnie ze zniesionej gminy Lisia Góra w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Lisia Góra.

</doc>
<doc id="2815186" url="https://pl.wikipedia.org/wiki?curid=2815186" title="Siedliska (gromada w powiecie tarnowskim)">
Siedliska (gromada w powiecie tarnowskim)

Siedliska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siedliska z siedzibą GRN w Siedliskach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Siedliska ze zniesionej gminy Gromnik w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Siedliska przyłączono obszar zniesionej gromady Lichwin.
Gromadę zniesiono 1 stycznia 1969, a jej obszar włączono do gromad Pleśna (wieś Lichwin) i Dąbrówka Tuchowska (wieś Siedliska).

</doc>
<doc id="2815187" url="https://pl.wikipedia.org/wiki?curid=2815187" title="Wimbledon 1937">
Wimbledon 1937

Wielkoszlemowy turniej tenisowy Wimbledon w 1937 rozegrano w dniach 21 czerwca – 2 lipca, na kortach londyńskiego All England Lawn Tennis and Croquet Club.
Turnieje seniorskie.
Gra podwójna mężczyzn.
 Donald Budge / Gene Mako – Pat Hughes / Raymond Tuckey, 6–0, 6–4, 6–8, 6-1
Gra podwóna kobiet.
 Simone Mathieu / Billie Yorke – Phyllis King / Elsie Goldsack Pitman, 6–3, 6–3
Gra mieszana.
 Alice Marble / Don Budge – Simone Mathieu / Yvon Petra, 6–4, 6–1

</doc>
<doc id="2815189" url="https://pl.wikipedia.org/wiki?curid=2815189" title="Rzepiennik Marciszewski (gromada)">
Rzepiennik Marciszewski (gromada)

Rzepiennik Marciszewski – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzepiennik Marciszewski z siedzibą GRN w Rzepienniku Marciszewskim utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad: Golanka (ze zniesionej gminy Gromnik w powiecie tarnowskim w woj. krakowskim) i Rzepiennik Marciszewski (ze zniesionej gminy Rzepiennik Strzyżewski w powiecie gorlickim w woj. rzeszowskim). Dla gromady ustalono 13 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Gromnik.

</doc>
<doc id="2815190" url="https://pl.wikipedia.org/wiki?curid=2815190" title="Błogosławiona Paula">
Błogosławiona Paula

Zobacz też:

</doc>
<doc id="2815191" url="https://pl.wikipedia.org/wiki?curid=2815191" title="Bł. Paula">
Bł. Paula



</doc>
<doc id="2815192" url="https://pl.wikipedia.org/wiki?curid=2815192" title="Pogórska Wola (gromada)">
Pogórska Wola (gromada)

Pogórska Wola – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pogórska Wola z siedzibą GRN w Pogórskiej Woli utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Pogórska Wola ze zniesionej gminy Gumniska w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę Pogórska Wola zniesiono, a jej obszar włączono do gromady Skrzyszów.

</doc>
<doc id="2815194" url="https://pl.wikipedia.org/wiki?curid=2815194" title="Lichwin (gromada)">
Lichwin (gromada)

Lichwin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lichwin z siedzibą GRN w Lichwinie utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Lichwin ze zniesionej gminy Tuchów w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Siedliska.

</doc>
<doc id="2815195" url="https://pl.wikipedia.org/wiki?curid=2815195" title="Wimbledon 1936">
Wimbledon 1936

Wielkoszlemowy turniej tenisowy Wimbledon w 1936 rozegrano w dniach 22 czerwca – 3 lipca, na kortach londyńskiego All England Lawn Tennis and Croquet Club.
Turnieje seniorskie.
Gra podwójna mężczyzn.
 Pat Hughes / Raymond Tuckey - Charles Hare / Frank Wilde, 6–4, 3–6, 7–9, 6–1, 6–4
Gra podwójna kobiet.
 Freda James / Kay Stammers – Sarah Fabyan / Helen Hull Jacobs, 6–2, 6–1
Gra mieszana.
 Dorothy Round / Fred Perry – Sarah Palfrey Cooke / Don Budge, 7–9, 7–5, 6–4

</doc>
<doc id="2815199" url="https://pl.wikipedia.org/wiki?curid=2815199" title="Jodłówka Tuchowska (gromada)">
Jodłówka Tuchowska (gromada)

Jodłówka Tuchowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jodłówka Tuchowska z siedzibą GRN w Jodłówce Tuchowskiej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Jodłówka Tuchowska ze zniesionej gminy Tuchów w tymże powiecie. Dla gromady ustalono 17 członków gromadzkiej rady narodowej.
31 grudnia 1961 gromadę Jodłówka Tuchowska zniesiono, a jej obszar włączono do gromady Dąbrówka Tuchowska.

</doc>
<doc id="2815200" url="https://pl.wikipedia.org/wiki?curid=2815200" title="Brzozowa (gromada w powiecie tarnowskim)">
Brzozowa (gromada w powiecie tarnowskim)

Brzozowa (od 30 VI 1962 "Siemiechów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brzozowa z siedzibą GRN w Brzozowej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Brzozowa ze zniesionej gminy Gromnik w tymże powiecie. Dla gromady ustalono 14 członków gromadzkiej rady narodowej.
31 grudnia 1961 do gromady Brzozowa przyłączono obszar zniesionej gromady Siemiechów.
Gromadę Brzozowa zniesiono 30 czerwca 1962 w związku z przeniesieniem siedziby GRN z Brzozowej do Siemiechowa i przemianowaniem jednostki na "gromada Siemiechów".

</doc>
<doc id="2815201" url="https://pl.wikipedia.org/wiki?curid=2815201" title="Bistuszowa-Uniszowa (gromada)">
Bistuszowa-Uniszowa (gromada)

Bistuszowa-Uniszowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bistuszowa-Uniszowa z siedzibą GRN w Bistuszowej-Uniszowej (obecnie są to odrębne wsie) utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Bistuszowa-Uniszowa ze zniesionej gminy Ryglice w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Ryglice.

</doc>
<doc id="2815202" url="https://pl.wikipedia.org/wiki?curid=2815202" title="Bogoniowice (gromada)">
Bogoniowice (gromada)

Bogoniowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bogoniowice z siedzibą GRN w Bogoniowicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bogoniowice, Kipszna i Tursko ze zniesionej gminy Ciężkowice w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromady Ciężkowice.

</doc>
<doc id="2815203" url="https://pl.wikipedia.org/wiki?curid=2815203" title="Bobrowniki Małe (gromada)">
Bobrowniki Małe (gromada)

Bobrowniki Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bobrowniki Małe z siedzibą GRN w Bobrownikach Małych utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bobrowniki Małe, Rudka, Komorów i Siedlec ze zniesionej gminy Wierzchosławice w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Wierzchosławice (wsie Bobrowniki Małe, Rudka i Komorów) i Radłów (wieś Siedlec).

</doc>
<doc id="2815204" url="https://pl.wikipedia.org/wiki?curid=2815204" title="Joniny (gromada)">
Joniny (gromada)

Joniny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Joniny z siedzibą GRN w Joninach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Joniny i Kowalowa ze zniesionej gminy Ryglice w tymże powiecie. Dla gromady ustalono 21 członków gromadzkiej rady narodowej.
31 grudnia 1961 gromadę Joniny zniesiono, a jej obszar włączono do gromady Ryglice.

</doc>
<doc id="2815205" url="https://pl.wikipedia.org/wiki?curid=2815205" title="Falklandczycy">
Falklandczycy

Falklandczycy, potocznie: Kelperzy (ang. "Falklanders", "Falkland Islanders" lub "Kelpers") – grupa etniczna zamieszkująca brytyjskie terytorium zamorskie - Falklandy. Ich duże skupiska znajdują się także w Anglii i Oceanii. 
Są potomkami osadników europejskich (gł. ze Szkocji, Walii, a także Gibraltaru, Skandynawii, Francji i Portugalii). Niewielki odsetek stanowi ludność pochodzenia latynoamerykańskiego (gł. z Chile, Argentyny i Urugwaju), a także imigranci z Wyspy Świętej Heleny. Jest ich ponad 3 tys. Mówią lokalną odmianą języka angielskiego. W przeważającej części wyznają chrześcijaństwo reformowane.

</doc>
<doc id="2815206" url="https://pl.wikipedia.org/wiki?curid=2815206" title="Karwodrza (gromada)">
Karwodrza (gromada)

Karwodrza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Karwodrza z siedzibą GRN w Karwodrzy utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Karwodrza, Zabłędza i Trzemesna ze zniesionej gminy Tuchów w tymże powiecie. Dla gromady ustalono 15 członków gromadzkiej rady narodowej.
31 grudnia 1961 gromadę Karwodrza zniesiono, a jej obszar włączono do nowo utworzonej gromady Tuchów.

</doc>
<doc id="2815207" url="https://pl.wikipedia.org/wiki?curid=2815207" title="Krzyż (gromada w powiecie tarnowskim)">
Krzyż (gromada w powiecie tarnowskim)

Krzyż – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzyż z siedzibą GRN w Krzyżu (obecnie w granicach Tarnowa) utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Krzyż i Pawęzów ze zniesionej gminy Lisia Góra w tymże powiecie. Dla gromady ustalono 27 członków gromadzkiej rady narodowej.
29 lutego 1956 z gromady Krzyż wyłączono przysiółek Zagórze ze wsi Pawęzów o powierzchni 25 ha, 25 a, 29 m2, włączając go do gromady Lisia Góra.
1 stycznia 1958 z gromady Krzyż wyłączono wieś Pawęzów włączając ją do gromady Lisia Góra w tymże powiecie "oprócz" terenów o powierzchni 101 ha, 17 a, 11 m2 stanowiących część przysiółka Kolonia Pawęzowska które włączono do gromady Łęg Tarnowski w tymże powiecie, po czym gromadę Krzyż wyłączono z powiatu tarnowskiego i zniesiono, włączając jej pozostały obszar (odpowiadający wsi Krzyż w jej granicach katastralnych) do Tarnowa (miasta na prawach powiatu)

</doc>
<doc id="2815208" url="https://pl.wikipedia.org/wiki?curid=2815208" title="Łowczów (gromada)">
Łowczów (gromada)

Łowczów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łowczów z siedzibą GRN w Łowczowie utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łowczów i Piotrkowice ze zniesionej gminy Tuchów w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Łowczów przyłączono wsie Meszna Opacka i Meszna Szlachecka ze zniesionej gromady Meszna Opacka.
31 grudnia 1961 gromadę Łowczów zniesiono, a jej obszar włączono do nowo utworzonej gromady Tuchów.

</doc>
<doc id="2815210" url="https://pl.wikipedia.org/wiki?curid=2815210" title="Kelperzy">
Kelperzy



</doc>
<doc id="2815211" url="https://pl.wikipedia.org/wiki?curid=2815211" title="Łukowa (gromada w powiecie tarnowskim)">
Łukowa (gromada w powiecie tarnowskim)

Łukowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łukowa z siedzibą GRN w Łukowej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łukowa, Śmigno i Kobierzyn (bez przysiółka Wychylówka) ze zniesionej gminy Lisia Góra w tymże powiecie. Dla gromady ustalono 20 członków gromadzkiej rady narodowej.
29 lutego 1956 z gromady Łukowa wyłączono przysiółek Zagórze ze wsi Śmigno o powierzchni 9 ha, 50 a, 75 m2, włączając go do gromady Lisia Góra.
Gromadę zniesiono 31 grudnia 1959, a jej obszar włączono do gromad Łęg Tarnowski (wieś Łukowa) i Lisia Góra (wsie Śmigno i Kobierzyn).

</doc>
<doc id="2815212" url="https://pl.wikipedia.org/wiki?curid=2815212" title="Meszna Opacka (gromada)">
Meszna Opacka (gromada)

Meszna Opacka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Meszna Opacka z siedzibą GRN w Mesznie Opackiej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Garbek, Meszna Opacka i Meszna Szlachecka ze zniesionej gminy Tuchów w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Łowczów (wsie Meszna Opacka i Meszna Szlachecka) oraz do miasta Tuchowa (wieś Garbek w jej granicach katastralnych).

</doc>
<doc id="2815213" url="https://pl.wikipedia.org/wiki?curid=2815213" title="Rzuchowa (gromada)">
Rzuchowa (gromada)

Rzuchowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Rzuchowa z siedzibą GRN w Rzuchowej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Rzuchowa, Błonie i Koszyce Małe ze zniesionej gminy Pleśna w tymże powiecie. Dla gromady ustalono 18 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Pleśna (wieś Rzuchowa) i Zbylitowska Góra (wsie Koszyce i Błonie).

</doc>
<doc id="2815214" url="https://pl.wikipedia.org/wiki?curid=2815214" title="Szczepanowice (gromada w powiecie tarnowskim)">
Szczepanowice (gromada w powiecie tarnowskim)

Szczepanowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczepanowice z siedzibą GRN w Szczepanowicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Szczepanowice i Dąbrówka Szczepanowska ze zniesionej gminy Pleśna w tymże powiecie. Dla gromady ustalono 19 członków gromadzkiej rady narodowej.
31 grudnia 1961 gromadę Szczepanowice zniesiono, a jej obszar włączono do gromad Pleśna (wieś Szczepanowice) i Janowice (wieś Dąbrówka Szczepanowska).

</doc>
<doc id="2815216" url="https://pl.wikipedia.org/wiki?curid=2815216" title="Zborowice (gromada)">
Zborowice (gromada)

Zborowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zborowice z siedzibą GRN w Zborowicach utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Zborowice i Pławna ze zniesionej gminy Ciężkowice w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Ciężkowice.

</doc>
<doc id="2815217" url="https://pl.wikipedia.org/wiki?curid=2815217" title="Zbylitowska Góra (gromada)">
Zbylitowska Góra (gromada)

Zbylitowska Góra (od 31 XII 1961 "Zgłobice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zbylitowska Góra z siedzibą GRN w Zbylitowskiej Górze utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Koszyce Wielkie, Zbylitowska Góra i Zgłobice ze zniesionej gminy Mościce w tymże powiecie. Dla gromady ustalono 27 członków gromadzkiej rady narodowej.
31 grudnia 1959 do gromady Zbylitowska Góra przyłączono wsie Koszyce i Błonie ze zniesionej gromady Rzuchowa; z gromady Zbylitowska Góra wyłączono natomiast część obszarów wsi Koszyce Wielkie i Zbylitowska Góra o łącznej powierzchni 251,0552 ha, włączając je do miasta Tarnów w tymże powiecie.
Gromadę Zbylitowska Góra zniesiono 31 grudnia 1961 w związku z przeniesieniem siedziby GRN ze Zbylitowskiej Góry do Zgłobic i przemianowaniem jednostki na "gromada Zgłobice".

</doc>
<doc id="2815218" url="https://pl.wikipedia.org/wiki?curid=2815218" title="Siemiechów (gromada 1954–1961)">
Siemiechów (gromada 1954–1961)

Siemiechów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siemiechów z siedzibą GRN w Siemiechowie utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Siemiechów ze zniesionej gminy Gromnik w tymże powiecie. Dla gromady ustalono 19 członków gromadzkiej rady narodowej.
31 grudnia 1961 gromadę Siemiechów zniesiono, a jej obszar włączono do gromady Brzozowa.
Uwaga: Gromada Siemiechów (o innym składzie) istniała także w latach 1962–72 w powiecie tarnowskim.

</doc>
<doc id="2815219" url="https://pl.wikipedia.org/wiki?curid=2815219" title="Radlna (gromada)">
Radlna (gromada)

Radlna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radlna z siedzibą GRN w Radlnej utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Radlna i Poręba Radlna ze zniesionej gminy Gumniska oraz Świebodzin ze zniesionej gminy Pleśna w tymże powiecie. Dla gromady ustalono 16 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Tarnowiec (wsie Radlna i Poręba Radlna) i Pleśna (wieś Świebodzin).

</doc>
<doc id="2815221" url="https://pl.wikipedia.org/wiki?curid=2815221" title="Łękawica (gromada w powiecie tarnowskim)">
Łękawica (gromada w powiecie tarnowskim)

Łękawica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łękawica z siedzibą GRN w Łękawicy utworzono – jako jedną z 8759 gromad na obszarze Polski – w powiecie tarnowskim w woj. krakowskim, na mocy uchwały nr 30/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Łękawica ze zniesionej gminy Gumniska oraz Łękawka ze zniesionej gminy Tuchów w tymże powiecie. Dla gromady ustalono 22 członków gromadzkiej rady narodowej.
31 grudnia 1961 gromadę Łękawica zniesiono, a jej obszar włączono do gromad Skrzyszów (wieś Łękawica) i Tarnowiec (wieś Łękawka).

</doc>
<doc id="2815223" url="https://pl.wikipedia.org/wiki?curid=2815223" title="Jay Rodriguez">
Jay Rodriguez

Jay Enrique Rodriguez (ur. 29 lipca 1989 w Burnley) – angielski piłkarz hiszpańskiego pochodzenia występujący na pozycji napastnika w angielskim klubie Burnley F.C..
Kariera.
Rodriguez jest wychowankiem Burnley. W pierwszym zespole zadebiutował 29 grudnia 2007 roku w meczu z Bristol City. W styczniu 2008 roku został wypożyczony do pierwszoligowego szkockiego klubu Stirling Albion. Mimo to nadal trenował z Burnley i dojeżdżał na mecze Stirling. W barwach szkockiego zespołu zadebiutował w przegranym 0:3 meczu z Celtikiem w Pucharze Szkocji. 10 czerwca 2012 roku podpisał kontrakt z Southampton.

</doc>
<doc id="2815224" url="https://pl.wikipedia.org/wiki?curid=2815224" title="Bolesław (gromada w powiecie dąbrowskim)">
Bolesław (gromada w powiecie dąbrowskim)

Bolesław – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bolesław z siedzibą GRN w Bolesławiu utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Bolesław, Strojców, Tonie, Świebodzin i Pawłów ze zniesionej gminy Bolesław w tymże powiecie. Dla gromady ustalono 21 członków gromadzkiej rady narodowej.
1 stycznia 1958 z gromady Bolesław wyłączono przysiółek Brzeźnica włączając go do gromady Mędrzechów w tymże powiecie.
31 grudnia 1959 do gromady Bolesław przyłączono obszar zniesionej gromady Samocice oraz wsie Podlipie i Kuzie ze zniesionej gromady Zalipie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Bolesław.

</doc>
<doc id="2815226" url="https://pl.wikipedia.org/wiki?curid=2815226" title="Gręboszów (gromada)">
Gręboszów (gromada)

Gręboszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gręboszów z siedzibą GRN w Gręboszowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Gręboszów, Biskupice, Zawierzbie, Ujście Jezuickie, Okręg, Lubiczko, Wola Gręboszowska i Karsy ze zniesionej gminy Gręboszów w tymże powiecie. Dla gromady ustalono 26 członków gromadzkiej rady narodowej.
31 grudnia 1959 do gromady Gręboszów przyłączono wieś Bieniaszowice ze zniesionej gromady Siedliszowice.
30 czerwca 1960 do gromady Gręboszów przyłączono wieś Borusowa ze zniesionej gromady Borusowa.
31 grudnia 1961 do gromady Gręboszów przyłączono obszar zniesionej gromady Wola Żelichowska.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Gręboszów.

</doc>
<doc id="2815228" url="https://pl.wikipedia.org/wiki?curid=2815228" title="Mędrzechów (gromada)">
Mędrzechów (gromada)

Mędrzechów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Mędrzechów z siedzibą GRN w Mędrzechowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Mędrzechów i Kupienin ze zniesionej gminy Mędrzechów w tymże powiecie. Dla gromady ustalono 16 członków gromadzkiej rady narodowej.
1 stycznia 1958 do gromady Mędrzechów przyłączono przysiółek Brzeźnica z gromady Bolesław w tymże powiecie oraz wsie Wólka Grądzka i Grądy ze zniesionej gromady Wólka Grądzka.
Na mocy uchwały 12/II/59 z 1 kwietnia 1959 do gromady Mędrzechów przyłączono wieś Wólka Mędrzechowska z gromady Skrzynka w tymże powiecie.
30 czerwca 1960 do gromady Mędrzechów przyłączono wsie Odmęt i Wójcina ze zniesionej gromady Delastowice.
31 grudnia 1961 do gromady Mędrzechów przyłączono wieś Skrzynka ze zniesionej gromady Skrzynka.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Mędrzechów.

</doc>
<doc id="2815229" url="https://pl.wikipedia.org/wiki?curid=2815229" title="Ernest Cox">
Ernest Cox

Ernest Frank Guelph Cox (ur. 12 marca 1883 w Wolverhampton, zm. w 1959 w Torquay) – angielski inżynier i przedsiębiorca, właściciel firmy wydobywającej wraki.
Urodził się w rodzinie sukiennika. Szkołę porzucił mając lat trzynaście i zaczął pracować jako uczeń sukiennika. Jako samouk zdobywał wiedzę z bibliotecznych książek.
W wieku siedemnastu lat zaczął pracować w elektrowni i po trzech latach został inżynierem projektującym i prowadzącym budowę elektrowni. Mimo młodego wieku zdobył krajową sławę jako zdolny inżynier i zaproponowano mu pracę w hucie Overton Forge. Wtedy związał się z przemysłem metalowym. 
Od 1913 był współwłaścicielem firmy Cox&amp;Danks, produkującej łuski do amunicji artyleryjskiej. Tommy Danks, kuzyn jego żony, wniósł do firmy potrzebny kapitał, jednak nie zajmował się kierowaniem firmą.
Po wojnie, gdy zapotrzebowanie na amunicję spadło, Cox postanowił zająć się złomowaniem okrętów. Wykupił udziały Danksa, lecz nie zmienił nazwy firmy. W 1921 firma posiadała już stocznię u ujścia Tamizy i zakupiła pancerniki HMS "Erin" i HMS "Orion", które pocięła, sprzedając materiał z pokaźnym zyskiem.
Cox postanowił wziąć udział w wydobywaniu wraków okrętów niemieckich samozatopionych w Scapa Flow. Admiralicja brytyjska sprzedawała prawa do podniesienia wraków po 250 funtów za niszczyciel i 1000 funtów za krążownik liniowy. Cox kupił prawa do wydobycia 26 niszczycieli i dwóch krążowników.
Pierwszym okrętem podniesionym przez firmę Cox&amp;Danks był torpedowiec V 70. Po wydobyciu nie został pocięty, lecz przerobiona na statek warsztatowy do użytku firmy. Mimo dobrego tempa wydobywania i sukcesów w podnoszeniu dużych okrętów, przedsiębiorstwo ponosiło straty, głównie ze względu na niską cenę złomu. Po 8 latach działalności, straciwszy około 10 tysięcy funtów, firma wycofała się z prac w Scapa Flow.
Mimo że wcześniej nie był związany z pracami podwodnymi, działania w Scapa Flow i sukcesy tam odniesione (podnoszono krążowniki z głębokości 30 metrów) uczyniły z Coxa autorytet w branży. Nazywano go „człowiekiem, który kupił niemiecką flotę”. Ostatnią pracę przy wydobywaniu wraków zakończył w 1941. 
Ernest Cox był odznaczony Orderem Imperium Brytyjskiego i Orderem Łaźni.

</doc>
<doc id="2815230" url="https://pl.wikipedia.org/wiki?curid=2815230" title="Olesno (gromada w powiecie dąbrowskim)">
Olesno (gromada w powiecie dąbrowskim)

Olesno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olesno z siedzibą GRN w Oleśnie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Olesno, Swarzów i Podborze ze zniesionej gminy Dąbrowa oraz Adamierz i Dąbrówka Gorzycka ze zniesionej gminy Otfinów w tymże powiecie. Dla gromady ustalono 24 członków gromadzkiej rady narodowej.
1 stycznia 1958 do gromady Olesno przyłączono wieś Dąbrówki Breńskie ze zniesionej gromady Wólka Grądzka.
31 grudnia 1959 do gromady Olesno przyłączono obszar zniesionej gromady Ćwików.
30 czerwca 1960 do gromady Olesno przyłączono wieś Zalipie z gromady Wola Żelichowska.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Olesno.

</doc>
<doc id="2815231" url="https://pl.wikipedia.org/wiki?curid=2815231" title="ATP World Tour 2013">
ATP World Tour 2013

ATP World Tour 2013 – sezon profesjonalnych męskich turniejów tenisowych organizowanych przez Association of Tennis Professionals w 2013 roku. ATP World Tour 2013 obejmuje "turnieje wielkoszlemowe" (organizowane przez International Tennis Federation), turnieje rangi "ATP World Tour Masters 1000", "ATP World Tour 500", "ATP World Tour 250", zawody "Pucharu Davisa" (organizowane przez ITF) oraz "ATP World Tour Finals".

</doc>
<doc id="2815233" url="https://pl.wikipedia.org/wiki?curid=2815233" title="Otfinów (gromada)">
Otfinów (gromada)

Otfinów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Otfinów z siedzibą GRN w Otfinowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Otfinów, Goruszów, Pierszyce, Gorzyce i Kłyż ze zniesionej gminy Otfinów oraz Pasieka Otfinowska ze zniesionej gminy Wietrzychowice w tymże powiecie. Dla gromady ustalono 27 członków gromadzkiej rady narodowej.
1 stycznia 1958 do gromady Otfinów przyłączono wsie Nieciecza i Czyżów ze zniesionej gromady Nieciecza.
31 grudnia 1959 do gromady Otfinów przyłączono wsie Siedliszowice i Janikowice ze zniesionej gromady Siedliszowice.
1 stycznia 1969 do gromady Otfinów przyłączono wieś Podlesie Dębowe ze zniesionej gromady Odporyszów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 utworzono gminę Otfinów.

</doc>
<doc id="2815234" url="https://pl.wikipedia.org/wiki?curid=2815234" title="Błogosławiona Eugenia">
Błogosławiona Eugenia

Zobacz też:

</doc>
<doc id="2815235" url="https://pl.wikipedia.org/wiki?curid=2815235" title="Bł. Eugenia">
Bł. Eugenia



</doc>
<doc id="2815236" url="https://pl.wikipedia.org/wiki?curid=2815236" title="Święta Eugenia">
Święta Eugenia



</doc>
<doc id="2815237" url="https://pl.wikipedia.org/wiki?curid=2815237" title="Św. Eugenia">
Św. Eugenia



</doc>
<doc id="2815238" url="https://pl.wikipedia.org/wiki?curid=2815238" title="Radgoszcz (gromada w powiecie dąbrowskim)">
Radgoszcz (gromada w powiecie dąbrowskim)

Radgoszcz – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radgoszcz z siedzibą GRN w Radgoszczy utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Radgoszcz i Żdżary ze zniesionej gminy Radgoszcz w powiecie dąbrowskim w woj. krakowskim "oraz" przysiółek Załuże z dotychczasowej gromady Dulcza Mała ze zniesionej gminy Radomyśl Wielki w powiecie mieleckim w woj. rzeszowskim. Dla gromady ustalono 27 członków gromadzkiej rady narodowej.
1 marca 1959 do gromady Radgoszcz przyłączono wieś Małec z gromady Zabrnie w tymże powiecie.
1 stycznia 1969 do gromady Radgoszcz przyłączono obszar zniesionej gromady Luszowice.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Radgoszcz.

</doc>
<doc id="2815239" url="https://pl.wikipedia.org/wiki?curid=2815239" title="Szczucin (gromada)">
Szczucin (gromada)

Szczucin – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szczucin z siedzibą GRN w Szczucinie (wówczas wsi) utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Szczucin, Lubasz, Łęka Szczucińska, Łęka Żabiecka i Świdrówka ze zniesionej gminy Szczucin w tymże powiecie. Dla gromady ustalono 27 członków gromadzkiej rady narodowej.
30 czerwca 1960 do gromady Borki przyłączono wsie Delastowice i Laskówka Delastowska ze zniesionej gromady Delastowice oraz wieś Dąbrowica ze zniesionej gromady Dąbrowica.
31 grudnia 1961 do gromady Szczucin przyłączono obszar zniesionej gromady Zabrnie.
1 stycznia 1969 do gromady Szczucin przyłączono wieś Radwan ze zniesionej gromady Smęgorzów.
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Szczucin.

</doc>
<doc id="2815241" url="https://pl.wikipedia.org/wiki?curid=2815241" title="Wietrzychowice (gromada)">
Wietrzychowice (gromada)

Wietrzychowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wietrzychowice z siedzibą GRN w Wietrzychowicach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wietrzychowice, Miechowice Wielkie, Sikorzyce i Miechowice Małe ze zniesionej gminy Wietrzychowice w tymże powiecie. Dla gromady ustalono 24 członków gromadzkiej rady narodowej.
30 czerwca 1960 do gromady Wietrzychowice przyłączono obszar zniesionej gromady Jadowniki Mokre.
31 grudnia 1961 do gromady Wietrzychowice przyłączono obszar zniesionej gromady Dęblin (Demblin).
Gromada przetrwała do końca 1972 roku, czyli do kolejnej reformy gminnej. 1 stycznia 1973 reaktywowano gminę Wietrzychowice.

</doc>
<doc id="2815242" url="https://pl.wikipedia.org/wiki?curid=2815242" title="Borki (gromada w powiecie dąbrowskim)">
Borki (gromada w powiecie dąbrowskim)

Borki – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borki z siedzibą GRN w Borkach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Borki, Maniów i Wola Szczucińska ze zniesionej gminy Szczucin w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Borki przyłączono obszar zniesionej gromady Słupiec.
30 czerwca 1960 do gromady Borki przyłączono wieś Załuże ze zniesionej gromady Dąbrowica.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815243" url="https://pl.wikipedia.org/wiki?curid=2815243" title="Magdalena Ujma (historyczka)">
Magdalena Ujma (historyczka)

Magdalena Ujma (ur. 1959 w Opolu) – polska historyczka, politolożka specjalizująca się w historii Polski epoki nowożytnej, historii Polski XVI–XVII wieku; nauczyciel akademicki, związana z Uniwersytetem Opolskim.
Życiorys.
Urodziła się w 1959 w Opolu, z którym związała swoją przyszłość rodzinną i zawodową. Po ukończeniu szkoły średniej i pomyślnie zdanym egzaminie maturalnym rozpoczęła studia historyczne w Wyższej Szkole Pedagogicznej im. Powstańców Śląskich w Opolu. W 1984 obroniła pracę magisterską poświęconą konfliktowi Akademii Krakowskiej i Zakonu Jezuitów w drugiej połowie XVI i w pierwszej połowie XVII wieku. W 1987 roku została zatrudniona w Instytucie Historii WSP w Opolu jako asystent.
W 1994 Rada Wydziału Filologiczno-Historycznego Uniwersytetu Opolskiego nadała jej stopień naukowy doktora nauk humanistycznych w zakresie historii na podstawie pracy pt. "Sejmik lubelski w latach 1572–1696", napisanej pod kierunkiem prof. Anny Filipczak-Kocur. Po doktoracie pracowała jako adiunkt w Katedrze Historii Nowożytnej Instytutu Historii UO, za temat swoich badań przyjmując organizacyjne i gospodarcze funkcjonowanie dóbr Jana III Sobieskiego. W 2005 otrzymała stopień naukowy doktora habilitowanego nauk humanistycznych w zakresie historii o specjalności historia nowożytna Polski. Obecnie jest profesorem nadzwyczajnym w Zakładzie Historii Nowożytnej w Instytucie Historii UO.
Dorobek naukowy.
Magdalena Ujma jest autorką kilku artykułów charakteryzujących środowisko kulturowe dóbr rodziny Sobieskich. Na pograniczu problematyki gospodarczej i politycznej pozostają jej badania nad klientelą Jana Sobieskiego i jego rodziny. Od kilku lat ważne miejsce w jej badaniach zajmuje analiza relacji prasy francuskiej, dzięki której możliwa stała się charakterystyka wybranych problemów polityki wewnętrznej i zagranicznej Rzeczypospolitej w XVII–XVIII wieku, widzianych oczami Francuzów. Do jej najważniejszych publikacji naukowych należą m.in.:

</doc>
<doc id="2815244" url="https://pl.wikipedia.org/wiki?curid=2815244" title="Zalipie (gromada)">
Zalipie (gromada)

Zalipie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zalipie z siedzibą GRN w Zalipiu utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Zalipie, Podlipie i Kuzie oraz przysiółek Niwki z dotychczasowej gromady Pilcza Żelichowska ze zniesionej gminy Bolesław w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Wola Żelichowska (wieś Zalipie) i Bolesław (wsie Podlipie i Kuzie).
"Zobacz też:" gromada Zalipie Dolne

</doc>
<doc id="2815245" url="https://pl.wikipedia.org/wiki?curid=2815245" title="Rhoticity">
Rhoticity



</doc>
<doc id="2815246" url="https://pl.wikipedia.org/wiki?curid=2815246" title="Zabrnie (gromada)">
Zabrnie (gromada)

Zabrnie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zabrnie z siedzibą GRN w Zabrniu utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Zabrnie, Brzezówka i Suchy Grunt ze zniesionej gminy Szczucin oraz Małec ze zniesionej gminy Radgoszcz w tymże powiecie. Dla gromady ustalono 21 członków gromadzkiej rady narodowej.
1 marca 1959 z gromady Zabrnie wyłączono wieś Małec włączając ją do gromady Radgoszcz w tymże powiecie.
31 grudnia 1961 gromadę Zabrnie zniesiono, a jej obszar włączono do gromady Szczucin.

</doc>
<doc id="2815247" url="https://pl.wikipedia.org/wiki?curid=2815247" title="Wólka Grądzka (gromada)">
Wólka Grądzka (gromada)

Wólka Grądzka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wólka Grądzka z siedzibą GRN w Wólce Grądzkiej utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Grądy, Wólka Grądzka i Dąbrówki Breńskie ze zniesionej gminy Mędrzechów w tymże powiecie. Dla gromady ustalono 19 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad Mędrzechów (wsie Wólka Grądzka i Grądy) i Olesno (wieś Dąbrówki Breńskie).

</doc>
<doc id="2815248" url="https://pl.wikipedia.org/wiki?curid=2815248" title="Wola Żelichowska (gromada)">
Wola Żelichowska (gromada)

Wola Żelichowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wola Żelichowska z siedzibą GRN w Woli Żelichowskiej utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Żelichów, Wola Żelichowska i Zapasternicze ze zniesionej gminy Gręboszów w tymże powiecie. Dla gromady ustalono 11 członków gromadzkiej rady narodowej.
31 grudnia 1959 do gromady Wola Żelichowska przyłączono wieś Zalipie ze zniesionej gromady Zalipie.
30 czerwca 1960 do gromady Wola Żelichowska przyłączono wsie Hubenice i Kozłów ze zniesionej gromady Borusowa; z gromady Wola Żelichowska wyłączono natomiast wieś Zalipie włączając ją do gromady Olesno.
31 grudnia 1961 gromadę Wola Żelichowska zniesiono, a jej obszar włączono do gromady Gręboszów.

</doc>
<doc id="2815249" url="https://pl.wikipedia.org/wiki?curid=2815249" title="Wielopole (gromada w powiecie dąbrowskim)">
Wielopole (gromada w powiecie dąbrowskim)

Wielopole – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wielopole z siedzibą GRN w Wielopolu utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Wielopole i Oleśnica ze zniesionej gminy Dąbrowa w tymże powiecie. Dla gromady ustalono 11 członków gromadzkiej rady narodowej.
31 grudnia 1961 gromadę Wielopole zniesiono, a jej obszar włączono do nowo utworzonej gromady Dąbrowa Tarnowska.

</doc>
<doc id="2815250" url="https://pl.wikipedia.org/wiki?curid=2815250" title="Błogosławiony Augustyn">
Błogosławiony Augustyn



</doc>
<doc id="2815251" url="https://pl.wikipedia.org/wiki?curid=2815251" title="Bł. Augustyn">
Bł. Augustyn



</doc>
<doc id="2815252" url="https://pl.wikipedia.org/wiki?curid=2815252" title="Szarwark (gromada)">
Szarwark (gromada)

Szarwark – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szarwark z siedzibą GRN w Szarwarku utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Szarwark i Lipiny ze zniesionej gminy Dąbrowa w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę Szarwark zniesiono, a jej obszar włączono do nowo utworzonej gromady Dąbrowa Tarnowska.

</doc>
<doc id="2815253" url="https://pl.wikipedia.org/wiki?curid=2815253" title="Smęgorzów (gromada)">
Smęgorzów (gromada)

Smęgorzów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Smęgorzów z siedzibą GRN w Smęgorzowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Smęgorzów i Gruszów Mały ze zniesionej gminy Dąbrowa oraz Sutków ze zniesionej gminy Radgoszcz w tymże powiecie. Dla gromady ustalono 21 członków gromadzkiej rady narodowej.
31 grudnia 1961 z gromady Smęgorzów wyłączono wieś Gruszów Mały włączając ją do nowo utworzonej gromady Dąbrowa Tarnowska.
31 grudnia 1961 do gromady Smęgorzów przyłączono wieś Radwan ze zniesionej gromady Skrzynka.
Gromadę zniesiono 1 stycznia 1969, a jej obszar włączono do gromad Dąbrowa Tarnowska (wsie Smęgorzów i Sutków) i Szczucin (wieś Radwan).

</doc>
<doc id="2815254" url="https://pl.wikipedia.org/wiki?curid=2815254" title="Słupiec (gromada w powiecie dąbrowskim)">
Słupiec (gromada w powiecie dąbrowskim)

Słupiec – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Słupiec z siedzibą GRN w Słupcu utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Słupiec ze zniesionej gminy Szczucin w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Borki.

</doc>
<doc id="2815255" url="https://pl.wikipedia.org/wiki?curid=2815255" title="Skrzynka (gromada)">
Skrzynka (gromada)

Skrzynka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skrzynka z siedzibą GRN w Skrzynce utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Skrzynka, Radwan i Wólka Mędrzechowska ze zniesionej gminy Mędrzechów w tymże powiecie. Dla gromady ustalono 18 członków gromadzkiej rady narodowej.
Na mocy uchwały 12/II/59 z 1 kwietnia 1959 z gromady Skrzynka wyłączono wieś Wólka Mędrzechowska włączając ją do gromady Mędrzechów w tymże powiecie.
31 grudnia 1961 gromadę Skrzynka zniesiono, a jej obszar włączono do gromad Mędrzechów (wieś Skrzynka) i Smęgorzów (wieś Radwan).

</doc>
<doc id="2815257" url="https://pl.wikipedia.org/wiki?curid=2815257" title="Siedliszowice (gromada)">
Siedliszowice (gromada)

Siedliszowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siedliszowice z siedzibą GRN w Siedliszowicach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Siedliszowice i Janikowice ze zniesionej gminy Otfinów oraz Bieniaszowice ze zniesionej gminy Gręboszów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad Otfinów (wsie Siedliszowice i Janikowice) i Gręboszów (wieś Bieniaszowice).

</doc>
<doc id="2815258" url="https://pl.wikipedia.org/wiki?curid=2815258" title="Samocice (gromada)">
Samocice (gromada)

Samocice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Samocice z siedzibą GRN w Samocicach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Samocice i Kanna ze zniesionej gminy Bolesław w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Bolesław.

</doc>
<doc id="2815259" url="https://pl.wikipedia.org/wiki?curid=2815259" title="Odporyszów (gromada)">
Odporyszów (gromada)

Odporyszów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Odporyszów z siedzibą GRN w Odporyszowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Odporyszów, Morzychna i Sieradza ze zniesionej gminy Dąbrowa w tymże powiecie. Dla gromady ustalono 17 członków gromadzkiej rady narodowej.
1 stycznia 1958 do gromady Odporyszów przyłączono wieś Podlesie Dębowe ze zniesionej gromady Nieciecza.
31 grudnia 1961 do gromady Odporyszów przyłączono wieś Chorążec ze znoszonej gromady Brnik.
Gromadę zniesiono 1 stycznia 1969, a jej obszar włączono do gromad Dąbrowa Tarnowska (wsie Chorążec, Morzychna, Odporyszów i Sieradza) i Otfinów (wieś Podlesie Dębowe).

</doc>
<doc id="2815260" url="https://pl.wikipedia.org/wiki?curid=2815260" title="Nieczajna (gromada w powiecie dąbrowskim)">
Nieczajna (gromada w powiecie dąbrowskim)

Nieczajna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nieczajna z siedzibą GRN w "Nieczajnej" (obecnie są to dwie oddzielne wsie – Nieczajna Górna i Nieczajna Dolna) utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Nieczajna i Gruszów Wielki ze zniesionej gminy Radgoszcz w tymże powiecie. Dla gromady ustalono 27 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Dąbrowa Tarnowska.

</doc>
<doc id="2815261" url="https://pl.wikipedia.org/wiki?curid=2815261" title="Wooden Soul">
Wooden Soul

Wooden Soul – debiutancki solowy album polskiego kontrabasisty jazzowego Jacka Niedzieli, 
nagrany przy współudziale brata, pianisty Wojciecha Niedzieli i znanych muzyków jazzowych. Wszystkie kompozycje na płycie są autorstwa Jacka Niedzieli (oprócz "God Bless the Child" (Billie Holiday, Adam Herzog)
i "And I Love Her" (Paul McCartney). Nagrania (oprócz "And I Love Her") zarejestrowane zostały w Studiu Polskiego Radia w Opolu w 1992. CD wydany został w 1994 przez wytwórnię Polonia Records.

</doc>
<doc id="2815262" url="https://pl.wikipedia.org/wiki?curid=2815262" title="Nieciecza (gromada)">
Nieciecza (gromada)

Nieciecza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nieciecza z siedzibą GRN w Niecieczy utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Nieciecza, Czyżów i Podlesie Dębowe ze zniesionej gminy Otfinów w tymże powiecie. Dla gromady ustalono 9 członków gromadzkiej rady narodowej.
Gromadę zniesiono 1 stycznia 1958, a jej obszar włączono do gromad Otfinów (wsie Nieciecza i Czyżów) i Odporyszów (wieś Podlesie Dębowe).

</doc>
<doc id="2815263" url="https://pl.wikipedia.org/wiki?curid=2815263" title="Luszowice (gromada)">
Luszowice (gromada)

Luszowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Luszowice z siedzibą GRN w Luszowicach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Luszowice i Smyków ze zniesionej gminy Radgoszcz w tymże powiecie. Dla gromady ustalono 24 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Radgoszcz.

</doc>
<doc id="2815265" url="https://pl.wikipedia.org/wiki?curid=2815265" title="Demblin (gromada)">
Demblin (gromada)

Demblin (alt. "Dęblin") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Demblin z siedzibą GRN w Demblinie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Demblin, Wola Rogowska, Nowopole, Pałuszyce i Jagodniki ze zniesionej gminy Wietrzychowice w tymże powiecie. Dla gromady ustalono 14 członków gromadzkiej rady narodowej.
31 grudnia 1961 gromadę Dęblin (sic!) zniesiono, a jej obszar włączono do gromady Wietrzychowice.

</doc>
<doc id="2815266" url="https://pl.wikipedia.org/wiki?curid=2815266" title="Delastowice (gromada)">
Delastowice (gromada)

Delastowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Delastowice z siedzibą GRN w Delastowicach utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Delastowice, Laskówka Delastowska, Odment i Wójcina ze zniesionej gminy Mędrzechów w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad Szczucin (wsie Delastowice i Laskówka Delastowska) i Mędrzechów (wsie Odmęt i Wójcina).

</doc>
<doc id="2815268" url="https://pl.wikipedia.org/wiki?curid=2815268" title="Gwiazda za Wojnę 1939-1945">
Gwiazda za Wojnę 1939-1945



</doc>
<doc id="2815269" url="https://pl.wikipedia.org/wiki?curid=2815269" title="Ćwików (gromada)">
Ćwików (gromada)

Ćwików – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ćwików z siedzibą GRN w Ćwikowie utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Ćwików i Pilcza Żelichowska (bez przysiółka Niwki) ze zniesionej gminy Bolesław w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Olesno.

</doc>
<doc id="2815270" url="https://pl.wikipedia.org/wiki?curid=2815270" title="Brnik (gromada)">
Brnik (gromada)

Brnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Brnik z siedzibą GRN w Brniku utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Żelazówka, Laskówka Chorąska, Chorążec i Brnik ze zniesionej gminy Dąbrowa w tymże powiecie. Dla gromady ustalono 19 członków gromadzkiej rady narodowej.
31 grudnia 1961 z gromady Brnik wyłączono wieś Chorążec włączając ją do gromady Odporyszów, po czym gromadę Brnik zniesiono a jej (pozostały) obszar włączono do nowo utworzonej gromady Dąbrowa Tarnowska.

</doc>
<doc id="2815271" url="https://pl.wikipedia.org/wiki?curid=2815271" title="Borusowa (gromada)">
Borusowa (gromada)

Borusowa – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borusowa z siedzibą GRN w Borusowej utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Borusowa, Hubenice i Kozłów ze zniesionej gminy Gręboszów w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad Gręboszów (wieś Borusowa) i Wola Żelichowska (wsie Hubenice i Kozłów).

</doc>
<doc id="2815272" url="https://pl.wikipedia.org/wiki?curid=2815272" title="Dąbrowica (gromada w powiecie dąbrowskim)">
Dąbrowica (gromada w powiecie dąbrowskim)

Dąbrowica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrowica z siedzibą GRN w Dąbrowicy utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki weszły obszary dotychczasowych gromad Dąbrowica i Załuże ze zniesionej gminy Szczucin w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad Szczucin (wieś Dąbrowica) i Borki (wieś Załuże).

</doc>
<doc id="2815273" url="https://pl.wikipedia.org/wiki?curid=2815273" title="Beata Gaj">
Beata Gaj

Beata Maria Gaj (ur. 8 września 1970 r. w Katowicach) – filolog polska i klasyczna, specjalizująca się w literaturoznawstwie, neolatynistyce, historii starożytnej, historii Śląska; tłumaczka, nauczyciel akademicki, związana z uniwersytetami w Warszawie, Katowicach i Opolu.
Życiorys.
Urodziła się w 1970 roku w Katowicach. Po ukończeniu szkoły podstawowej kontynuowała naukę w II Liceum Ogólnokształcącym im. Emilii Plater w Sosnowcu, które ukończyła w 1989 roku. Wówczas rozpoczęła studia na kierunku filologia klasyczna na Uniwersytecie Jagiellońskim w Krakowie, które ukończyła magisterium w 1995 roku. W międzyczasie w latach 1993-1995 zatrudniła się jako wykładowca w języku angielskim języków: łacińskiego oraz greckiego w VI Liceum Ogólnokształcącym w Krakowie, stowarzyszonym z UNESCO.
W latach 1997–2000 przeniosła się do Katowic, gdzie do 2003 roku ukończyła studia podyplomowe z zakresu filologii polskiej na Uniwersytecie Śląskim. W 1998 roku podjęła także studia doktoranckie na tej samej uczelni. W 2003 roku Rada Wydziału Filologicznego UŚ nadała jej stopień naukowy doktora nauk humanistycznych w zakresie literaturoznawstwa o specjalności filologia klasyczna na podstawie pracy pt. "Inspiracje retoryczne w kulturze literackiej dawnego Śląska (XVI-XVIII wiek)", napisanej pod kierunkiem prof. Józefa Budzyńskiego. Obecnie prowadzi badania nad starożytną historiografią i kontynuuje studia neolatynistyczne oraz historyczne.
W 2003 roku związała się z Uniwersytetem Opolskim, zostając adiunktem w Katedrze Cywilizacji Śródziemnomorskiej Instytutu Historii UO. W 2011 roku uzyskała stopień naukowy doktora habilitowanego nauk humanistycznych w zakresie literaturoznawstwa na podstawie rozprawy nt. "Ślązaczka. Pomiędzy rustica grossa i Pallas Silesiae – portret kobiety w literaturze łacińskiego Śląska". Od roku 2014 pracuje na stanowisku profesora nadzwyczajnego w Instytucie Filologii Klasycznej i Kulturoznawstwa Uniwersytetu Kardynała Stefana Wyszyńskiego w Warszawie. Jest członkiem najstarszego polskiego towarzystwa naukowego: Polskiego Towarzystwa Filologicznego (sekretarz Koła Opolskiego). Działa także w Polskim Towarzystwie Retorycznym oraz Komisji Historycznoliterackiej PAN Oddział w Katowicach. Współpracuje również z Polskim Towarzystwem Historycznym oraz z Wolfson College w Cambridge i z The Ioannou Centre For Classical and Byzantine Studies w Oxford.
Mieszka z rodziną w Strzelcach Opolskich.
Dorobek naukowy.
Do jej najważniejszych publikacji naukowych należą m.in.:

</doc>
<doc id="2815274" url="https://pl.wikipedia.org/wiki?curid=2815274" title="Jadowniki Mokre (gromada)">
Jadowniki Mokre (gromada)

Jadowniki Mokre – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jadowniki Mokre z siedzibą GRN w Jadownikach Mokrych utworzono – jako jedną z 8759 gromad na obszarze Polski – w powiecie dąbrowskim w woj. krakowskim, na mocy uchwały nr 21/IV/54 WRN w Krakowie z dnia 6 października 1954. W skład jednostki wszedł obszar dotychczasowej gromady Jadowniki Mokre ze zniesionej gminy Wietrzychowice w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 30 czerwca 1960, a jej obszar włączono do gromad gromady Wietrzychowice.

</doc>
<doc id="2815278" url="https://pl.wikipedia.org/wiki?curid=2815278" title="Jazzowe Poetycje">
Jazzowe Poetycje

Jazzowe Poetycje – drugi solowy album polskiego kontrabasisty jazzowego Jacka Niedzieli, 
nagrany z udziałem wokalistów: Anny Marii Jopek i Janusza Szroma. 
Wszystkie kompozycje na płycie są autorstwa Jacka Niedzieli (jedynie "Śpiący jednorożec", "Oczekiwanie" i "Jest cała ziemia samotności" są autorstwa Wojciecha Niedzieli). Nagrania zarejestrowane zostały w październiku 1995 w Opolu. Realizatorem był Marek "Kolumb" Jabłoński. CD wydany został w 1996 przez wytwórnię Koch International.

</doc>
<doc id="2815279" url="https://pl.wikipedia.org/wiki?curid=2815279" title="Dan Gawrecki">
Dan Gawrecki

Dan Gawrecki (ur. 23 grudnia 1943 we Frydku) – czeski historyk, specjalizujący się w historii najnowszej; nauczyciel akademicki, związany z śląskimi uniwersytetami w Czechach i Polsce.
Życiorys.
Urodził się w 1943 roku w Frydku na obecnym czeskim Śląsku. Po ukończeniu szkoły elementarnej, a następnie średniej podjął studia na Uniwersytecie Palackiego w Ołomuńcu, gdzie studiował historię i filologię rosyjską, uzyskując tytuł magistra w 1965 roku. Bezpośrednio po tym został zatrudniony na swojej macierzystej uczelni jako asystent (do 1968 roku), jednocześnie pisząc pracę doktorską, którą obronił w 1969 roku, uzyskując stopień naukowy doktora (PhDr) na podstawie pracy pt. "Bund der Deutschen und Sudetendeutsche Partei".
W 1968 roku znalazł zatrudnienie w Śląskim Oddziale Czechosłowackiej Akademii Nauk w Opawie, gdzie kolejno pełnił funkcję adiunkta (do 1973 roku), kierownika wydziału (do 1983 roku), zastępcy dyrektora (do 1988 roku) i dyrektora (do 1991 roku). Poza tym był redaktorem naczelnym czasopisma "Slezský sborník", wydawanego przez ten oddział Czechosłowackiej Akademii Nauk w latach 1974-2001.
W 1977 roku w siedzibie Czechosłowackiej Akademii Nauk w Pradze otrzymał tytuł naukowy kandydata nauk (Csc.) na podstawie rozprawy nt. "Německé obranné spolky v habsburské monarchii a ČSR 1880-1938 (Niemieckie stowarzyszenia obronne na terenach Austro-Węgier i Czechosłowacji 1880-1938)".
W 1993 roku rozpoczął działalność dydaktyczną w Uniwersytecie Śląskim w Opawie (do 30 czerwca 2008 roku). Pięć lat później uzyskał kolejny tytuł naukowy doktora habilitowanego na podstawie pracy pt. "Politické a národnostní poměry v Těšínském Slezsku 1918-1938 (Stosunki polityczne i narodowościowe na Śląsku Cieszyńskim 1918-1938)", który nadała mu Rada Wydziału Filozoficznego Uniwersytetu Komeńskiego w Bratysławie. Na opawskiej uczelni wchodził m.in. w składy Rad Wydziałów. Był także redaktorem naczelnym kwartalnika "Acta historica et museologia Universitatis Silesianae Opaviensis" oraz przewodniczącym rady studiów doktoranckich (2000-2008), a także promotor 20 prac doktorskich. Ponadto w latach 1994-2008 był dyrektorem Instytutu Historii i Muzeologii Uniwersytetu Opawskiego.
Swoje związki z polskimi uczelniami rozpoczął w 1999 roku zostając członkiem Rady Naukowej Uniwersytetu Śląskiego w Katowicach. W 2006 roku prezydent Polski Lech Kaczyński nadał mu tytuł profesora nauk humanistycznych w Warszawie. Od 1 października 2007 roku jest zatrudniony w Instytucie Historii Uniwersytetu Opolskiego na stanowisku profesora nadzwyczajnego, gdzie prowadzi następujące przedmioty: proces kształtowania się pograniczy w Europie Środkowej, rozwój parlamentaryzmu w Europie od schyłku XVIII wieku do I wojny światowej, historia powszechna XIX wieku, modernizacja Śląska w XIX wieku, wykład monograficzny, proseminarium XIX/XX wieku oraz seminarium licencjackie.
Wybrane publikacje.
Do jego najważniejszych publikacji należą:

</doc>
<doc id="2815281" url="https://pl.wikipedia.org/wiki?curid=2815281" title="Krzysztof Cybulski (grafik)">
Krzysztof Cybulski (grafik)

Krzysztof Cybulski (ur. 16 maja 1964, zm. 26 czerwca 2012) – polski grafik, ilustrator, pedagog gdańskiej ASP.
Życiorys.
Ukończył studia na Wydziale Malarstwa i Grafiki Akademii Sztuk Pięknych w Gdańsku; w pracowni grafiki użytkowej prof. Zdzisława Walickiego i pracowni grafiki warsztatowej prof. Czesława Tumielewicza. Pracował w Katerze Grafiki Warsztatowej gdańskiej ASP. Zajmował się grafiką warsztatową, ilustracją oraz projektowaniem graficznym. Artysta został pochowany na Cmentarzu Srebrzysko w Gdańsku (rejon IX, taras IV, rząd 1, grób 67).
Wystawy.
Wystawy indywidualne:
Wystawach zbiorowych w kraju (do 2002 roku):
Wystawach zbiorowe za granicą (do 2002 roku):

</doc>
<doc id="2815284" url="https://pl.wikipedia.org/wiki?curid=2815284" title="Powiat kopyski">
Powiat kopyski

Powiat lub ujezd kopyski (ros. Копысский уезд) – dawny powiat guberni mohylewskiej, istniejący w latach 1777–1796 i 1802–1861. Stolicą powiatu było miasto Kopyś. W 1861 r. zarząd powiatu przeniesiono do Horek, a terytorium jednostki administracyjnej podzielono między powiaty horecki, orszański i sienneński.
Powiat kopyski zajmował powierzchnię 2 487 wiorst kwadratowych. Zamieszkany był przez ponad 122 tys. osób.

</doc>
<doc id="2815286" url="https://pl.wikipedia.org/wiki?curid=2815286" title="Radiostacja Wolna Rosja">
Radiostacja Wolna Rosja

Radiostacja "Wolna Rosja" (ros. Pадиостанция "Свободная Россия") – stacja radiowa Ludowo-Pracowniczego Związku Solidarystów Rosyjskich podczas zimnej wojny.
Radiostacja zaczęła działać w grudniu 1950. Utworzyli ją działacze emigracyjnego Związku Ludowo-Pracowniczego Solidarystów Rosyjskich (NTS). Był to nieduży nadajnik radiowy o mocy 38 W, zainstalowany w samochodzie. Obsługiwały go 2 osoby; jedna pełniła funkcję lektora i kierowcy, druga zajmowała się sprawami techmicznymi. Po dotarciu na miejsce nadawania, rozkładano anteny na okolicznych drzewach. Początkowo moc i zasięg radiostacji były nieduże. Od wiosny 1953 wykorzystywano mocniejszy nadajnik radiowy na 2 krytych ciężarówkach. Przewożono na nich też agregat prądotwórczy oraz zestaw części zamiennych i narzędzi. Zwiększyła się liczba osób przeznaczonych do obsługi radiostacji. Powstała stała redakcja i studia radiowe. Dzięki temu zwiększono ilość nadawanych audycji radiowych. Do zadań radiostacji należało: informowanie słuchaczy na terytorium ZSRR o polityce i życiu w ich kraju, instruowanie opozycji antysowieckiej i przekazywanie jej zadań, działanie w kierunku zjednoczenia różnych grup opozycyjnych, utrzymywanie kontaktu pomiędzy kierownictwem NTS i członkami organizacji działającymi nielegalnie w Związku Sowieckim, przekazywanie informacji o nauce Cerkwi prawosławnej. Podczas powstania węgierskiego w 1956 nadawano audycje nieprzerwanie przez 24 godziny na dobę, nie tylko po rosyjsku, ale też po węgiersku. Rosnący wpływ radiostacji Wolna Rosja doprowadził do kontrakcji ze strony Sowietów. Po pierwsze, zagłuszano audycje na terytorium ZSRR. Poza tym przeprowadzono w RFN akcje terrorystyczne. Latem 1958 agenci KGB wysadzili w powietrze pomieszczenie dla obsługi i służby obserwacyjnej radiostacji w miasteczku Sprendlingen. Latem 1963 w rejonie studia radiowego wybuchły kolejne podłożone bomby. Nie udało się jednak dzięki temu zlikwidować radiostacji. Dopiero dyplomatyczne interwencje ZSRR zmusiły władze zachodnioniemieckie do zamknięcia radiostacji w 1972.

</doc>
<doc id="2815299" url="https://pl.wikipedia.org/wiki?curid=2815299" title="Kongres o Prawa i Wolność w Rosji">
Kongres o Prawa i Wolność w Rosji

Kongres o Prawa i Wolność w Rosji (ros. Конгресс за Права и Свободу в России) – międzynarodowa konferencja emigracji rosyjskiej w Hadze wiosną 1957 r.
W październiku 1956 r. kierownictwo Związku Ludowo-Pracowniczego Rosyjskich Solidarystów (NTS) ogłosiło apel do emigracyjnych organizacji rosyjskich w sprawie zorganizowania Kongresu o Prawa i Wolność w Rosji. Było to związane z ogłoszeniem przez Nikitę S. Chruszczowa na XX Zjeździe KPZR w lutym tego roku referatu "O kulcie jednostki i jego następstwach", który rozpoczął okres tzw. odwilży chruszczowskiej w ZSRR. Pierwotnie kongres miał zebrać się w Sztokholmie, ale władze Szwecji nie zgodziły się pod wpływem protestów sowieckich. W rezultacie kongres odbył się w dniach 25 – 27 kwietnia 1957 r. w Hadze. Wzięło w nim udział 80 delegatów z 16 różnych krajów, zarówno z organizacji założonych w okresie międzywojennym, jak też po zakończeniu II wojny światowej. W przeddzień Sowieci złożyli rządowi holenderskiemu notę protestacyjną, ale bez rezultatu. Podczas obrad opracowano 130 cząstkowych żądań skierowanych do władz sowieckich (m.in. wysuwanie więcej niż jednego kandydata w wyborach, przyznanie prawa obywatelom tworzenia związków zawodowych, wyjazdu za granicę, czy swobodnego wychowania religijnego dzieci, zlikwidowanie cenzury, przyznanie kołchoźnikom ubezpieczeń społecznych). W 1958 r. nakładem wydawnictwa NTS "Posiew" opublikowany został zbiór materiałów kongresu pt. "Kongress za prawa i swobodu w Rossii: sbornik matieriałow Kongressa za prawa i swobodu Rossii, sostojawszegosia w Gaagie 25-27 apriela 1957 goda" ("Конгресс за права и свободу в России: сборник материалов Конгресса за права и свободу в России, состоявшегося в Гааге 25-27 апреля 1957 года").

</doc>
<doc id="2815301" url="https://pl.wikipedia.org/wiki?curid=2815301" title="Michał Jan Stadnicki">
Michał Jan Stadnicki

Michał Jan Stadnicki (w zakonie: Jan Nepomucen Stadnicki) herbu Szreniawa bez Krzyża (ur. w 1732 na ziemi przemyskiej, zm. 15 stycznia 1789) – polski szlachcic, pijar, rektor Collegium Nobilium pijarów w Warszawie.
Życiorys.
W 1747 roku ukończył warszawskie Collegium Nobilium pijarów i wstąpił do tego zakonu. Studia teologiczne rozpoczął w Krakowie (1754–1755), kontynuował w Rzymie (1755–1757) i ukończył w Paryżu (1757–1758), gdzie również studiował literaturę antyczną i sztuki piękne. Studia te sfinansował mu jego brat, Jan Józef.
Po powrocie do Polski, pracował jako nauczyciel retoryki w szkołach pijarskich w Warszawie. W latach 1760–1768 był prefektem Collegium Nobilium, a od 1768 roku był konsultorem polskiej prowincji pijarów w Warszawie i w Górze, gdzie w latach 1769–1772 pełnił również obowiązki przełożonego domu zakonnego. Następnie, w latach 1772–1774, był przełożonym domu zakonnego we Lwowie, a w latach 1775–1777 był członkiem domu zakonnego w Łukowie.
Od 1780 roku, przez 8 lat, był rektorem Collegium Nobilium w Warszawie. Na propozycję króla Stanisława Augusta Poniatowskiego i prymasa Michała Poniatowskiego, by objął biskupstwo, odpowiedział: „Przyrzekłem Bogu być pijarem do śmierci”.
Z prywatnych funduszy sfinansował w 1786 roku remont Collegium Nobilium, w czasie którego przebudowano fasadę w stylu klasycystycznym, wybudowano nowy refektarz i odnowiono wnętrze budynku.
Życie rodzinne.
Michał Jan Stadnicki był najmłodszym synem Józefa Antoniego Stadnickiego i Zofii z domu Borzym-Makowieckiej h. Pomian – starościanki trembowelskiej i mogilnickiej.
Miał rodzeństwo: Jana Józefa, Aleksandra – chorążego grabowieckiego, Franciszka – chorążego lubaczowskiego, podstolego buskiego, Katarzynę, Eufrozynę, Joannę, Annę, Justynę i Szymona.

</doc>
<doc id="2815302" url="https://pl.wikipedia.org/wiki?curid=2815302" title="Medalistki mistrzostw Polski seniorów w biegu na 1500 metrów">
Medalistki mistrzostw Polski seniorów w biegu na 1500 metrów

Medalistki mistrzostw Polski seniorów w biegu na 1500 metrów – zdobywczynie medali seniorskich mistrzostw Polski w konkurencji biegu na 1500 metrów.
Bieg na 1500 metrów kobiet został rozegrany na mistrzostwach kraju po raz pierwszy na mistrzostwach w 1968 r., które odbyły się w Zielonej Górze. Zwyciężyła Zofia Kołakowska z warszawskiej Spójni, która uzyskała czas 4:34,4.
Najwięcej medali mistrzostw Polski (czternaście) zdobyła Anna Jakubczak, a najwięcej złotych medali (dziesięć) Małgorzata Rydz.
Aktualny rekord mistrzostw Polski seniorów w biegu na 1500 metrów wynosi 4:06,96 i został ustanowiony przez Renatę Pliś podczas mistrzostw w 2012 w Bielsku-Białej.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 57 biegaczek. Najwięcej medali – 14 – wywalczyła Anna Jakubczak-Pawelec, a najwięcej złotych (10) – Małgorzata Rydz. W tabeli kolorem wyróżniono zawodniczki, którzy wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2815304" url="https://pl.wikipedia.org/wiki?curid=2815304" title="Hogbinia">
Hogbinia



</doc>
<doc id="2815307" url="https://pl.wikipedia.org/wiki?curid=2815307" title="Mikołaj Maciej Stadnicki">
Mikołaj Maciej Stadnicki

Mikołaj Maciej Stadnicki herbu Szreniawa bez Krzyża (ur. ?, zm. przed 3 marca 1768) – starosta baliński, chorąży podolski, podczaszy, chorąży, podstarości i kasztelan kamieniecki, poseł na sejmy, kawaler Orderu Świętego Stanisława.
Życiorys.
Był posłem na sejmy w latach 1740, 1748, 1754, 1760 i 1764, reprezentując województwo podolskie. 
Od 1748 roku był podczaszym kamienieckim. W 1752 roku dostał nominację na chorążego latyczowskiego, a w 1754 został chorążym kamienieckim. Do 1760 roku był kamienieckim podstarościm grodzkim. W 1765 roku dostał kasztelanię kamieniecką.
Konsyliarz konfederacji Czartoryskich w 1764 roku.
Był posłem z województwa podolskiego na sejm koronacyjny 1764 roku.
9 maja 1765 roku został odznaczony Orderem Świętego Stanisława.
Życie rodzinne.
Był synem Jana Stadnickiego, kasztelana kamienieckiego, i Katarzyny z domu Pepłowskiej, córki Wawrzyńca Pepłowskiego, podkomorzego podolskiego i lwowskiego. Miał rodzeństwo: 
Ożenił się z Salomeą Łuszczewską, nie pozostawił potomstwa.

</doc>
<doc id="2815311" url="https://pl.wikipedia.org/wiki?curid=2815311" title="Aleksandr Wołkow-Woinow">
Aleksandr Wołkow-Woinow

Aleksandr Gieorgijewicz Wołkow-Woinow, ros. Александр Георгиевич Волков-Воинов (ur. w 1904 lub 1905 r. w stanicy Zołonczugskaja, zm. 6 lipca 1941 w ZSRR) – rosyjski działacz emigracyjny, współpracownik polskiego wywiadu wojskowego.
W okresie wojny domowej w Rosji uczył się w konstantynowskim korpusie kadetów. W połowie października 1920 r. wraz z wojskami Białych został ewakuowany z Krymu do Gallipoli. Na emigracji zamieszkał w Królestwie SHS. W 1924 r. ukończył krymski korpus kadetów. Na początku lat 30. wstąpił do Narodowego Związku Nowego Pokolenia (NTS). Po przeszkoleniu przez polski wywiad wojskowy (pod pseudonimem Aleksandr G. Kołkow) wraz z Gieorgijem S. Okołowiczem został w sierpniu 1938 r. przerzucony nielegalnie na terytorium ZSRR. Po odbyciu kilkumiesięcznej misji wywiadowczej w połowie grudnia tego roku udało mu się powrócić do Polski. Powtórnie wraz z Wasilijem S. Siemionowem-Durnowym przeszedł do Związku Sowieckiego w sierpniu 1939 r. W związku z upadkiem Polski we wrześniu tego roku pozostał w ZSRR. Mieszkał w Dniepropetrowsku. Pracował jako ślusarz-hydraulik. W styczniu 1940 r. został aresztowany przez NKWD. Po procesie skazano go na karę śmierci przez rozstrzelanie, wykonaną 6 lipca 1941 r.
Linki zewnętrzne.
Biografia Aleksandra G. Wołkowa-Woinowa 

</doc>
<doc id="2815317" url="https://pl.wikipedia.org/wiki?curid=2815317" title="Joseph Kauvai">
Joseph Kauvai

Joseph Kauvai (ur. 29 kwietnia 1967) – sztangista z Wysp Cooka, olimpijczyk, uczestnik mistrzostw świata.
Kariera.
Kauvai raz wystąpił na letnich igrzyskach olimpijskich. Na igrzyskach w Seulu (1988) startował w kategorii do 90 kg. W rwaniu zaliczył pierwsze dwie próby na 80 kg i 85 kg, a trzecią na 90 kg miał nieudaną. W podrzucie zaliczył wszystkie trzy próby (105 kg, 110 kg, 115 kg). W dwuboju osiągnął 200 kg, co dało ostatnie miejsce wśród zawodników sklasyfikowanych (25. pozycja).
W 1990 roku wziął udział w Igrzyskach Wspólnoty Narodów 1990 w kategorii do 110 kg, w których zajął ostatnie 6. miejsce z wynikiem 227,5 kg w dwuboju (97,5 kg w rwaniu i 130 kg w podrzucie).
W 1993 roku na mistrzostwach świata w Melbourne, Kauvai startował w kategorii + 108 kg. W rwaniu zaliczył pierwsze dwie próby na 100 kg i 105 kg, a ostatnią na 110 kg miał nieudaną. Po rwaniu był klasyfikowany na 21. miejscu. W podrzucie spalił wszystkie trzy próby (trzykrotnie podchodził do sztangi ważącej 150 kg), przez co nie został sklasyfikowany w klasyfikacji dwuboju.

</doc>
<doc id="2815318" url="https://pl.wikipedia.org/wiki?curid=2815318" title="Piotr Konstanty Stadnicki">
Piotr Konstanty Stadnicki

Piotr Konstanty Stadnicki herbu Szreniawa bez Krzyża (ur. ok. 1668, zm. przed 1 czerwca 1745) – kasztelan wojnicki w latach 1728-1745, starosta sądecki w latach 1724-1728, kasztelan biecki w 1724 roku, chorąży sanocki w latach 1716-1724, stolnik sanocki w latach 1712-1716, marszałek sądów skarbowych ziemi sanockiej w 1716 roku.
Życiorys.
Służył w wojsku koronnym od 1696 roku. W 1712 roku był prawdopodobnie stolnikiem sanockim. W 1715 roku był rotmistrzem chorągwi pancernej w pułku hetmana Adama Mikołaja Sieniawskiego. W 1716 roku pełnił funkcję marszałka sądów skarbowych ziemi sanockiej i w tym roku otrzymał nominację na chorążego sanockiego. W 1725 roku dostał kasztelanię biecką i kasztelanię sądecką, a w 1728 roku – kasztelanię wojnicką.
W 1733 roku został wybrany rotmistrzem pospolitego ruszenia powiatów krakowskiego i szczyrzyckiego. W 1736 roku został wyznaczony senatorem rezydentem.
Życie rodzinne.
Był synem Jana Stadnickiego i Katarzyny z domu Kowieskiej. Miał rodzeństwo: Władysława Józefa, miecznika czernihowskiego i Karola, podczaszego bracławskiego i podwojewodziego krakowskiego.
Ożenił się z Anną z domu Stadnicką, córką Jana Franciszka Stadnickiego, nie pozostawił potomstwa.
Po śmierci został pochowany w kościele NMP w Krakowie.

</doc>
<doc id="2815320" url="https://pl.wikipedia.org/wiki?curid=2815320" title="Yōji Fujimoto">
Yōji Fujimoto

 - japoński nauczyciel aikido. Sensei – mistrz aikido, posiadacz 8 dan.
Jako dziecko trenował kendo pod kierunkiem swojego ojca, posiadacza 8 dan w tej sztuce walki.
W czasie studiów na uniwersytecie w Tokio uczęszczał do Hombu Dojo. Jego nauczycielami byli Kōichi Tōhei (10 dan), założyciel Ki Society, a następnie Seijurō Masuda (8 dan). W 1962 r. uzyskał 1 dan w aikido.
W 1971 r. przybył do Włoch, aby z ramienia Hombu Dojo propagować aikido. Miał wówczas 3 dan Aikido Aikikai. Od tego czasu nauczał aikido we Włoszech i na całym świecie, również w Polsce. Jego siedzibą był Mediolan, gdzie zorganizował własne dojo: Dojo Fujimoto – Aikikai Milano.
Aiki Sensei Fujimoto charakteryzowało się płynnością, siłą i harmonią ruchu opartego na solidnych fundamentach.
Posiadał 8 dan Aikido Aikikai oraz tytuł Shihan Hombu Dojo.
Zmarł po ciężkiej chorobie w Mediolanie 20 lutego 2012 r.
Linki zewnętrzne.
Dojo Fujimoto - Aikikai Milano

</doc>
<doc id="2815322" url="https://pl.wikipedia.org/wiki?curid=2815322" title="Tōtetsu">
Tōtetsu



</doc>
<doc id="2815325" url="https://pl.wikipedia.org/wiki?curid=2815325" title="Kamienica przy ulicy Archidiakońskiej 1 w Lublinie">
Kamienica przy ulicy Archidiakońskiej 1 w Lublinie

Kamienica Archidiakońska 1 – zabytkowy zespół dwóch dwupiętrowych kamienic na Starym Mieście w Lublinie. Wpisana do rejestru zabytków pod numerem A/595 z dnia 26.07.1972. Została zbudowana w XVI wieku. Znajduje się w zwartym ciągu zabudowy ulicy Archidiakońskiej, pomiędzy zabytkowymi kamienicami numer 3 i Bazyliką św. Stanisława Biskupa Męczennika. Kamienica posiada trzy kondygnacje piwnic. 
Historia.
Kamienica przy ul. Archidiakońskiej 1 była po raz pierwszy notowana w znanych źródłach w roku 1522 jako własność Kasprowicza, który w 1544 roku odsprzedał część złotnikowi lubelskiemu Maciejowi Krajowskiem. W 1548 roku spadkobiercy Macieja odsprzedali kamienicę rajcy lubelskiemu Janowi Lubomelskiemu. Obiekt przechodził z rąk do rąk. W 1562 roku zostaje zakupiony przez Tomasza Wieczorka. Kamienica pozostawała własnością spadkobierców Wieczorka do początku XVII wieku. W 1608 roku odkupuje ją lubelski złotnik Jerzy Bach. W 1653 roku nowym właścicielem został złotnik Paweł Szpakowski. Od tego czasu kamienica nazywana była "Bachowską" lub "Szpakowską". W ciągu następnych ponad stu lat obiekt wielokrotnie zmieniał właścicieli. Około 1787 roku nastąpił podział kamienicy na dwa obiekty. Właścicielem jednego był Maciej Samborski, a drugiego rodzina Sawickich. W 1822 roku nowym właścicielem staje się Józef Bogdański. W 1841 roku syn Józefa Karol odsprzedaje swoją część Apolonii i Franciszkowi Kwiatkowskim, właścicielom pozostałej części. W 1871 kamienicę odkupuje Paulina Wyszomirska, która w 1877 roku odsprzedaje ją Wincentemu Talaczyńskiemu. Do 1920 roku dom przechodzi w ręce kolejnych właścicieli, aby ostatecznie stać się własnością Piotra i Marianny Milewskich. 
W 2003 roku w kamienicy wybuchł pożar i została wyłączona spod użytkowania. W 2012 roku jest w stanie częściowo zrujnowanym (brak klatki schodowej, częściowy brak dachu, zapadnięte stropy).

</doc>
<doc id="2815329" url="https://pl.wikipedia.org/wiki?curid=2815329" title="Tankred z Hauteville">
Tankred z Hauteville

Tankred z Hauteville (ur. przed 990, zm. 1041) – rycerz normandzki, założyciel rodu Hauteville. 
Pochodził z położonej w dolnej Normandii wsi Hauteville-la-Guichard, nie jest jednak pewne czy tam właśnie się urodził. Dwukrotnie żonaty, miał 12 synów i co najmniej dwie córki. Sposób w jaki udało mu się wszystkich swoich synów uczynić rycerzami pozostaje nieznany, najprawdopodobniej szkolili się i zdobywali oni majątek służąc bogatszym panom normandzkim. Pozwoliło to później większości z nich dołączyć do rycerzy normańskich w południowej Italii i zbudować potęgę rodu. 

</doc>
<doc id="2815330" url="https://pl.wikipedia.org/wiki?curid=2815330" title="Uasi Vi Kohinoa">
Uasi Vi Kohinoa

Uasi Vi Kohinoa (ur. 13 sierpnia 1961) – tongański sztangista, olimpijczyk, uczestnik mistrzostw świata.
Mistrzostwa Świata.
W 1993 r. na mistrzostwach w Melbourne, Vi Kohinoa startował w kategorii do 76 kg. W rwaniu pierwszą próbę na 95 kg spalił, jednak następne dwie na 95 kg i 100 kg miał udane. Po rwaniu był klasyfikowany na 19. miejscu. W podrzucie zaliczył tylko pierwszą próbę na 125 kg, natomiast dwie kolejne na 130 kg spalił. W podrzucie został sklasyfikowany na 16. miejscu, a z wynikiem 225 kg w dwuboju, zajął 16. miejsce. Był to jego jedyny występ na mistrzostwach świata.
Igrzyska olimpijskie.
Vi Kohinoa raz wystąpił na letnich igrzyskach olimpijskich. Na igrzyskach w Barcelonie, startował w kategorii do 75 kg. W rwaniu zaliczył pierwszą próbę na 85 kg, jednak następne dwie na 90 kg spalił. Podrzut rozpoczął od nieudanego podejścia na 110 kg, jednak kolejne dwie próby na 110 kg i 115 kg miał udane. W dwuboju osiągnął 200 kg, co dało jemu jednak ostatnie 31. miejsce wśród zawodników, którzy ukończyli zawody.

</doc>
<doc id="2815335" url="https://pl.wikipedia.org/wiki?curid=2815335" title="Medalistki mistrzostw Polski seniorów w biegu na 3000 metrów">
Medalistki mistrzostw Polski seniorów w biegu na 3000 metrów

Medalistki mistrzostw Polski seniorów w biegu na 3000 metrów – zdobywczynie medali seniorskich mistrzostw Polski w konkurencji biegu na 3000 metrów.
Bieg na 3000 metrów kobiet został rozegrany na mistrzostwach kraju po raz pierwszy na mistrzostwach w 1973 r., które odbyły się w Warszawie. Zwyciężyła Bronisława Doborzyńska (Ludwichowska) z olsztyńskiej Gwardii, która uzyskała czas 9:19,6. Po raz ostatni mistrzostwa na otwartym stadionie w biegu na 3000 metrów kobiet rozegrano w 1994 w Pile.
Najwięcej medali mistrzostw Polski (osiem) zdobyła Wanda Panfil, a najwięcej złotych medali (po trzy) Grażyna Kowina i Celina Sokołowska.
Rekord mistrzostw Polski seniorów w biegu na 3000 metrów wynosi 8:58,3 i został ustanowiony przez Celinę Sokołowską podczas mistrzostw w 1979 w Poznaniu.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 25 biegaczek. Najwięcej medali – 8 – wywalczyła Wanda Panfil, a najwięcej złotych (po 3) – Grażyna Kowina i Celina Sokołowska.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2815339" url="https://pl.wikipedia.org/wiki?curid=2815339" title="Lloyd Hildebrand">
Lloyd Hildebrand

Lloyd Augustin Biden Hildebrand (ur. 25 grudnia 1870 w Tottenhamie, zm. 1 kwietnia 1924 w Levallois-Perret) – brytyjski kolarz torowy i szosowy, wicemistrz olimpijski oraz brązowy medalista torowych mistrzostw świata.
Kariera.
Największe sukcesy w karierze Lloyd Hildebrand osiągał w 1900 roku, kiedy zdobył dwa medale na międzynarodowych imprezach. Najpierw wystąpił na mistrzostwach świata w Paryżu, gdzie zdobył brązowy medal w wyścigu ze startu zatrzymanego zawodowców. W zawodach tych wyprzedzili go jedynie Francuz Louis Bastien oraz Norweg Wilhelm Henie. Miesiąc później Hildebrand wystartował na igrzyskach olimpijskich w Paryżu, gdzie w wyścigu na 25 km zdobył srebrny medal, ulegając tylko Bastienowi, a wyprzedzając kolejnego Francuza – Auguste’a Daumaina. Na igrzyskach w stolicy Francji wziął także udział w sprincie indywidualnym, ale nie ukończył rywalizacji. Startował również w wyścigach szosowych, wygrywając Paryż-Évreux w 1898 roku i Paryż-Rouen w 1899 roku.
Hildebrand często jest klasyfikowany jako Francuz, jednak był obywatelem Wielkiej Brytanii, choć większą część życia spędził we Francji.

</doc>
<doc id="2815341" url="https://pl.wikipedia.org/wiki?curid=2815341" title="Parafia św. Piotra Apostoła w Bożympolu Wielkim">
Parafia św. Piotra Apostoła w Bożympolu Wielkim

Parafia św. Piotra Apostoła w Bożympolu Wielkim – rzymskokatolicka parafia w Bożympolu Wielkim. Należy do dekanatu gniewińskiego Diecezji pelplińskiej. Erygowana w 1977 roku. 
Wcześniej w latach "po 1945" do 1977 r. w składzie parafii w Rozłazinie.

</doc>
<doc id="2815342" url="https://pl.wikipedia.org/wiki?curid=2815342" title="Auguste Daumain">
Auguste Daumain

Auguste Moïse Daumain (ur. 31 lipca 1877 w Selles-sur-Cher, zm. w XX wieku) – francuski kolarz torowy i szosowy, brązowy medalista olimpijski.
Kariera.
Największy sukces w karierze Auguste Daumain osiągnął w 1900 roku, kiedy zdobył brązowy medal w wyścigu na 25 km podczas igrzysk olimpijskich w Paryżu. W zawodach tych wyprzedzili go jedynie jego rodak Louis Bastien oraz Brytyjczyk Lloyd Hildebrand. Był to jednak jedyny medal wywalczony przez Daumaina na międzynarodowej imprezie tej rangi. Przeszedł na zawodowstwo w 1903 roku, jednak już w 1905 roku zakończył karierę. Brał udział w pierwszych trzech edycjach Tour de France: w 1903 i 1905 roku nie ukończył rywalizacji, ale w 1904 roku zajął szóstą pozycję w klasyfikacji generalnej.

</doc>
<doc id="2815343" url="https://pl.wikipedia.org/wiki?curid=2815343" title="Wincenty Stadnicki">
Wincenty Stadnicki

Wincenty Stadnicki herbu Szreniawa bez Krzyża (ur. w 1835 na Podolu wołyńskim (w powiecie mohylewskim), zm. przed 31 marca 1869 w Maryanówce) – polski ziemianin, chemik.
Życiorys.
Początkowo starannie edukowany w domu ukończył w 1857 roku z odznaczeniem Gimnazjum Richelieugo w Odessie. Był chemikiem amatorem. W 1859 roku założył Towarzystwo Lekarzy Podolskich w Kamieńcu Podolskim. 
W 1862 roku udostępnił swoje mieszkanie w Kamieńcu Podolskim na siedzibę tajnego Komitetu Podolskiego. 
Po powstaniu styczniowym wyjechał do Heidelbergu, gdzie odbył studia uniwersyteckie i uzyskał doktorat z zakresu filozofii i nauk przyrodniczych w 1867 roku na tamtejszym uniwersytecie. Prowadził badania nad odkrytym przez siebie kwasem pirotrójgronowym. Prezentował wyniki swoich badań m.in. w 1867 roku na posiedzeniu Towarzystwa Naukowego Krakowskiego, którego był członkiem.
Życie rodzinne.
Był synem Piotra Stadnickiego i Ignacji z domu Woronieckiej. Miał rodzeństwo: 
Ożenił się z Lucyną Swaryszowską. Nie pozostawił potomstwa. Lucyna Stadnicka była pisarką i publikowała prace dotyczące etnografii Podola.
Stadnicki po nagłej śmierci w Maryanowie został pochowany w pobliskim Snitkowie.

</doc>
<doc id="2815350" url="https://pl.wikipedia.org/wiki?curid=2815350" title="Sprawa Mirosława Garlickiego">
Sprawa Mirosława Garlickiego



</doc>
<doc id="2815352" url="https://pl.wikipedia.org/wiki?curid=2815352" title="Billy Beane">
Billy Beane

William Lamar "Billy" Beane III (ur. 29 marca 1962 w Orlando, w stanie Floryda) – amerykański baseballista, który występował na pozycji zapolowego przez 6 sezonów w Major League Baseball, wiceprezes i menedżer generalny amerykańskiej drużyny baseballowej "Oakland Athletics" z Oakland w stanie Kalifornia; twórca pionierskiej metody statystycznej z zakresu ekonomii baseballu, która pozwala na ocenę graczy. Historię Beane'a i powstawanie jego metody opisał w 2003 roku Michael Lewis w książce "Moneyball: The Art of Winning an Unfair Game". Na jej podstawie w 2011 roku nakręcono film fabularny "Moneyball" z Bradem Pittem w roli Beane’a.

</doc>
<doc id="2815353" url="https://pl.wikipedia.org/wiki?curid=2815353" title="Albert Taillandier">
Albert Taillandier

Albert Philippe Taillandier (ur. 8 lutego 1879 w Paryżu, zm. w XX wieku) – francuski kolarz torowy, złoty medalista olimpijski.
Kariera.
Największy sukces w karierze Albert Taillandier osiągnął w 1900 roku, kiedy zdobył złoty medal w sprincie indywidualnym podczas igrzysk olimpijskich w Paryżu. W zawodach tych bezpośrednio wyprzedził swego rodaka Fernanda Sanza oraz Johna Henry’ego Lake’a ze Stanów Zjednoczonych. Był to jednak jedyny medal wywalczony przez Taillandiera na międzynarodowej imprezie tej rangi. Ponadto w tym samym roku zwyciężył również w Grand Prix Paryża, a w 1906 roku zdobył brązowy medal torowych mistrzostw Francji w sprincie. W 1910 roku zakończył karierę.

</doc>
<doc id="2815357" url="https://pl.wikipedia.org/wiki?curid=2815357" title="Michał Wołowski">
Michał Wołowski

Michał Wołowski (ur. 19 grudnia 1851 w Mławie, zm. 18 maja 1900 w Warszawie) – polski aktor, dyrektor teatru, dziennikarz.
Życiorys.
Syn poborcy podatkowego Tomasza i Józefy z Maleszewskich.
Ukończył Szkołę Główną w Warszawie, studiował medycynę w Krakowie i w Monachium. W latach 1871–1872 występował w teatrach Krakowa i Lwowa, a następnie zrezygnował z kariery aktorskiej i podjął pracę dziennikarską.
W 1872 założył z Kazimierzem Bartoszewiczem czasopismo „Pochodnia”. Po 1875 w Warszawie przez pewien czas redagował „Kurier Codzienny” po ustąpieniu Tadeusza Hiża. Był felietonistą w „Tygodniku Romansów i Powieści” (1885) i stałym współpracownikiem „Kuriera Warszawskiego” oraz „Kłosów”, w których m.in. zamieścił informację o „Dzienniku Łódzkim”, oceniając go jako „najpoważniejszy, największy i najlepiej redagowany” spośród innych pism prowincjonalnych.
Od jesieni 1895 do wiosny 1900 był dyrektorem teatru „Victoria” w Łodzi: „Dyrekcja Michała Wołowskiego (29 września 1895 – 30 kwietnia 1900) wyróżniała się wysokim poziomem repertuaru (…)”. W 1896-1899 latem zespół Wołowskiego grał w Warszawie, w marcu 1898 oraz w marcu i kwietniu 1900 w Petersburgu. Wołowski zmodernizował mieszczący się na dziedzińcu posesji przy ulicy Piotrkowskiej 67 (w miejscu dzisiejszego kina Polonia) budynek teatru „Victoria”, w którym założył światło elektryczne (1895). Mimo zasiłku miłośników sceny (10 000 rubli) zbankrutował w kwietniu 1900 roku i zmarł 18 maja tego roku.
Zawdzięczamy mu zorganizowanie pierwszej na ziemiach polskich sceny ludowej w Łodzi na Księżym Młynie w samym środku robotniczego osiedla Towarzystwa Akcyjnego Wyrobów Bawełnianych Karola Scheiblera przy poparciu Anny Scheiblerowej.
W 1897 współredagował „Rozwój”, „miał nawet w redakcji swój stolik i pierwszą kronikę tygodniową napisał”. Napisał artykuł programowy „Rozwoju”, lecz wkrótce „obraził się śmiertelnie, zabrał swoją teczkę i nie wrócił więcej do redakcji”.
Współpracował z „Gońcem Łódzkim”.
Zmarł 18 maja 1900 w Warszawie, został pochowany na cmentarzu Powązkowskim (kwatera 243-2-10). Nabożeństwo żałobne odprawił ks. Kiełduszycki, w pogrzebie uczestniczyli W. Czajewski z „Rozwoju” i K. Młodowski z „Gońca Łódzkiego”.

</doc>
<doc id="2815359" url="https://pl.wikipedia.org/wiki?curid=2815359" title="Fred Lynn">
Fred Lynn

Fredric Michael Lynn (ur. 3 lutego 1952) – amerykański baseballista, który występował na pozycji środkowozapolowego przez 17 sezonów w Major League Baseball.
Lynn został wybrany w trzeciej rundzie draftu 1970 roku przez New York Yankees, jednak nie podpisał kontraktu. Następnie studiował na University of Southern California, gdzie w latach 1971–1973 występował w baseballowej drużynie uniwersyteckiej USC Trojans. W czerwcu 1973 po raz drugi przystąpił do draftu, gdzie w drugiej rundzie został wybrany przez Boston Red Sox i początkowo występował w klubach farmerskich tego zespołu, między innymi w Pawtucket Red Sox, reprezentującym poziom Triple-A.
W MLB zadebiutował 5 września 1974 w meczu przeciwko Milwaukee Brewers. W sezonie 1975 zdobywając najwięcej w American League runów (103) i doubles (28), a także mając najlepszy wskaźnik slugging percentage (0,566) i on-base percentage (0,967), średnią uderzeń 0,313 (2. wynik w lidze) i 105 RBI (3. wynik w lidze), został wybrany najlepszym debiutantem, MVP American League i po raz pierwszy w karierze wystąpił w Meczu Gwiazd. W sezonie 1979 był najlepszy w lidze pod względem średniej uderzeń (0,333), on-base percentage (0,423) i slugging percentage (0,637), a w głosowaniu do nagrody dla najbardziej wartościowego zawodnika zajął 4. miejsce.
W styczniu 1981 w ramach wymiany przeszedł do California Angels. W 1983 roku zdobył pierwszego w historii All-Star Game grand slama i został wybrany MVP tego meczu. Występował jeszcze w Baltimore Orioles, Detroit Tigers i San Diego Padres, w którym zakończył karierę.
W kwietniu 2007 został wybrany do College Baseball Hall Of Fame, stając się drugim w historii przedstawicielem zespołu USC Trojans, po trenerze Rodzie Dedeaux, który wstąpił w jej szeregi.

</doc>
<doc id="2815360" url="https://pl.wikipedia.org/wiki?curid=2815360" title="Helen Moody">
Helen Moody



</doc>
<doc id="2815362" url="https://pl.wikipedia.org/wiki?curid=2815362" title="Fernand Sanz">
Fernand Sanz

Fernando „Fernand” Sanz y Martinez de Arizala (ur. 28 lutego 1881 w Madrycie, zm. 8 stycznia 1925 w Pau) – francuski kolarz torowy, złoty medalista olimpijski.
Kariera.
Fernand Sanz urodził się w Madrycie jako nieślubne dziecko króla Hiszpanii Alfonsa XII i śpiewaczki Eleny Sánz y Martínez de Arrizali. Mimo swego pochodzenia reprezentował Francję, w której mieszkał. Największy sukces w karierze osiągnął w 1900 roku, kiedy zdobył srebrny medal w sprincie indywidualnym podczas igrzysk olimpijskich w Paryżu. W zawodach tych wyprzedził go jedynie jego rodak Albert Taillandier, a trzecie miejsce zajął John Henry Lake ze Stanów Zjednoczonych. Był to jednak jedyny medal wywalczony przez Sanza na międzynarodowej imprezie tej rangi. Ponadto w tym samym roku zajął trzecie miejsce w Grand Prix Paryża, a dwa lata później był drugi. W 1900 roku wystartował również na torowych mistrzostwach świata w Paryżu, ale nie został sklasyfikowany. Sanz próbował także swych sił w boksie, dwukrotnie próbując zdobyć tytuł mistrza Francji w 1903 i 1904 roku.

</doc>
<doc id="2815363" url="https://pl.wikipedia.org/wiki?curid=2815363" title="Sophiancistrus">
Sophiancistrus



</doc>
<doc id="2815364" url="https://pl.wikipedia.org/wiki?curid=2815364" title="Peckoltichthys">
Peckoltichthys



</doc>
<doc id="2815365" url="https://pl.wikipedia.org/wiki?curid=2815365" title="Ancistomus">
Ancistomus

Ancistomus – rodzaj słodkowodnych ryb sumokształtnych z rodziny zbrojnikowatych (Loricariidae), przez pewien czas uznawany za synonim rodzaju "Peckoltia", w wyniku badań molekularnych został ponownie uznany.
Zasięg występowania.
Dorzecza Tocantins, Xingu, Tapajós i Amazonki w Brazylii.
Klasyfikacja.
Gatunki zaliczane do tego rodzaju:
Gatunkiem typowym jest "Ancistrus snethlageae" (="Ancistomus snethlageae").

</doc>
<doc id="2815366" url="https://pl.wikipedia.org/wiki?curid=2815366" title="Peggy Scriven">
Peggy Scriven



</doc>
<doc id="2815368" url="https://pl.wikipedia.org/wiki?curid=2815368" title="Chaim Lajb Poznański">
Chaim Lajb Poznański

Chaim Lajb Poznański (ur. 3 czerwca 1879 w Kamieńcu Podolskim, zm. 19 marca 1940 w Łodzi) – nauczyciel żydowski i działacz oświatowy oraz polityczny i społeczny w Łodzi.
Syn Józefa, młynarza. Po ukończeniu szkoły powszechnej w Berdyczowie wyjechał w 1894 r. do Kijowa a następnie do Odessy i Żytomierza, gdzie uzyskał maturę w trybie eksternistycznym. Od 1896 r. związał się z ugrupowaniami socjaldemokratycznymi, a następnie z Bundem (1903). Kilkakrotnie aresztowany, odbywał krótkotrwałe wyroki więzienia. W 1907 r. skierowany przez partię za granicę przebywał w Berlinie, Genewie, Bernie (tam ukończył Akademię Handlową) i Brukseli, gdzie pełnił obowiązki sekretarza zagranicznych organizacji wspierających Bund.
W 1910 r. zamieszkał na stałe w Łodzi i tu zorganizował bundowski „Komi Ferajn” (ul. H. Sienkiewicza 22), którego potem w latach 1914-1921 był przewodniczącym. 
Był współzałożycielem i przez wiele lat członkiem zarządu Żydowskiego Towarzystwa Szkolnictwa i Oświaty Ludowej.
Od 1915 r. był sekretarzem Gimnazjum Żeńskiego Józefa Aba.
Należał do Stowarzyszenia Wzajemnej Pomocy Nauczycieli Żydów, był prezesem Stowarzyszenia Pracowników Handlowych Żydów. 
Od 1921 r. przewodniczył łódzkiemu kuratorium im. Medema i wchodził w skład centralnych władz Bundu. 
Przez wiele lat zajmował się publicystyką, początkowo w nielegalnej prasie partyjnej: „Poslednije Izwiestija”, „Arbeiter Sztime”, później w pismach wileńskich: „Fołkscajtung” i „Hofenung” (Nadzieja) oraz w warszawskim tygodniku „Fołkscajtung”. 
W Łodzi był redaktorem wydawanego przez „Komi Ferajn” czasopisma „Der Angesztelter” oraz miejscowego organu Bundu, tygodnika, potem dwutygodnika „Łodzier Weker” (w latach następnych był członkiem kolegium redakcyjnego).
Wchodził w skład rady nadzorczej Gazowni Miejskiej.
W latach 1917-1939 Przez sześć kadencji był członkiem Rady Miejskiej z listy Bundu (w kadencji 1917-1918 był zastępcą radnego).
Mieszkał w 1937 r. przy ul. Piotrkowskiej 92.
Żonaty z Relią z Albinów (ur. 1 czerwca 1879 w Szawlach).
Aresztowany przez gestapo 27 września 1939 r. za działalność w partii Bund, został skazany na śmierć i stracony 19 marca 1940 r. Było to w ramach hitlerowskiej akcji likwidacji inteligencji polskiej i żydowskiej Intelligenzaktion Litzmannstadt.

</doc>
<doc id="2815381" url="https://pl.wikipedia.org/wiki?curid=2815381" title="Elops saurus">
Elops saurus



</doc>
<doc id="2815382" url="https://pl.wikipedia.org/wiki?curid=2815382" title="Geokichla">
Geokichla

Geokichla – rodzaj ptaka z rodziny drozdowatych (Turdidae).
Zasięg występowania.
Rodzaj obejmuje gatunki występujące w Azji i Afryce.
Morfologia.
Długość ciała 16–23 cm, masa ciała 41–83 g.
Systematyka.
Etymologia.
Greckie "geō-" – ziemny- &lt; "gē" – ziemia; "kikhlē" – drozd.
Podział systematyczny.
Takson wyodrębniony ostatnio z "Zoothera". Do rodzaju należą następujące gatunki:

</doc>
<doc id="2815388" url="https://pl.wikipedia.org/wiki?curid=2815388" title="Jeongjo">
Jeongjo

Jeongjo (22 września 1752 – 28 czerwca 1800) – 22. władca Korei w latach 1776-1800. Wywodził się z rządzącej Koreą w latach 1392-1910 dynastii Joseon. Przeprowadził wiele reform, które przyczyniły się do poprawy warunków życia królestwa. Jego panowanie w koreańskiej historiografii uchodzi za jedno z najlepszych w historii Korei dynastii Joseon, porównywane jest nawet do rządów króla Sejonga (1418-1450).
Dzieciństwo i młodość.
Jeongjo był synem księcia Sado, który stracił życie z rozkazu ojca i dziadka (a także poprzednika) Jeongjo, króla Yeongjo (1724-1776). Matka Jeongjo, dworska nałożnica Hyegyeong, napisała słynną autobiografię, w której opisała okoliczności śmierci Sado. Książka stanowi bardzo cenne historyczne źródło stosunków społecznych i politycznych, które panowały na XVIII-wiecznym dworze dynastii Joseon, za panowania królów Yeongjo, Jeongjo i Sunjo. 
Jako królewicz przyszły król Jeongjo spotkał Hong Guk-yeonga (kor. 홍국영, hanja: 洪國榮), polityka który szybko stał się stronnikiem koronacji Jeongjo. Został jednak pozbawiony urzędów, gdyż sam dążył do zbyt mocnego poszerzenia własnych wpływów.
Dużo wysiłku Jeongjo poświęcił na oczyszczanie dobrego imienia ojca, które zszargała dama Hyegyeong. Przeniósł także dwór królewski z Seulu (wówczas noszącego nazwę "Hanseong") do miasta Suwon na południe od stolicy królestwa (obecnie w prowincji Gyeonggi), gdyż właśnie tam został pochowany jego ojciec. By strzec jego grobu, Jeongjo zbudował w Suwonie słynną fortecę Hwaseong, której budynki przetrwały do dziś i stanowią jedną z ważniejszych w Korei turystycznych atrakcji wśród zabytków. Forteca została umieszczona na liście światowego dziedzictwa kulturowego UNESCO.
Objęcie władzy.
Era rządów Jeongjo stała pod znakiem chaosu, który nastał w królestwie po tym, jak w 1762 roku z rozkazu własnego ojca (i dziadka Jeongjo) zamordowany został wpływowy ojciec Jeongjo, książę Sado. Decyzję o pozbyciu się rosnącego w siłę syna Yeongjo podjął pod naciskiem politycznych przeciwników Sado. Yeongjo zmarł w 1776 roku. Gdy Jeongjo objął po nim tron i ogłosił, kto był jego ojcem, urzędnicy którzy przyczynili się do zabicia księcia Sado wpadli w popłoch. Młody król dekretem mianował królowską wdową swoją matkę, dworską nałożnicę Hyegyeong. Choć Jeongjo miał na dworze królewskim wielu przeciwników, udało mu się uniknąć spisku, co zawdzięczał głównie Hong Guk-yeongowi.
Zasługi dla królestwa.
Król Jeongjo doprowadził Koreę dynastii Joseon do swoistego renesansu. Starał się zapanować nad wydarzeniami na dworze i w królestwie po to, by umożliwić krajowi rozwój.
Jednym z największych osiągnięć Jeongjo dla kultury koreańskiej było założenie "Kyujanggak" (kor. 규장각), królewskiej biblioteki. Choć przede wszystkim była to biblioteka, szybko stała się instytucją rozwoju kulturowego i intelektualnego, w której szkolono młodych urzędników na przyszłych liderów politycznych. Jeongjo otworzył także dostęp do niektórych stanowisk urzędniczych dla osób z niższych warstw społecznych na podstawie egzaminów i zasług merytorycznych.
Rządy i polityka Jeongjo była wspierana przez wielu uczonych ruchu "Silhak", takich jak Jeong Yak-yong, Yu Deuk-gong, Pak Ji-won czy Pak Je-ga.
Śmierć.
W historii Korei Jeongjo uchodził za władcę, który przyczynił się do dużego rozwoju cywilizacyjnego i kulturowego Korei. Zmarł nagle w wieku 48 lat w roku 1800. Okoliczności jego śmierci uchodzą za dość tajemnicze. Został pochowany razem z żoną w królewskim grobie Geolleung (kor. 건릉, hanja: 健陵) na terenie fortecy Hwaseong, którą sam zbudował w miejscu, w którym pochowany został jego ojciec, książę Sado. Następcą Jeongjo został jego syn, Sunjo, któremu udało się zrealizować wolę ojca o dalszym rozwijaniu osiągnięć kultury koreańskiej, co zapoczątkował Jeongjo.

</doc>
<doc id="2815389" url="https://pl.wikipedia.org/wiki?curid=2815389" title="Oszczer złotawy">
Oszczer złotawy



</doc>
<doc id="2815390" url="https://pl.wikipedia.org/wiki?curid=2815390" title="Oszczer żółtawy">
Oszczer żółtawy



</doc>
<doc id="2815391" url="https://pl.wikipedia.org/wiki?curid=2815391" title="Dla mnie masz stajla">
Dla mnie masz stajla

Dla mnie masz stajla − singel polskiej grupy muzycznej Trzeci Wymiar. Wydawnictwo, w formie Promo CD ukazało się 5 marca 2003 roku nakładem Camey Studio w kooperacji z Dee Jay Mix Club. Materiał promował debiutancki album formacji zatytułowany "Cztery pory rapu" (2003). Na płycie poza utworem tytułowym, w trzech aranżacjach, znalazły się piosenki „Piętnastu MC’s” i „Skamieniali”, a także teledysk do ostatniej z nich.
Lista utworów.
Opracowano na podstawie materiału źródłowego.

</doc>
<doc id="2815392" url="https://pl.wikipedia.org/wiki?curid=2815392" title="Namhae">
Namhae

Namhae (kor. 남해군, hancha: 南海郡, "Namhae-gun") – powiat w Korei Południowej, w południowo-zachodniej części prowincji Gyeongsang Południowy. W 2011 roku liczył 49 189 mieszkańców. Graniczy z powiatem Hadong oraz z miastem Sacheon od północy, a także z miastami: Tongyeong od wschodu, Gwangyang i Yeosu (prowincja Jeolla Południowa) od zachodu. Powiat leży nad Cieśniną Tsushimską, znaną w Korei jako Cieśnina Koreańska.
Geografia.
Terytorium powiatu o łącznej powierzchni 357,62 km² składa się z wysp. Największe z nich to wyspa Namhae i Changseon oraz mniejsze wyspy Jodo, Hodo oraz Nodo, powiat tworzy ponad 65 niezamieszkanych wysepek. Na terenie powiatu Namhae (konkretnie na wyspie o tej samej nazwie) znajduje się kilka szczytów górskich, między innymi Mangun (786 m n.p.m.), Geum (681 m n.p.m.) i Won (627 m n.p.m.).
Historia.
Pierwsze wzmianki na temat regionu datowane są na 690 rok n.e., gdy teren stanowił część zjednoczonego królestwa Silla. W 1018 roku w wyniku reformy podziału administracyjnego powiat Namhae ("gun") stał się regionem ("hyeon").
W roku 1895 powiat stał się częścią regionu ("bu") Jinju, a już rok później trafił w granice prowincji Gyeongsang Południowy. W roku 1973 wybudowano most Namhae łączący powiat z lądową częścią Korei Południowej, zaś w maju 1979 roku dystrykt Namhae został podniesiony do rangi miasteczka.
Na terenie powiatu od lat występuje zjawisko depopulacji – jeszcze w roku 1964 powiat zamieszkiwało 137 914, ponad 2,5-krotnie więcej niż obecnie.
Podział administracyjny powiatu.
W skład powiatu wchodzą następujące jednostki administracyjne:

</doc>
<doc id="2815393" url="https://pl.wikipedia.org/wiki?curid=2815393" title="Hadong">
Hadong

Hadong (kor. 하동군, hancha: 河東郡, "Hadong-gun") – powiat w Korei Południowej, w południowo-zachodniej części prowincji Gyeongsang Południowy. W 2006 roku liczył 53 070 mieszkańców. Graniczy z miastami Jinju i Sacheon od wschodu i z miastem Gwangyang (prowincja Jeolla Południowa) od zachodu, a także z powiatami Sancheong i Hamyang od północy, Gurye (prowincja Jeolla Południowa) od północnego zachodu i Namhae od południa. Przez powiat przebiega 289-kilometrowa linia kolejowa Gyeongjeon, łącząca stolicę prowincji Jeolla Południowa, Gwangju, oraz miasto Miryang w prowincji Gyeongsang Południowy.
Historia.
Od czerwca 1895 roku powiat Hadong był częścią regionu Jinju, rok później wszedł w skład nowo utworzonej prowincji Gyeongsang Południowy. W październiku roku 1938 dystrykt Hadong został podniesiony do rangi miasteczka.
Podczas wojny koreańskiej teren powiatu był areną starć wojsk Stanów Zjednoczonych i Korei Południowej oraz wojsk północnokoreańskich, które pod koniec lipca 1950 rozbiły tu Amerykanów i Koreańczyków z Południa w tzw. zasadzce pod Hadongiem.
Podział administracyjny powiatu.
W skład powiatu wchodzą następujące jednostki administracyjne:

</doc>
<doc id="2815397" url="https://pl.wikipedia.org/wiki?curid=2815397" title="Stanisław Łąpiński">
Stanisław Łąpiński

Stanisław Łąpiński (ur. 6 maja 1848 w Brzustowie, w pow. tomaszowskim, zm. 19 lipca 1921 w Łodzi) – dziennikarz, literat, krytyk teatralny. Pisał też pod pseudonimami „Janusz”, „Bolesta”, „Jacek Soplica”, „St. Lap”.
Życiorys.
Najstarszy syn Adolfa, nadleśniczego lasów rządowych i Emilii z Duninów-Brzezińskich. Po ukończeniu gimnazjum w Kielcach studiował w Szkole Głównej w Warszawie.
Pracował początkowo w administracji kolejowej, doraźnie współpracując z prasą warszawską w latach 1873–1876, ale potem był już tylko dziennikarzem. W latach 1893–1895 należał do redakcji „Dziennika dla Wszystkich” w Warszawie.
Około 1875 wyjechał z Warszawy i osiedlił się w Piotrkowie Trybunalskim, współpracując tam z „Tygodniem”, wszedł wkrótce w skład redakcji czasopisma. Pisywał też korespondencje do „Słowa”, „Gazety Polskiej” i „Kuriera Warszawskiego”.
15 stycznia 1898 przybył do Łodzi gdzie został członkiem redakcji gazety „Rozwój”. Pisał na jego łamach recenzje teatralne, sobotnie stałe kroniki tygodniowe (pod pseudonimem „Janusz”), a z czasem objął kierownictwo działu politycznego.
Zamieszczał tam również felietony i recenzje teatralne w których wykazywał dużo troski o rozwój teatrów łódzkich. Szczególnie popierał Teatr Popularny A. Mielewskiego, a opisując rolę tego teatru w środowisku łódzkim nie ograniczał się jedynie do recenzowania gry aktorów czy scenografii, do analizy repertuaru, ale przekazywał również wartościowe spostrzeżenia na temat kręgu odbiorców i wychowawczej roli tego teatru.
Od 1908 podpisywał „Rozwój” jako jego redaktor odpowiedzialny. Felietony z lat 1899–1900 "Przy ognisku" zamieszczał w pierwszym łódzkim czasopiśmie literackim „Ognisko Rodzinne”.
Po wybuchu I wojny światowej i zamknięciu 7 grudnia 1914 „Rozwoju” przez niemieckie władze okupacyjne wyjechał do Warszawy, gdzie przez pewien czas redagował „Dzień”, współpracując z warszawskim „Przeglądem Porannym” i łódzką „Godziną Polski” (pod ps. Bolesta) oraz z innymi pismami.
Oprócz publikacji w gazetach pisał też i publikował poważne artykuły o tematyce historycznej. Także utwory o charakterze literackim a dorobek literacki miał spory. Doświadczenia nabyte w czasie pracy w administracji kolejowej wykorzystał w komedii obyczajowej "Kolejarze" (1908) i "Córka zawiadowcy", wystawianych w Łodzi z dużym powodzeniem. W r. 1906 ukazało się w Łodzi jego opowiadanie pt "Tkacz. Obrazek z życia łódzkich robotników". Jego autorstwa sztuka historyczna z czasów Księstwa Warszawskiego pt. "Nad Pilicą" (1902) wystawiona w Łodzi po raz pierwszy 20 kwietnia 1907, dzięki bardzo patriotycznej treści doczekała się kilkunastu przedstawień (m.in. w Teatrze Popularnym). Napisał jeszcze inne szkice, powiastki, nowele, wiersze, opublikowane w prasie.
Na zaproszenie S. Książka wszedł w skład redakcji „Kuriera Łódzkiego” (od 1917 r.), prowadząc w nim działy te same, co uprzednio w „Rozwoju”. Mimo pogarszającego się stanu zdrowia pozostał do końca życia w składzie redakcji gazety. Po wyjeździe S. Książka z Łodzi nowi właściciele „Kuriera” (1919), mimo że zaczął tracić wzrok i nie wychodził z domu (od dzieciństwa był ułomny, miał jedną nogę krótszą), nie usunęli go z redakcji i pozostawili mu pobieraną pensję. Pracował dalej, przesyłając przez gońca swe artykuły, felietony i inne prace.
W 1898 wraz z Michałem Wołowskim organizował teatr dla robotników. Był inicjatorem powstania Polskiego Towarzystwa Teatralnego 28 listopada 1903 r., którego celem miało być podtrzymanie i ugruntowanie bytu sceny polskiej w Łodzi. Był współorganizatorem Rzemieślniczego Towarzystwa Śpiewaczego „Lira”. Był także prezesem Towarzystwa Muzyczno-Dramatycznego „Harmonia”. W 1908 był kierownikiem artystycznym teatru „Lutnia”. Współpracował z Towarzystwem Śpiewaczym «Lutnia» w Aleksandrowie Łódzkim.
Był członkiem zarządu Towarzystwa Wpisów i Zapomóg Szkolnych.
Brał udział w różnych akcjach społecznych na terenie miasta np. był członkiem komitetu i sekretarzem wielkiej Wystawy Higieniczno-Spożywczej, zorganizowanej w styczniu 1903 dla wsparcia finansowego Pogotowia Ratunkowego w Łodzi (powstałego w 1899 z inicjatywy dr Władysława Pinkusa i cały czas borykającego się z kłopotami materialnymi).
Mimo wytężonej i ciężkiej pracy żył w niedostatku. Nie posiadając własnej rodziny, opiekował się dziećmi nieżyjącego szwagra i siostry Emilii.
Ostatnie lata życia spędził w niedostatku i samotności.
Zmarł 19 lipca 1921 w Łodzi. Został pochowany na Starym Cmentarzu w Łodzi przy ul. Ogrodowej w części katolickiej.
10 maja 1925 odbyła się uroczystość poświęcenia pomnika nagrobnego, wykonanego z inicjatywy Zarządu Syndykatu Dziennikarzy Polskich w Łodzi przez artystę rzeźbiarza Władysława Czaplińskiego.
Towarzystwo Opieki nad Starym Cmentarzem przy ulicy Ogrodowej w Łodzi w 2012 odnowiło ten pomnik nagrobny z funduszy zebranych podczas kwesty na cmentarzu 1 listopada 2011 r.

</doc>
<doc id="2815406" url="https://pl.wikipedia.org/wiki?curid=2815406" title="Misje dyplomatyczne Korei Południowej">
Misje dyplomatyczne Korei Południowej

Misje dyplomatyczne Korei Południowej – przedstawicielstwa dyplomatyczne Republiki Korei przy innych państwach i organizacjach międzynarodowych. Poniższa lista zawiera wykaz obecnych ambasad i konsulatów zawodowych. Nie uwzględniono konsulatów honorowych.

</doc>
<doc id="2815407" url="https://pl.wikipedia.org/wiki?curid=2815407" title="Misje dyplomatyczne Korei Północnej">
Misje dyplomatyczne Korei Północnej

Misje dyplomatyczne Korei Północnej – przedstawicielstwa dyplomatyczne Koreańskiej Republiki Ludowo-Demokratycznej przy innych państwach i organizacjach międzynarodowych. Poniższa lista zawiera wykaz obecnych ambasad i konsulatów zawodowych. Nie uwzględniono konsulatów honorowych.

</doc>
<doc id="2815410" url="https://pl.wikipedia.org/wiki?curid=2815410" title="Aepus marinus">
Aepus marinus

Aepus marinus – gatunek chrząszcza z rodziny biegaczowatych. Żyje w strefie przybrzeżnej mórz Północnej Europy, pod kamieniami. Żywi się skoczogonkami

</doc>
<doc id="2815411" url="https://pl.wikipedia.org/wiki?curid=2815411" title="Michał Siewierski">
Michał Siewierski

Michał Bronisław Siewierski (ur. 7 marca 1915 w Rzochowie koło Mielca, zm. 29 kwietnia 1977 w Lubaniu) – polski duchowny katolicki, wieloletni duszpasterz młodzieży, rekolekcjonista, proboszcz Parafii Najświętszej Maryi Panny Królowej Polski w Stróżach.
Życiorys.
Pochodził ze szlacheckiej rodziny, posiadającej duże gospodarstwo. Był najstarszym synem spośród sześciorga dzieci Piotra i Marii. Po ukończeniu szkoły powszechnej w Rzochowie kontynuował naukę w Gimnazjum w Mielcu. W 1933 r. otrzymał dyplom maturalny i rozpoczął naukę w Wyższym Seminarium Duchownym w Tarnowie, w trakcje studiów zachorował na chorobę płuc. W dniu 31 marca 1940 roku w kaplicy w Błoniu koło Tarnowa, z rąk bpa Edwarda Komara przyjął święcenia kapłańskie. Pracował jako wikariusz w parafii Lisia Góra (od września 1940 do 7 maja 1943) i parafii Przemienienia Pańskiego w Ropczycach (od 8 maja 1943 do 30 sierpnia 1973). Szybko włączył się w struktury podziemnej AK, przyjmując pseudonim "Robak". W Ropczycach ksiądz Siewierski szczególnie upodobał sobie filialny kościół pw. Imienia Maryi, w którym często odprawiał nabożeństwa maryjne, a po wojnie otworzył tam ośrodek duszpasterstwa młodzieżowego. W 1947 r. w Ropczycach założył Sodalicję Mariańską męską i żeńską, stając się jej moderatorem. Był duszpasterzem młodzieży dekanatu ropczyckiego. Miał szczególny kult do Matki Bożej Ropczyckiej. W 1960 r. został oficjalnie mianowany przez bpa Karola Pękalę rektorem kościoła Imienia Maryi. 1 września 1973 r. został proboszczem parafii Najświętszej Maryi Panny Królowej Polski w Stróżach, gdzie pracował do końca życia. W latach 1960-1975 był rekolekcjonistą w domu rekolekcyjnym w Ciężkowicach oraz w latach 1963-1973 w Zbylitowskiej Górze.
Ks. Siewierski zmarł w Lubaniu w 1977 roku. Uroczystości pogrzebowe, którym przewodniczył biskup pomocniczy tarnowski Piotr Bednarczyk, odbyły się 3 maja 1977 w kościele parafialnym w Stróżach. Siewierski spoczął na tamtejszym cmentarzu parafialnym.
15 października 1951 r. otrzymał godność Kanonika honorowego.
Upamiętnienie.
W 1998 roku imię ks. Michała Siewierskiego otrzymała jedna z ulic w Ropczycach, zaś w kościele Imienia Najświętszej Maryi Panny w Ropczycach wmurowano pamiątkową tablicę zaprojektowaną przez Bronisława Chromego.

</doc>
<doc id="2815412" url="https://pl.wikipedia.org/wiki?curid=2815412" title="Aron Luboszycki">
Aron Luboszycki

Aron Luboszycki (ur. 18 lipca 1874 w Grodnie, zm. w 1943 w Treblince) – nauczyciel, pedagog, poeta, prozaik, krytyk literacki pochodzenia żydowskiego. Pisał pod pseudonimami: „Arnold Smith", „A. Ben Dow" i „Harun a-Raszyd".
Życiorys.
Nauki początkowe pobierał w chederze w Grodnie, maturę uzyskał w gimnazjum w Słonimie.
Od 1894 r. uczył języka hebrajskiego w szkole powszechnej w Warszawie, a od 1928 r. w Łodzi w I Gimnazjum Męskim Towarzystwa Żydowskich Szkół Średnich przy ul. Magistrackiej (obecnie ul. Aleksandra Kamińskiego) 21.
W latach 1928-1929 redagował i wydawał tygodnik dla młodzieży „Hakochaw" („Gwiazda”), wcześniej (od 1926) ukazujący się w Brześciu nad Bugiem.
Był też autorem opracowań z zakresu pedagogiki, m.in. studium wychowawczo- psychologicznego o istocie wypracowań piśmiennych i ich znaczeniu dla rozwoju dziecka (1931) oraz podręczników do historii narodu żydowskiego dla uczniów szkół średnich. Był też autorem elementarza do nauki języka hebrajskiego i samouczka hebrajskiego (Warszawa 1910).
W 1937 r. mieszkał przy ul. S. Sterlinga 18.
Zamknięty początkowo w łódzkim getcie, przedostał się do Warszawy, gdzie w tamtejszym getcie działał w nielegalnej sieci nauczania.
Podczas akcji wysiedleńczej w styczniu 1943 r. został aresztowany i przewieziony do obozu zagłady w Treblince, gdzie zginął.
Debiutował wierszami w języku hebrajskim ogłoszonymi w almanachu poetyckim „Achiasaf” (Warszawa 1894). W hebrajskich czasopismach ukazujących się w Warszawie i w Palestynie publikował krótkie opowiadania w językach hebrajskim i jidysz (nie zarzucając twórczości poetyckiej) oraz liczne artykuły na temat literatury hebrajskiej w Polsce i za granicą. W języku jidysz publikował początkowo w tygodniku literackim „Der Jid”, w którym piastował później stanowisko członka kolegium redakcyjnego. Tłumaczył utwory poetyckie z języka rosyjskiego na hebrajski i z hebrajskiego na jidysz. Przełożył na hebrajski "Serce" Edmondo De Amicisa (Hana- ded hagatan) (Piotrków 1899) i z języka jidysz "Historię Żydów" Szymona Dubnowa.
Niektóre jego utwory poetyckie przypomniano w almanachu "Udim" (Jerozolima 1960), poświęconym twórczości pisarzy hebrajskich - ofiar Holokaustu.

</doc>
<doc id="2815414" url="https://pl.wikipedia.org/wiki?curid=2815414" title="Parafia św. Apostołów Piotra i Pawła w Brzeźnie Lęborskim">
Parafia św. Apostołów Piotra i Pawła w Brzeźnie Lęborskim

Parafia św. Apostołów Piotra i Pawła w Brzeźnie Lęborskim – parafia rzymskokatolicka w Brzeźnie Lęborskim należąca do dekanatu gniewińskiego diecezji pelplińskiej.
Założona 18 maja 1951 roku.

</doc>
<doc id="2815420" url="https://pl.wikipedia.org/wiki?curid=2815420" title="Kalcymimetyki">
Kalcymimetyki

Kalcymimetyki – grupa leków stosowana głównie w leczeniu objawowym wtórnej nadczynności przytarczyc celem zmniejszenia stężenia PTH (w zakresie 2–9-krotności górnej granicy przedziału wartości prawidłowych). Zwykle dotyczy to osób z przewlekłą chorobą nerek leczonych dializami. Leki tej grupy działają obniżając próg wrażliwości receptorów na stężenie wapnia we krwi.
Stosowanym lekiem tej grupy (w monoterapii, bądź w kombinacji z pochodnymi witaminy D lub parikalcytolem) jest cynakalcet (w dawce 30–180 mg/d).
Kalcymimetyk jest lekiem pierwszego wyboru w sytuacji hiperkalcemii lub hiperfosfatemii u chorego z wtórną nadczynnością przytarczyc w przebiegu przewlekłej choroby nerek. Jeśli do zaburzeń tego typu dochodzi w trakcie leczenia kalcymimetykiem i witaminą D, wskazane jest wówczas zredukowanie lub odstawienie kalcymimetyku. Redukcja dawki bądź rezygnacja z zastosowania kalcymimetyku wskazana jest również w przypadku wystąpienia hipokalcemii – wcześniejsze dołączenie pochodnych witaminy D pozwala uniknąć tego powikłania.
Kalcymimetyki (cynakalcet) są skuteczne w zwalczaniu hiperkalcemii u chorych z rakiem przytarczyc. Postuluje się również ich skuteczność w pierwotnej nadczynności przytarczyc, celem zmniejszenia kalcemii u chorych nie wyrażających zgody na postępowanie operacyjne.

</doc>
<doc id="2815424" url="https://pl.wikipedia.org/wiki?curid=2815424" title="Stanisław Kempiński">
Stanisław Kempiński

Stanisław Kempiński (ur. 11 lutego 1869 w Łodzi, zm. 21 lutego 1931 tamże) – polski inżynier chemik, doktor nauk, pracował na kierowniczych stanowiskach w fabrykach polskich i zagranicznych.
Syn łódzkiego kupca Izydora Kempińskiego i Franciszki z d. Gros. 
Ukończył w 1888 r. Wyższą Szkołę Rzemieślniczą w Łodzi. 
Ukończył w 1891 r. studia na wydziale chemicznym politechniki w Zurychu i następnie na Sorbonie, gdzie uzyskał doktorat pod kierunkiem profesorów L. Pasteura i C. Friedla.
Przez pewien czas pracował w paryskim laboratorium Friedla. 
Po powrocie do Łodzi pracował jako chemik kolorysta w fabryce tkanin bawełnianych Spółki Akcyjnej Szaji Rosenblatta. 
Później wyjechał do Frankfurtu nad Menem, gdzie objął kierownicze stanowisko w tamtejszej znanej fabryce barwników anilinowych Leopolda Cosella. 
Po odzyskaniu w 1918 r. niepodległości przez Polskę wrócił do kraju, do Łodzi i został dyrektorem Państwowego Zakładu Badania Żywności i Przedmiotów Użytku w Łodzi, wyodrębnionego 14 listopada 1918 r. z Instytutu Higienicznego, założonego w 1915 r. przez okupacyjne władze niemieckie. 
Należał do Stowarzyszenia Techników w Łodzi .
Zmarł 21 lutego 1931 r. i został pochowany na nowym cmentarzu żydowskim przy ul. Brackiej w Łodzi (str. L, kw. F, nr grobu 65).

</doc>
<doc id="2815429" url="https://pl.wikipedia.org/wiki?curid=2815429" title="Richard Thoma">
Richard Thoma

Richard Andreas Thoma (ur. 11 grudnia 1847 w Bonndorf im Schwarzwald, zm. 26 listopada 1923 w Heidelbergu) – niemiecki lekarz patolog, profesor Uniwersytetu Ruprechta i Karola w Heidelbergu i Uniwersytetu Dorpackiego. Od jego nazwiska pochodzą nazwy, stosowanych do dziś, komory Thomy i pipety Thomy.

</doc>
<doc id="2815431" url="https://pl.wikipedia.org/wiki?curid=2815431" title="Richard Andreas Thoma">
Richard Andreas Thoma



</doc>
<doc id="2815433" url="https://pl.wikipedia.org/wiki?curid=2815433" title="Neodadaizm">
Neodadaizm

Neodadaizm – ruch w sztuce, który powstał w drugiej połowie lat 50. XX wieku. Był to kierunek w sztuce amerykańskiej stojący w opozycji do ekspresjonizmu abstrakcyjnego, nawiązujący do działań dadaistów, którzy tworzyli przed wojną w Europie.
W obrębie nurtu powstawały zarówno obrazy abstrakcyjne zawierające w swojej fakturze zniszczone przedmioty codziennego użytku i nawiązujące do estetyki prac Kurta Schwittersa, jak i dzieła wykonane w tradycyjnych technikach malarskich. Twórcami neodadaizmu są m.in. Robert Rauschenberg, Jasper Johns. Do artystów, którzy tworzyli prace neodadaistyczne, można m.in. zaliczyć Cy'a Twombly, Louise Nevelson, czy Allana Kaprowa.

</doc>
<doc id="2815434" url="https://pl.wikipedia.org/wiki?curid=2815434" title="Miron Kantor">
Miron Kantor

Miron Kantor (Michał) (ur. 23 marca 1882 w Kownie, zm. 1940 w Katyniu) – polski lekarz chirurg, w czasie wojny lekarz wojskowy w stopniu majora, zamordowany w Katyniu.
Życiorys.
Syn Mojżesza, jubilera i Matyldy Dembo.
Studiował medycynę na uniwersytecie w Berlinie, gdzie 21 listopada 1908 r. uzyskał stopień doktora medycyny na podstawie rozprawy Die Behandlung der Kniegelentuberkulose in der Königl. Chir. Klinik von 1888–1903 (Berlin 1908). Dyplom nostryfikował na uniwersytecie w Charkowie.
W 1910 r. zamieszkał w Łodzi i został zatrudniony jako asystent na oddziale chirurgicznym Żydowskiego Szpitala Fundacji im. małżonków Izraela i Leony Poznańskich w Łodzi przy ul. Nowotargowej (obecnie ulica Seweryna Sterlinga) 1/3.
17 lutego 1913 r. został nadetatowym lekarzem żydowskich miejskich szkół elementarnych. Później został ordynatorem Miejskiego Szpitala na Radogoszczu.
Był konsultantem chirurgicznym Łódzkiego Klubu Sportowego. Brał udział w przygotowaniu kondycyjnym swego kuzyna Romana Kantora (1912–1943), szermierza, reprezentanta Polski na olimpiadzie w Berlinie (1936).
Zmobilizowany do armii rosyjskiej w 1914 r., awansował do stopnia kapitana. Wzięty do niewoli austriackiej, przebywał w obozie jenieckim na Węgrzech do zakończenia działań wojennych.
W maju 1919 r. wstąpił do Wojska Polskiego, został mianowany komendantem Szpitala Wojskowego w Grodnie, którym kierował do ewakuacji miasta w 1920 r., potem był komendantem szpitali polowych i stałych na szlaku wojny polsko-bolszewickiej.
Zdemobilizowany w stopniu majora ze starszeństwem od 1 czerwca 1919 r., powrócił do Łodzi i zamieszkał przy ul. Legionów (obecnie ul. Zielona) 5. Pracował w zamkniętej służbie zdrowia i prowadził rozległą praktykę prywatną.
Był społecznikiem m.in. w latach 1911–1912 był wiceprezesem Towarzystwa Dramatyczno-Literackiego „Ars” w Łodzi.
W związku z wybuchem II wojny światowej został zmobilizowany 1 września 1939 r., i otrzymał przydział do kadry zapasowej 4 Szpitala Okręgowego. W nieznanych okolicznościach dostał się do niewoli radzieckiej i został osadzony w obozie w Kozielsku.
Zginął w Katyniu w 1940 r., spoczywa tam na cmentarzu.
W małżeństwie z Florą z Amzelów miał syna Stefana (ur. 24 maja 1913).

</doc>
<doc id="2815437" url="https://pl.wikipedia.org/wiki?curid=2815437" title="Lavard Evans">
Lavard Evans

Lavard Evans (ur. 30 marca 1975) – piłkarz z Turks i Caicos grający na pozycji obrońcy, reprezentant Turks i Caicos, grający w reprezentacji w 2000 roku.
Kariera.
Evans od początku kariery klubowej związany jest z klubem Barefoot FC.
W reprezentacji narodowej Evans rozegrał jedno oficjalne spotkanie podczas eliminacji do MŚ 2002. Było to spotkanie rewanżowe (w pierwszym ze spotkań Evans był rezerwowym swojej reprezentacji); jego ekipa podejmowała drużynę Saint Kitts i Nevis. Turks i Caicos przegrało 0-6. Evans wszedł z ławki rezerwowych w 77. minucie, zmieniając Gregory'ego Wattsa. W dwumeczu reprezentacja ta przegrała 0-14, a tym samym zawodnicy z Turks i Caicos odpadli z turnieju eliminacyjnego. Była to jedyna impreza, w której Evans miał okazję reprezentować barwy narodowe.

</doc>
<doc id="2815438" url="https://pl.wikipedia.org/wiki?curid=2815438" title="Bror Cederström">
Bror Cederström

Bror Cederström (ur. 21 września 1780 w Signhildsbergu, zm. 21 grudnia 1877 w Jönköping) – szwedzki generał i baron, minister wojny 1840.
Syn generała broni Brora Cederströma (1754-1816). Brał udział w licznych bitwach wojen napoleońskich, m.in. : bitwie pod Großbeeren, Dennewitz, bitwie pod Lipskiem. 

</doc>
<doc id="2815440" url="https://pl.wikipedia.org/wiki?curid=2815440" title="CMoy">
CMoy

CMoy – kieszonkowy wzmacniacz słuchawkowy zaprojektowany przez Chu Moy.
Wzmacniacz został zbudowany z użyciem podwójnego wzmacniacza operacyjnego Burr-Brown's OPA2134 (lub jego odmiany OPA2132PA). W późniejszych modyfikacjach z sukcesem stosowano ich zamienniki. Schemat wzmacniacza jest bardzo prosty (zaledwie kilka elementów), co czyni go łatwym i tanim w realizacji. Montaż można przeprowadzić na płytce prototypowej lub nawet z jej pominięciem, przez bezpośrednie lutowanie komponentów. Łatwość uruchomienia układu, a także dostępność licznych opublikowanych modyfikacji sprawiają, że jest on szczególnie popularny wśród początkujących amatorów.
Obwód.
Typowy CMoy składa się z dwóch identycznych bloków – po jednym dla lewego i prawego kanału. Na blok składają się: potencjometr regulujący poziom sygnału wejściowego (opcjonalny), kondensator separujący składową stałą, rezystor ustalający impedancję wejściową na 100 kΩ oraz wzmacniacz operacyjny pracujący w układzie nieodwracającym. Wyjście wzmacniacza jest jednocześnie wyjściem układu, co znacząco upraszcza układ, lecz przez niedopasowanie do impedancji typowych słuchawek skutkuje wyjściem poza typowy obszar pracy zastosowanego wzmacniacza operacyjnego i pogorszeniem jakości dźwięku.
Układ zasilany jest z baterii 9 V, co wymusza zastosowanie dodatkowego obwodu sztucznej masy. Oryginalny układ bazuje na najprostszym rozwiązaniu opartym o dzielnik rezystorowy. Istnieją rozwinięcia rozbudowujące i udoskonalające ten obwód, a także wariacje używające dwóch baterii połączonych szeregowo, przez co układ zasilany jest wprost, bez dodatkowych elementów.

</doc>
<doc id="2815441" url="https://pl.wikipedia.org/wiki?curid=2815441" title="Tapiranga czarnobrzucha">
Tapiranga czarnobrzucha

Tapiranga czarnobrzucha ("Ramphocelus nigrogularis") – gatunek małego ptaka śpiewającego z rodziny tanagrowatych (Thraupidae). Zamieszkuje północną część Ameryki Południowej na wschód od Andów. Nie jest zagrożony wyginięciem.
Systematyka.
Tapiranga czarnobrzucha została opisana po raz pierwszy przez niemieckiego badacza Johanna Baptista von Spixa w 1825 roku. Nazwa gatunkowa pochodzi od łacińskich słów: "niger" co znaczy czarny, oraz "gularis" oznaczające gardło. Gatunek ten jest jednym z dziewięciu należących do rodzaju "Ramphocelus". Badania mitochondrialnego DNA sugerują, że najbliżej spokrewnionym gatunkiem jest tapiranga szkarłatna ("Ramphocelus dimidiatus"), ich drogi rozeszły się około 800 000 lat temu. Nie wyróżnia się podgatunków.
Charakterystyka.
Dorosły samiec ma czarną twarz, gardło, skrzydła, brzuch i ogon, reszta upierzenia jest jasnoczerwona. Dziób jest srebrzysty. Samica przypomina wyglądem samca, poza brązowawym brzuchem i ciemniejszym upierzeniem na całym ciele. Młode są także znacznie ciemniejsze. Długość dorosłego osobnika waha się od 18 do 19 cm. Przypomina wyglądem cynoberka ("Calochaetes coccineus"), występuje jednak na niższych wysokościach.
Występowanie.
Zamieszkuje lasy deszczowe do wysokości 600 m n.p.m. Najczęściej występuje w pobliżu strumieni, zbiorników wodnych i na granicach lasu.
Występuje głównie na terenie Amazonii, w tym na terenie Brazylii, Peru, Kolumbii, Boliwii i Ekwadoru. Obszar występowania tego gatunku obejmuje około 2 100 000 km2.
Pożywienie.
Tak jak większość ptaków z rodziny Thraupidae, tapiranga czarnobrzucha odżywia się głównie owocami, uzupełniając dietę małymi owadami, w szczególności latającymi termitami. Zależy to od periodycznego występowania w ich środowisku życia uskrzydlonych samców i samic termitów. Latające osobniki tych owadów są pokarmem znacznie bogatszym w składniki odżywcze niż naziemne. Tapiranga czarnobrzucha żywi się również nektarem kwiatów. Obserwowano osobniki tego gatunku żywiące się na kwiatach "Erythrina fusca", będąc przy okazji wektorem do przenoszenia pyłku i zapylania.
Tryb życia.
Zauważono, że u tapirang czarnobrzuchych występuje zjawisko odwróconej dominacji, podobnie jak u tapirang ciemnych ("Ramphocelus carbo"). Jest to nietypowe dla ptaków wróblowatych, u których zazwyczaj samiec dominuje nad samicą, a ptaki cięższe i większe przeważają nad mniejszymi. Zaobserwowano również konkurencyjne zachowania wobec tapirang ciemnych, a niekiedy nawet agresję w obronie najlepszych terenów zlokalizowanych w pobliżu rzek i starorzeczy. Wynika to głównie z dużego zagęszczenia tych populacji. W okresie lęgowym jednak, oba te gatunki współpracują ze sobą.
Rozród.
Tapiranga czarnobrzucha odbywa okres lęgowy pomiędzy porą suchą i deszczową, najczęściej wypada w czerwcu. Gniazda zakładają w koloniach, angażując w opiekę i ochronę młodych całą grupę. Czasami gniazdują wspólnie z tapirangą ciemną.
Status.
W Czerwonej księdze gatunków zagrożonych IUCN tapiranga czarnobrzucha klasyfikowana jest jako gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za stabilny.

</doc>
<doc id="2815445" url="https://pl.wikipedia.org/wiki?curid=2815445" title="Bełmeken">
Bełmeken

Bełmeken (bułg. "Белмекен", dawniej Kołarow) – szczyt we wschodniej części pasma górskiego Riła, w Bułgarii, wznoszący się na wysokość 2626 m n.p.m. Na jego zboczach znajduje się stok przeznaczony do narciarstwa alpejskiego. Szczyt jest stosunkowo łatwo dostępny w lecie.

</doc>
<doc id="2815446" url="https://pl.wikipedia.org/wiki?curid=2815446" title="It’s That Girl">
It’s That Girl

It’s That Girl – promocyjna kompilacja teledysków amerykańskiej piosenkarki Madonny. Wydana została przez WEA Records UK w 1987 roku w celu promowania trasy koncertowej Who’s That Girl World Tour. Kompilacja była dostępna tylko na terenie Wielkiej Brytanii.
Formaty.
Został wydany na VHS i kasetach magnetofonowych. Oba wydania przedstawiały zdjęcie z sesji do remix-albumu "You Can Dance" na białym tle. Z tyłu, w trackliście widnieje to samo zdjęcie, tylko w negatywie.
Lista utworów.
Zawiera 14 teledysków:

</doc>
<doc id="2815447" url="https://pl.wikipedia.org/wiki?curid=2815447" title="Brunello di Montalcino">
Brunello di Montalcino



</doc>
<doc id="2815454" url="https://pl.wikipedia.org/wiki?curid=2815454" title="Nikołaj Simonow">
Nikołaj Simonow

Nikołaj Konstantinowicz Simonow, ros. "Николай Константинович Симонов" (ur. 4 grudnia 1901 w Samarze, zm. 20 kwietnia 1973 w Leningradzie) – radziecki aktor teatralny i filmowy, Ludowy Artysta ZSRR (1950), Bohater Pracy Socjalistycznej (1971).
Życiorys.
Nikołaj Simonow w latach 1917–1919 uczył się w szkole sztuki i wzornictwa w Samarze. W 1919 r. podjął studia na Wydziale Malarstwa Akademii Sztuk Pięknych w Leningradzie, a w 1922 r. dostał się do leningradzkiej Szkoły Sztuki Aktorskiej i do 1923 r. studiował jednocześnie w obu uczelniach.
Po ukończeniu szkoły aktorskiej i odbyciu służby wojskowej rozpoczął w 1925 r. pracę w Leningradzkim Teatrze Akademickim im. Puszkina, z którym był związany przez resztę życia, z przerwą na lata 1931–1934 kiedy pracował w Kujbyszewskim Teatrze Akademickim im. Gorkiego w Samarze (Kujbyszewie).

</doc>
<doc id="2815459" url="https://pl.wikipedia.org/wiki?curid=2815459" title="Kalli (Koonga)">
Kalli (Koonga)

Kalli – wieś w Estonii, w prowincji Parnawa, w gminie Koonga.

</doc>
<doc id="2815461" url="https://pl.wikipedia.org/wiki?curid=2815461" title="Stefan Gorski">
Stefan Gorski

Stefan Gorski (ur. w 1882 w Płocku, zm. w 1941 w Mauthausen-Gusen) – polski dziennikarz, publicysta, redaktor. Publikował także pod pseudonimem Michał Nałęcz.
Życiorys.
Syn Kornela, lekarza wojskowego, i Heleny z Zaborowskich. Wychowywał się pod opieką babki Romany z Sumińskich Zaborowskiej, uczęszczał do gimnazjum rządowego w Płocku, a następnie do Szkoły Handlowej Zgromadzenia Kupców w Łodzi. W 1903 r. rozpoczął studia na Wydziale Filozoficznym Uniwersytetu we Lwowie, gdzie studiował nauki historyczne pod kierunkiem profesora Szymona Askenazego. Na terenie lwowskiej Czytelni Akademickiej szerzył ideę racjonalnego kształcenia młodych dziennikarzy, zorganizował Kółko Dziennikarskie, które pod jego kierownictwem rozwijało ożywioną działalność.
W gazetach zaczął zamieszczać swoje artykuły dość wcześnie – w 1900 r. został współpracownikiem „Rozwoju”, „Gońca Łódzkiego”, „Ech Płockich i Łomżyńskich” oraz „Kuriera Codziennego”.
Był korespondentem „Kuriera Warszawskiego”, ogłosił na jego łamach artykuły o gazetach prowincjonalnych oraz o sztuce i piśmiennictwie w Łodzi (1904). Tematykę łódzką prezentował również na łamach warszawskiego „Świata” w latach 1906–1908.
Swoje łódzkie obserwacje opublikował w książce "Łódź spółczesna – obrazki i szkice publicystyczne" (Łódź 1904), „ważnej już choćby dlatego, iż wzbogaciła ubogą literaturę o tym mieście o książkę inteligentną i pod wieloma względami wartościową”.
W 1905 r. ogłosił monografię "Dziennikarstwo polskie". Ogłosił rozprawy: "Towarzystwo Naukowe Płockie" w „Przeglądzie Historycznym” (1906) i "Towarzystwo Naukowe w Lublinie" w „Bibliotece Warszawskiej” (1905), o dziejach cenzury w Polsce (tamże 1905) i w „Tygodniku Ilustrowanym” zamieścił w latach 1903–1908 szereg szkiców o gazetach pisanych (1906), o prasie warszawskiej w okresie insurekcji (1903), gazetach prowincjonalnych (1904), o sztuce i piśmiennictwie w Łodzi (1904) i czasopismach polskich wydawanych w obcych językach (1907). Ukazały się też jego autorstwa biografie: chłopa-dziennikarza, Hieronima Koląbryny, ps. Wawrzyńca Sikory z Liszyna pod Płockiem („Tygodnik Ilustrowany” 1907), pisarza gazety świątecznej – „Promyka” („Tygodnik Ilustrowany” 1906).
W Warszawie założył i redagował w latach 1908–1914 antyniemieckie i antysemickie czasopismo „Dzień”.
Na łamach „Dnia” przypomniał o rocznicy 250-lecia istnienia prasy polskiej. Drukował szereg artykułów okolicznościowych o prasie, jej liczebności, przeszłości i wysuwał koncepcję założenia szkoły dziennikarskiej. Jakby w przewidywaniu mającej nastąpić wojny napisał w 1908 r. znakomity artykuł oparty na ścisłych danych statystycznych i własnych obserwacjach i wydany pod kilkoma tytułami: "Niemcy w Królestwie Polskim", "Forpoczty niemieckie w Królestwie Polskim", "Organizacje niemieckie w Królestwie Polskim" (w „Świecie Słowiańskim”, jak i oddzielna broszura). Pokazał w nim celową planową pruską akcję kolonizatorską w Królestwie i wynikające z niej groźne następstwa. Wydany w przekładzie na język rosyjski artykuł "Передовые посты немцев в Царстве Польском" szeroko był omawiany przez niezależną prasę rosyjską. Dlatego po wybuchu I wojny światowej udał się do Rosji, skąd po upadku caratu powrócił do kraju.
W 1918 r. nabył majątek ziemski Nadułki w ziemi wyszogrodzkiej, wieś rodzinną swej pierwszej żony Haliny Kosińskiej i tam gospodarował. Brał wówczas czynny udział w pracy organizacji rolniczych oraz nadal zabierał głos na łamach prasy, poruszając w artykułach publicystycznych rozmaite problemy społeczno-gospodarcze.
W 1922 r. zamieszkał w Płocku. W 1922 r. redagował tam „Dziennik Płocki”, pisał również na temat prasy i drukarstwa w „Kurierze Warszawskim”.
Gdy powstało przy Wyższej Szkole Dziennikarskiej Koło Naukowe słuchaczy tej uczelni do badań nad prasą, wybrano go w 1937 r. członkiem honorowym Koła.
Drugi raz ożenił się z Marią Leśniewską, córką generała Józefa Leśniewskiego.
W 1940 r. został aresztowany przez okupantów niemieckich i wywieziony do obozu koncentracyjnego Mauthausen-Gusen. Zmarł w 1941 r. w Mauthausen, zamordowany przez hitlerowców.

</doc>
<doc id="2815470" url="https://pl.wikipedia.org/wiki?curid=2815470" title="Centymetr odwrotny">
Centymetr odwrotny

Centymetr odwrotny – jednostka liczby falowej (proporcjonalnej do energii) równa odwrotności centymetra. Używana między innymi w spektroskopii.
Liczba falowa w centymetrach odwrotnych jest związana z długością fali formula_1 w mikrometrach wzorem
Ze wzorów na energię fotonów:
wynika, że centymetr odwrotny odpowiada też innym jednostkom, za pomocą których można mierzyć energię wewnętrzną molekuł:

</doc>
<doc id="2815474" url="https://pl.wikipedia.org/wiki?curid=2815474" title="Ariel Winter">
Ariel Winter

Ariel Winter właśc. Ariel Winter Workman (ur. 28 stycznia 1998 w San Diego) – amerykańska aktorka. Znana z roli Alex Dunphy w serialu "Współczesna rodzina", za którą otrzymała Nagrodę Gildii Aktorów Ekranowych za najlepszą obsadę serialu komediowego.
Życiorys.
Rodzina.
Urodziła się w San Diego (w stanie Kalifornia) jako córka Glenna i Crystal Workmanów. Ma dwoje rodzeństwa: siostrę Shanelle i brata Jimmy’ego.
3 października 2012 roku weszła pod opiekę starszej siostry ze względu na oskarżenie matki o znęcanie się.
Kariera.
W wieku sześciu lat otrzymała rolę w reklamie marki Cool Whip. Swą pierwszą telewizyjną rolę miała w wieku 7 lat w jednym z odcinków serialu "Listen Up!". Później odgrywała role w produkcjach, takich jak m.in.: "Tickle U, Freddie, Detektyw Monk, Kości" i "Ostry dyżur". Użyczyła głosu postaci Gretchen w serialu animowanym "Fineasz i Ferb", a od 2009 roku odgrywa rolę Alex Dunphy w serialu "Współczesna rodzina".
Winter pojawiła się w filmach "Kiss Kiss Bang Bang, Speed Racer, Duress" i "Opposite Day". Za rolę w filmie "The Chaperone" została nominowana do Nagrody Młodych Artystów 2012. Użyczyła również swego głosu w filmach "Bambi II" i "".
Pod koniec 2011 roku została wybrana do roli Sofii w nowej produkcji Disneya.

</doc>
<doc id="2815476" url="https://pl.wikipedia.org/wiki?curid=2815476" title="Reprezentacja Abchazji w piłce nożnej mężczyzn">
Reprezentacja Abchazji w piłce nożnej mężczyzn

Reprezentacja Abchazji w piłce nożnej nie jest członkiem Międzynarodowej Federacji Piłki Nożnej (FIFA) ani Azjatyczkiej Konfederacji Piłkarskiej (AFC). W meczu przeciwko Kubaniowi Krasnodar w bramce męskiej reprezentacji Abchazji zagrała kobieta Elvira Todua. Ich "Abchaski Autonomiczny Związek Piłki Nożnej" (gruz. აფხაზეთის ავტონომიური რესპუბლიკის ფეხბურთის ფედერაცია, ang. Abkhazia Autonomous Republic Football Federation) należy do Gruzińskiego Związku Piłki Nożnej
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="2815477" url="https://pl.wikipedia.org/wiki?curid=2815477" title="Piotr Butkowski">
Piotr Butkowski

Piotr Aleksandrowicz Butkowski (ros. Петр Александрович Бутковский, ur. 1801 w Smoleńsku, zm. ) – rosyjski lekarz psychiatra i chirurg. Autor pierwszego rosyjskiego podręcznika chorób umysłowych (1834), profesor Uniwersytetu w Charkowie.
Studiował na Akademii Medyko-Chirurgicznej w St. Petersburgu, tytuł doktora medycyny otrzymał w 1832 roku na Uniwersytecie w Helsinkach. Od 1834 do śmierci w 1844 roku wykładał chirurgię i choroby umysłowe na Uniwersytecie w Charkowie.

</doc>
<doc id="2815482" url="https://pl.wikipedia.org/wiki?curid=2815482" title="Youssef Masrahi">
Youssef Masrahi

Youssef Ahmed Al-Masrahi (arab. يوسف مسرحي; ur. 31 grudnia 1987 w Nadżranie) – saudyjski lekkoatleta specjalizujący się w biegach sprinterskich.
W 2007 zdobył złoto halowych igrzysk azjatyckich w sztafecie 4 × 400 metrów. Dotarł do półfinału biegu na 400 metrów podczas mistrzostw świata w Berlinie (2009). W tym samym roku sięgnął po dwa medale halowych igrzysk azjatyckich w Hanoi. W 2010 zdobył złoto i brąz na igrzyskach azjatyckich w Kantonie. W 2011 sięgnął po złoty i srebrny medal mistrzostw kontynentu w Kobe. W tym samym roku dwukrotnie stawał na najwyższym stopniu podium podczas igrzysk panarabskich w Dosze. W 2012 startował na igrzyskach olimpijskich w Londynie, na których dotarł do półfinału biegu na 400 metrów. Złoty medalista mistrzostw Azji oraz szósty zawodnik mistrzostw świata w 2013. W 2014 zdobył złoto oraz brąz igrzysk azjatyckich w Incheon. Podwójny srebrny medalista mistrzostw Azji w Wuhanie (2015). Medalista mistrzostw Arabii Saudyjskiej.
Pełnił funkcję chorążego reprezentacji Arabii Saudyjskiej podczas ceremonii zamknięcia igrzysk olimpijskich w Londynie.
Rekordy życiowe.
W 2008 Al-Masrahi ustanowił (nieaktualny już) rekord Arabii Saudyjskiej w biegu na 1500 metrów (4:11,28). 26 listopada 2010 saudyjska sztafeta 4 × 400 metrów w składzie Ismail Al Sibyani, Mohammed Al-Salhi, Hamed Al Bishi i Youssef Al-Masrahi ustanowiła rekord kraju na tym dystansie – 3:02,30. 2 listopada 2009 sztafeta w składzie Youssef Al-Masrahi, Ismail Al-Sabani, Hamed Hamadan Al-Bishi i Bandar Yahya Al-Sharakili ustanowiła halowy rekord kraju – 3:10,31.

</doc>
<doc id="2815484" url="https://pl.wikipedia.org/wiki?curid=2815484" title="Yousef Ahmed Masrahi">
Yousef Ahmed Masrahi



</doc>
<doc id="2815489" url="https://pl.wikipedia.org/wiki?curid=2815489" title="M’Baye Niang">
M’Baye Niang

M’Baye Babacar Niang (ur. 19 grudnia 1994 w Meulan-en-Yvelines) – senegalski piłkarz francuskiego pochodzenia występujący na pozycji napastnika we klubie Stade Rennais oraz w reprezentacji Senegalu.
Kariera piłkarska.
Niang urodził się we Francji w rodzinie pochodzenia senegalskiego. Swoją karierę piłkarską rozpoczął w klubie Basse-Seine Les Mureaux. W 2003 roku podjął treningi w AS Poissy, a w 2007 roku przeszedł do SM Caen. W lutym 2011 podpisał profesjonalny kontrakt z tym klubem. 24 kwietnia 2011 zadebiutował w Ligue 1 w zremisowanym 1:1 domowym meczu z Toulouse FC, gdy w 77. minucie zmienił Kandię Traoré. 7 maja 2011 w zremisowanym 1:1 domowym spotkaniu z RC Lens strzelił swojego pierwszego gola w barwach Caen. Stał się tym samym najmłodszym strzelcem gola w historii tego klubu. W sezonie 2010/2011 zdobył łącznie trzy bramki, a w sezonie 2011/2012 dwukrotnie wpisywał się na listę strzelców. W sezonie 2011/2012 Caen spadło do Ligue 2.
W sierpniu 2012 roku Niang podpisał trzyletni kontrakt z zespołem Milanu. Swój debiut w Serie A zanotował 1 września 2012 w wygranym 3:1 wyjazdowym meczu z Bologną. W 91. minucie tego meczu zmienił Giampaolo Pazziniego. 13 grudnia strzelił swojego pierwszego gola w barwach Milanu, w spotkaniu Pucharu Włoch z Regginą.
Kariera reprezentacyjna.
Niang grał w reprezentacjach Francji U-16 i U-17, a w 2011 roku zadebiutował w kadrze U-21. Na Mistrzostwach Świata 2018 strzelił gola w wygranym 2:1 meczu z Polską.

</doc>
<doc id="2815491" url="https://pl.wikipedia.org/wiki?curid=2815491" title="Izajasz Kopiński">
Izajasz Kopiński



</doc>
<doc id="2815492" url="https://pl.wikipedia.org/wiki?curid=2815492" title="Borderzy">
Borderzy



</doc>
<doc id="2815493" url="https://pl.wikipedia.org/wiki?curid=2815493" title="Rosso di montalcino">
Rosso di montalcino

Rosso di montalcino – czerwone wino klasy "Denominazione di Origine Controllata" (DOC), wytwarzane w Toskanii, w obrębie gminy (wł. "comune") Montalcino w prowincji Siena. Jest prostszą wersją brunello di montalcino, produkowanego na tym samym obszarze.
Historia.
W połowie XIX wieku Clemente Santi zauważył, że część winorośli w winnicach obsadzonych szczepem sangiovese ma grubszą skórkę i bardziej skoncentrowany aromat i rozpoczął próbę wyselekcjonowania tego podgatunku. Starania rodziny zakończyły się powodzeniem i w 1888 roku powstało pierwsze wino wyłącznie z tych winogron pod nazwą "brunello", przypuszczalnie nadaną od wyjątkowo ciemnego zabarwienia owoców. Z czasem okazało się, że wymagania jakościowe postawione przed brunello di montalcino są barierą dla niektórych producentów, a cena zbyt wysoka. Utworzono więc osobną apelację DOC Rosso di Montalcino o obniżonych wymaganiach.
Charakterystyka.
Wino rosso di montalcino może być wytwarzane wyłącznie z winogron szczepu sangiovese rosnących na obszarze gminy Montalcino i tam też butelkowane. Mimo niewielkiego obszaru apelacji warunki uprawy ("terroir") są zróżnicowane, co przekłada się także na charakter win. Z reguły do produkcji rosso di montalcino wykorzystuje się winogrona z winnic młodszych lub położonych w chłodniejszych miejscach – w stosunku do tych dających surowiec na brunello di montalcino – albo też w gorszych rocznikach. Średnio połowa winogron brunello jest butelkowana jako Rosso di Montalcino DOC.
Zgodnie z przepisami wino rosso di montalcino musi być starzone przynajmniej przez rok. Dojrzałość osiąga w ciągu 1–3 lat, a więc jest przeznaczone do picia wcześniej niż brunello di montalcino. Cechuje się intensywnym rubinowym kolorem, wyraźnym zapachem i pełnym smakiem, z wyczuwalnymi garbnikami. Rosso di montalcino musi osiągnąć poziom przynajmniej 12,0% alkoholu. Potencjał leżakowania wynosi od 5 do 15 lat.

</doc>
<doc id="2815500" url="https://pl.wikipedia.org/wiki?curid=2815500" title="Jan Argyropulos">
Jan Argyropulos



</doc>
<doc id="2815504" url="https://pl.wikipedia.org/wiki?curid=2815504" title="Eugnacja">
Eugnacja



</doc>
<doc id="2815511" url="https://pl.wikipedia.org/wiki?curid=2815511" title="Dzikie koty (film)">
Dzikie koty (film)



</doc>
<doc id="2815513" url="https://pl.wikipedia.org/wiki?curid=2815513" title="Kościół św. Anny w Trutowie">
Kościół św. Anny w Trutowie

Kościół św. Anny w Trutowie – świątynia rzymskokatolicka w Trutowie
W 1717 roku Jan Rętfiński, do którego rodziny należało Trutowo, zapisał wieś karmelitom, pod warunkiem wybudowania w niej klasztoru i kościoła. Umowa została poświadczona przez biskupa Ludwika Załuskiego. W latach 1717-1718 wybudowano drewnianą kaplicę. Budowa kościoła opóźniła się ze względu na próby unieważnienia zapisu przez bratanków Rętfińskiego i powstał on w latach 1732-1738. Konsekracji świątyni dokonał Jan Dembowski w kwietniu 1770 roku. Po roku 1740 dobudowano budynek klasztoru. W 1863 roku rząd carski w ramach represji po powstaniu styczniowym, usunął karmelitów z Trutowa. Zakon ponownie objął kościół i klasztor w roku 1946. 
Kościół jest budowlą jednonawową, dwuprzęsłową, przykrytą dachem siodłowym. Kościół jest połączony z klasztorem, przez co nie ma głównej fasady, oba budynki zbudowane są na planie prostokąta. W budynek klasztorny wbudowana jest także kwadratowa wieża z zegarem, przykryta barokowym hełmem w ośmioboczną latarnią. Klasztor jest dwukondygnacyjny, pokryty trójspadowym dachem. Północno-zachodni narożnik klasztoru zabezpieczony jest kamienną przyporą. Do kościoła przylega ogrodzony cmentarz. Znajdująca się przy wejściu do kościoła brama na cmentarz, przyozdobiona jest płaskorzeźbą przedstawiającą proroka Eliasza w wozie ognistym. 
Wyposażenie kościoła jest głównie barokowe i w stylu rokoko. Późnobarokowa polichromia pochodząca prawdopodobnie z 1738 roku została odnowiona i przemalowana w roku 1960. Przedstawia ona głównie sceny z historii zakonu karmelitów oraz pochodzących z niego świętych. 
W kwadratowym prezbiterium z trzema oknami znajduje się ołtarz główny z XVIII-wiecznym obrazem św Anny z Najświętszą Maryją Panną w wieku dziewczęcym. Zwieńczenie ołtarza stanowi framuga okienna z okiem opatrzności, mającym dawać efekt promieniowania światłością. Przy ołtarzu znajdują się rzeźby przedstawiające króla Dawida, św. Józefa, św. Jana Ewangelistę i św. Jana Nepomucena ustawione podczas odnawiania kościoła w roku 1887. W ołtarzach bocznych znajdują się obrazy przedstawiające Matkę Boską Szkaplerzną oraz św. Józefa z Dzieciątkiem. 
Rokokowa ambona w kształcie łodzi pochodzi z III ćw. XVIII wieku. Na zapleckach ambony znajduje się portret błogosławionego Angelusa Mazzinghi, zaś na koszu malowidła ze scenami nawiązującymi do kształtu ambony (kazanie z łodzi, powołanie rybaków). Pod amboną umieszczono barokową chrzcielnicę z XVIII wieku.
W 1981 roku zespół klasztorny karmelitów w Trutowie został wpisany do rejestru zabytków.

</doc>
<doc id="2815522" url="https://pl.wikipedia.org/wiki?curid=2815522" title="Yousef Masrahi">
Yousef Masrahi



</doc>
<doc id="2815525" url="https://pl.wikipedia.org/wiki?curid=2815525" title="Sceny z Macondo">
Sceny z Macondo

Sceny z Macondo – trzeci solowy album polskiego kontrabasisty jazzowego Jacka Niedzieli, 
zawierający skomponowany przez niego poemat symfoniczny (z Piotrem Baronem jako solistą). CD wydany został w 1998 przez CD Sound International (CDSCD 108). Tytuł płyty i utworów nawiązują do twórczości Gabriela Garcii Marqueza. Macondo to fikcyjna miejscowość, w której rozgrywa się akcja książek.
Muzycy.
oraz Orkiestra pod dyr. Jacka Niedzieli; w składzie m.in.:

</doc>
<doc id="2815526" url="https://pl.wikipedia.org/wiki?curid=2815526" title="Bandyci w Mediolanie">
Bandyci w Mediolanie

Bandyci w Mediolanie (wł. "Banditi a Milano") – włoski dramat kryminalny z 1968 roku w reżyserii Carlo Lizzaniego.

</doc>
<doc id="2815528" url="https://pl.wikipedia.org/wiki?curid=2815528" title="Iago Aspas">
Iago Aspas

Iago Aspas Juncal (wym. [], ur. 1 sierpnia 1987 w Moaña) – hiszpański piłkarz występujący na pozycji napastnika w hiszpańskim klubie Celta Vigo, którego jest wychowankiem. W latach 2016–2019 reprezentant Hiszpanii.
Kariera klubowa.
Celta.
Aspas urodził się w miasteczku Moaña w galicyjskiej prowincji Pontevedra. Do Celty dołączył w wieku 8 lat i w zespole tym przeszedł wszystkie kolejne szczeble piłkarskiego rozwoju. W sezonie 2006/07 został włączony do składu drugiego zespołu ("Celta B"), który występował wówczas w Segunda División B (trzeci poziom ligowy).
W pierwszej drużynie debiutował 8 czerwca 2008 roku w meczu z Salamancą. Na swoje drugie spotkanie w Celcie musiał czekać blisko rok, do 6 czerwca. Wówczas to Celta na Estadio Balaídos podejmowała Deportivo Alavés. W meczu tym Iago strzelił dwie bramki (drugą w 90. minucie), a gospodarze wygrali 2:1. Wynik ten oznaczał, że na dwie kolejki przed końcem Celta zapewniła sobie utrzymanie w Segunda División.
Począwszy od kampanii 2009/2010 Aspas był podstawowym zawodnikiem swojej drużyny. Dwa lata później strzelił 23 gole i zajął drugie miejsce w klasyfikacji strzelców, tuż za piłkarzem Almeríi Leonardo Ulloą. W ten sposób pomógł klubowi w uzyskaniu awansu do La Liga.
W swoim pierwszym sezonie w najwyższej klasie rozgrywkowej zdobył 12 bramek, czym wydatnie przyczynił się do utrzymania Celty w Primera División.
Liverpool.
13 czerwca 2013 roku ogłoszono, że Celta i Liverpool porozumiały się w sprawie przenosin Aspasa na Anfield. 23 czerwca 2013 roku Iago Aspas oficjalnie przeszedł do angielskiego klubu.
Sevilla.
Przed rozpoczęciem sezonu 2014/2015, ogłoszono, że Sevilla i Liverpool porozumiały się odnośnie do wypożyczenia hiszpańskiego napastnika. Klub z Andaluzji 14 lipca na swojej stronie internetowej podał informację na temat rocznego wypożyczenia Aspasa z możliwością pierwokupu na trzy sezony po zakończeniu rozgrywek ligowych 2014/2015. Oficjalne potwierdzenie nastąpiło tydzień później.
Kariera reprezentacyjna.
W reprezentacji Hiszpanii zadebiutował 15 listopada 2016 w zremisowanym 2:2 meczu z Anglią, w którym strzelił gola.

</doc>
<doc id="2815532" url="https://pl.wikipedia.org/wiki?curid=2815532" title="Sanktuarium Matki Bożej Pocieszenia w Borku Wielkopolskim">
Sanktuarium Matki Bożej Pocieszenia w Borku Wielkopolskim

Sanktuarium Matki Bożej Pocieszenia w Borku Wielkopolskim - rzymskokatolicki kościół parafialny w mieście Borek Wielkopolski. Mieści się przy ulicy Zdzież.
Architektura.
Kościół trzynawowy z wysoką wieżą od zachodu, zbudowany 1599-1651 według projektu Albina Fontany. Nawa poprzeczna z kaplicami na zakończeniu ramion dobudowana w 2 połowie XVIII wieku. W wieży barokowy portal z terakotową płaskorzeźbą w medalionie, Białym Orłem, Pogonią i godłem Akademii Krakowskiej 1635-1655. W ścianie frontowej epitafia księży Adama Perlikowskiego (zmarłego 1763) i Józefa Stoińskiego (zmarłego 1771). W kruchcie trzy obrazy malowane na tle Borku Wielkopolskiego z postaciami szlachty w kontuszach i młynarzem przy młynie. Wnętrze z wyposażeniem barokowym i rokokowym. Ściany i sklepienie ozdobione sztukateriami. W ołtarzu głównym obraz Madonny z Dzieciątkiem z 3 ćwierci XVI wieku, koronowany 2 lipca 1931 roku przez kard. Augusta Hlonda. W kaplicy po stronie północnej dwie późnogotyckie rzeźby: św. Anna ucząca czytać Najświętszą Pannę Marię i Pieta. Oryginalna ambona w kształcie kuli ziemskiej. W ołtarzu nawy poprzecznej obraz Anioła Stróża pędzla J. Gładysza z 1790. Liczne epitafia.

</doc>
<doc id="2815533" url="https://pl.wikipedia.org/wiki?curid=2815533" title="Priacanthopsis">
Priacanthopsis



</doc>
<doc id="2815535" url="https://pl.wikipedia.org/wiki?curid=2815535" title="Catalufa">
Catalufa



</doc>
<doc id="2815536" url="https://pl.wikipedia.org/wiki?curid=2815536" title="Filofobia">
Filofobia

Filofobia (od "φίλος" (filos) - gr. przyjaciel, kochany oraz "φόβος" (phobos) - gr. strach) - strach przed zakochaniem i byciem z drugą osobą w związku. Ryzyko jego wystąpienia ma miejsce zazwyczaj wtedy, gdy osoba miała w przeszłości do czynienia z emocjonalnymi zawirowaniami dotyczącymi miłości. Filofobia może być również przewlekłym lękiem.
Filofobia jest definiowana jako anormalny, uporczywy i nieuzasadniony strach przed zakochaniem, co ma duży wpływ na jakość życia. Prócz lęku przed emocjonalnym zaangażowaniem mogą jej również towarzyszyć inne objawy, jak nadmierna potliwość, nieregularne bicie serca, duszności, uczucie lęku, nudności i uczucie niepokoju. Najgorszym aspektem filofobii jest towarzysząca jej samotność.

</doc>
<doc id="2815537" url="https://pl.wikipedia.org/wiki?curid=2815537" title="Liopempheris">
Liopempheris



</doc>
<doc id="2815538" url="https://pl.wikipedia.org/wiki?curid=2815538" title="RON Podmiejska">
RON Podmiejska

RON Podmiejska (RON Janice) – Radiowy Ośrodek Nadawczy Podmiejska jest głównym nadajnikiem radiowo-telewizyjnym dla Gorzowa Wlkp. oraz północnej części woj. lubuskiego. Wieża jest także jednym z najwyższych obiektów budowlanych w Gorzowie. Nadajniki pokaźnej mocy zainstalowane na wieży pokrywają tereny około 50 km wokół Gorzowa, wykraczając poza granice województwa lubuskiego.
Transmitowane programy.
Programy radiowe - analogowe.
"Opracowano na podst. materiału źródłowego"
Programy telewizyjne – cyfrowe.
"Opracowano na podst. materiału źródłowego"

</doc>
<doc id="2815541" url="https://pl.wikipedia.org/wiki?curid=2815541" title="Michaił Warnakow">
Michaił Warnakow

Michaił Michajłowicz Warnakow (ros. Михаил Михайлович Варнаков; ur. 1 marca 1985 w Gorki) – rosyjski hokeista, reprezentant Rosji.
Jego ojciec Michaił Pawłowicz Warnakow (ur. 1957) także był hokeistą oraz został trenerem hokejowym.
Kariera.
Wychowanek i wieloletni zawodnik Torpedo Niżny Nowogród. Od 31 stycznia 2013 roku poinformowano, że sezon dokończy w klubie SKA Sankt Petersburg. Po sezonie w kwietniu opuścił klub. Od czerwca 2013 zawodnik Ak Barsu Kazań, związany pięcioletnim kontraktem. Został zwolniony z Kazania w kwietniu 2017. Od maja 2017 zawodnik Dinama Moskwa. Pod koniec maja 2018 powrócił do macierzystego Torpedo Niżny Nowogród. W styczniu 2020 przedłużył kontrakt o dwa lata. W maju 2022 przeszedł do Łady Togliatti, skąd odszedł we wrześniu tego roku. Pod koniec grudnia 2022 został zaangażowany przez Łokomotiw Jarosław.

</doc>
<doc id="2815546" url="https://pl.wikipedia.org/wiki?curid=2815546" title="Mara Corday">
Mara Corday

Mara Corday (ur. 3 stycznia 1930 w Santa Monica) – amerykańska aktorka i modelka.

</doc>
<doc id="2815547" url="https://pl.wikipedia.org/wiki?curid=2815547" title="Jekatierina Zawjałowa">
Jekatierina Zawjałowa



</doc>
<doc id="2815548" url="https://pl.wikipedia.org/wiki?curid=2815548" title="Carlo Lizzani">
Carlo Lizzani

Carlo Lizzani (ur. 3 kwietnia 1922 w Rzymie, zm. 5 października 2013 tamże) – włoski reżyser i scenarzysta filmowo-telewizyjny oraz producent filmowy.
Życiorys.
Zaczynał karierę jako twórca neorealistycznego dramatu wojennego "Achtung! Banditi!" (1951). Zdobywca wielu nagród, w tym dwukrotny zdobywca nagrody David di Donatello. Po raz pierwszy w roku 1968 w kategorii „Najlepszy reżyser” za film "Bandyci w Mediolanie" i dwadzieścia osiem lat później w 1996 roku w kategorii „Najlepszy scenariusz” za film "Celluloide".

</doc>
<doc id="2815549" url="https://pl.wikipedia.org/wiki?curid=2815549" title="Lindsey Tye">
Lindsey Tye

Lindsey Tye – osada w Anglii, w hrabstwie Suffolk, w dystrykcie Babergh, w civil parish Lindsey. Posiada 7 wymienionych budynków, w tym Cottage Owned by Mr W Partridge Immediately North of Tye Cottage, Falcon Hall, Gooseberry, Ivydene, Rose Cottage Swallow's Farmhouse i Tye Cottage.

</doc>
<doc id="2815550" url="https://pl.wikipedia.org/wiki?curid=2815550" title="Yoji Fujimoto">
Yoji Fujimoto



</doc>
<doc id="2815551" url="https://pl.wikipedia.org/wiki?curid=2815551" title="Aleksiej Murygin">
Aleksiej Murygin

Aleksiej Giennadjewicz Murygin, ros. Алексей Геннадьевич Мурыгин (ur. 16 listopada 1986 w Chabarowsku) – rosyjski hokeista, reprezentant Rosji.
Kariera.
Wychowanek i wieloletni zawodnik Amura Chabarowsk. W maju 2012 roku przedłużył kontrakt z klubem o trzy lata. W grudniu 2014 w trakcie sezonu KHL (2014/2015), pomimo faktu zajmowania przez Amur ostatniego miejsca w ligowej tabeli, Murygin był najskuteczniej interweniującym bramkarzem KHL (94,1%). W połowie tego miesiąca został zawodnikiem Mietałłurga Magnitogorsk, w toku wymiany za Aleksandra Pieczurskiego. Od maja 2015 zawodnik Łokomotiwu Jarosław, związany trzyletnim kontraktem. W sierpniu 2018 podpisał roczny kontrakt z Awangardem Omsk. W listopadzie 2018 odszedł z Awangardu i ponownie został bramkarzem Amuru. W sezonie 2019/2020 nie grał, a w sierpniu 2021 przeszedł do Torpedo Niżny Nowogród. W czerwcu 2022 przeszedł do Nieftiechimika Niżniekamsk. W październiku 2022 został przetransferowany do chińskiego zespołu Kunlun Red Star.

</doc>
<doc id="2815552" url="https://pl.wikipedia.org/wiki?curid=2815552" title="Yekaterina Zavyalova">
Yekaterina Zavyalova



</doc>
<doc id="2815555" url="https://pl.wikipedia.org/wiki?curid=2815555" title="Yekaterina Poistogova">
Yekaterina Poistogova



</doc>
<doc id="2815560" url="https://pl.wikipedia.org/wiki?curid=2815560" title="Jazep Siaredzicz">
Jazep Siaredzicz



</doc>
<doc id="2815562" url="https://pl.wikipedia.org/wiki?curid=2815562" title="Wołodymyr Szechowcow">
Wołodymyr Szechowcow

Wołodymyr Wiktorowycz Szechowcow, ukr. Володимир Вікторович Шеховцов (ur. 3 grudnia 1963 w Charkowie) – ukraiński piłkarz, grający na pozycji bramkarza, trener piłkarski.
Kariera piłkarska.
Karierę piłkarską rozpoczął w mniej znanych amatorskich zespołach. W 1990 został zaproszony do Majaka Charków. W niepodległej Ukrainie do 1995 roku bronił barw klubu Oskił Kupiańsk. W 1997 zakończył karierę piłkarską w Łokomotywie Smiła.
Kariera trenerska.
Po zakończeniu kariery piłkarskiej rozpoczął karierę trenerską. Od 2004 pracował w sztabie szkoleniowym Heliosa Charków, pomagając Ihorowi Nadiejinowi trenować bramkarzy drużyny. Po odejściu Nadeina od lipca do 27 września 2005 prowadził samodzielnie Helios. Potem dalej pomagał trenować charkowski klub. Również od 27 września do grudnia 2007, od 14 do 26 kwietnia 2009 oraz od 13 do 28 września 2010 roku pełnił funkcję głównego trenera Heliosa. 16 kwietnia 2011 objął stanowisko głównego trenera klubu. 10 listopada 2012 podał się do dymisji.

</doc>
<doc id="2815566" url="https://pl.wikipedia.org/wiki?curid=2815566" title="Kościół Narodzenia Najświętszej Maryi Panny w Poniecu">
Kościół Narodzenia Najświętszej Maryi Panny w Poniecu

Kościół Narodzenia Najświętszej Maryi Panny – rzymskokatolicki kościół parafialny znajdujący się w mieście Poniec, przy ulicy Tadeusza Kościuszki i należący do dekanatu krobskiego w archidiecezji poznańskiej.
Historia kościoła.
Jest to kościół gotycki, orientowany, murowany z cegły w układzie polskim, otynkowany, wzniesiony na planie silnie wydłużonego prostokąta z XV wieku z wieżą klasycystyczną o dwóch kondygnacjach, rozczłonkowaną gzymsami, pilastrami i boniowaniem, zakończoną belkowaniem z ząbkami i półkolistymi frontonami z 1800, wzniesioną z fundacji Maksymiliana Mielżyńskiego pisarza wielkiego koronnego. Wewnątrz świątyni znajdują się: chrzcielnica z 1501 i nagrobek Mikołaja Zawadzkiego z XVI wieku, na zewnątrz mieści się późnorenesansowy nagrobek marmurowy Jana Rydzyńskiego z polskim napisem.

</doc>
<doc id="2815567" url="https://pl.wikipedia.org/wiki?curid=2815567" title="Lev Lobodin">
Lev Lobodin



</doc>
<doc id="2815570" url="https://pl.wikipedia.org/wiki?curid=2815570" title="Marcin (dukat lokalny)">
Marcin (dukat lokalny)

Marcin albo dukat marciński – dukat lokalny, którego emisję rozpoczęto w listopadzie 2012 przez Centrum Kultury Zamek w Poznaniu, w ramach obchodów imienin ulicy Święty Marcin.
Monety zostały wydane w nominałach: 4 marciny, 7 marcinów i 70 marcinów.
Na każdej stronie widnieje wizerunek Zamku Cesarskiego, a z drugiej strony jest herb Poznania.

</doc>
<doc id="2815576" url="https://pl.wikipedia.org/wiki?curid=2815576" title="Wasilij Koszeczkin">
Wasilij Koszeczkin

Wasilij Władimirowicz Koszeczkin, ros. Василий Владимирович Кошечкин (ur. 27 marca 1983 w Togliatti) – rosyjski hokeista, reprezentant Rosji, olimpijczyk.
Kariera.
Wychowanek Łady Togliatti. Od 2010 ponownie zawodnik Siewierstali Czerepowiec. W maju 2011 przedłużył kontrakt z klubem o 2 lata. Od 1 maja 2013 zawodnik Mietałłurga Magnitogorsk związany umową na cztery lata. W kwietniu 2017 przedłużył kontrakt z klubem o dwa lata. Po zakończeniu sezonu KHL (2022/2023) w dniu 27 marca 2023 tj. dokładnie w swoje 40 urodziny ogłoszono zakończenie przez niego kariery zawodniczej.
W barwach Rosji uczestniczył w turniejach mistrzostw świata w 2007, 2009, 2010, 2011, 2013, 2018. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018.

</doc>
<doc id="2815577" url="https://pl.wikipedia.org/wiki?curid=2815577" title="Stanisław Undas">
Stanisław Undas

Stanisław Undas (ur. 17 września 1894 w Mstowie, zm. w kwietniu 1940 w Charkowie) – podpułkownik piechoty Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się 17 września 1894 w Mstowie, w ówczesnym powiecie limanowskim Królestwa Galicji i Lodomerii, w rodzinie Jana i Heleny z domu Cudek. Absolwent gimnazjum z maturą w Bochni. W 1914 został wcielony do armii austriackiej. Ukończył szkołę oficerów rezerwy i jako dowódca plutonu walczył na froncie rosyjskim. Jego oddziałem macierzystym był Pułk Piechoty Nr 20 z Krakowa. Na stopień chorążego został mianowany ze starszeństwem z 1 sierpnia 1915 w korpusie oficerów rezerwy piechoty. W tym samym roku został ranny i dostał się niewoli rosyjskiej. 
W marcu 1918, po uwolnieniu z niewoli, wstąpił do 1 pułku strzelców polskich na Syberii. Dowodził w tym pułku 4. kompanią. Od stycznia 1920 w niewoli bolszewickiej, w obozie w Omsku. W 1920 roku powrócił do Polski i wstąpił do Wojska Polskiego, w stopniu porucznika. Został przydzielony do 82 Syberyjskiego pułku piechoty. Z jednostką walczył w wojnie polsko-bolszewickiej, a za swoje czyny został odznaczony Krzyżem Srebrnym Orderu Virtuti Militari.
Po zakończeniu działań wojennych pozostał w wojsku i w 1922 został zweryfikowany do stopnia kapitana piechoty ze starszeństwem z dniem 1 czerwca 1919. Po wojnie służył w 83 pułku piechoty. W 1924 został wyznaczony na stanowisko kwatermistrza pułku. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 181. lokatą w korpusie oficerów piechoty. W kwietniu 1928 został przesunięty ze stanowiska kwatermistrza na stanowisko dowódcy III batalionu. W marcu 1931 został przeniesiony z 83 pp do 73 pułku piechoty w Katowicach na stanowisko kwatermistrza. Na stopień podpułkownika został mianowany ze starszeństwem z dniem 1 stycznia 1936 i 6. lokatą w korpusie oficerów piechoty. Następnie został przeniesiony do 43 pułku piechoty w Dubnie na stanowisko zastępcy dowódcy pułku.
W czasie kampanii wrześniowej 1939 był zastępcą dowódcy Ośrodka Zapasowego 13 Dywizji Piechoty. We wrześniu dostał się do niewoli sowieckiej i w 1940 roku zamordowany przez NKWD w Charkowie i pochowany w bezimiennej mogile zbiorowej. Obecnie jego szczątki spoczywają w Piatichatkach na Cmentarzu Ofiar Totalitaryzmu w Charkowie. Figuruje na liście straceń, poz. 3415.
5 października 2007 Minister Obrony Narodowej awansował go pośmiertnie na stopnień pułkownika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2815581" url="https://pl.wikipedia.org/wiki?curid=2815581" title="Światowy Dzień Zapalenia Płuc">
Światowy Dzień Zapalenia Płuc

Światowy Dzień Zapalenia Płuc, również Światowy Dzień Pneumonii, Światowy Dzień Walki z Pneumonią (ang. "World Pneumonia Day") – międzynarodowe święto obchodzone corocznie 12 listopada, ustanowione przez Światową Koalicję przeciwko Zapaleniu Płuc u Dzieci (ang. "Global Coalition Against Child Pneumonia"), wspierane technicznie przez Światową Organizację Zdrowia (WHO), UNICEF oraz Centrum Zwalczania i Zapobiegania Chorobom (CDC).
Problem dotyczy w szczególności dzieci z: Indii, Chin, Demokratycznej Republiki Konga, Etiopii, Nigerii, Pakistanu i Afganistanu.
Motto obchodów: 

</doc>
<doc id="2815585" url="https://pl.wikipedia.org/wiki?curid=2815585" title="Aktywność kofaktora rystocetyny">
Aktywność kofaktora rystocetyny

Aktywność kofaktora rystocetyny (vWF:RCo, R:Cof) – jedno z badań wykonywanych celem oceny udziału czynnika von Willebranda w adhezji płytek krwi do ściany uszkodzonego naczynia. Kofaktorem rystocetyny jest właśnie czynnik von Willebranda znajdujący się w próbce krwi chorego.
Metodyka.
Jest to test czynnościowy określający zdolność czynnika von Willebranda do interakcji z prawidłowymi płytkami krwi w obecności rystocetyny. Rystocetyna jest w tym przypadku substancją pośredniczącą w wiązaniu czynnika z płytkową glikoproteiną Ib. Oznaczenie "in vitro" nie odzwierciedla ściśle aktywności czynnika w warunkach fizjologicznych i charakteryzuje się dużą zmiennością wyniku (20–30%) nawet w obrębie jednego laboratorium, mimo to, jest testem powszechnie stosowanym i uznanym w diagnostyce wstępnej choroby von Willebranda i różnicowaniu typów choroby.
Wartości prawidłowe mieszczą się w przedziale 50–150 IU/dl (50–150%). Za 1 IU przyjmuje się aktywność czynnika w 1 ml prawidłowego świeżego osocza uzyskanego ze zmieszania w stosunku 9:1 z 3,2% cytrynianem sodu.
Diagnostyka.
W chorobie von Willebranda aktywność kofaktora rystocetyny jest zmniejszona w różnym stopniu, choć może być prawidłowa w podtypie 2N. Oznaczenie wykonuje się celem potwierdzenia wstępnie postawionego rozpoznania choroby po odnotowaniu nieprawidłowych wyników badań przesiewowych lub istotnego podejrzenia klinicznego. Celem różnicowania typu 1 i 2 choroby konieczna może być interpretacja wyniku w połączeniu z oznaczeniem stężenia czynnika von Willebranda (vWF:Ag).
Poziom poniżej 30 IU/dl pozwala postawić pewne rozpoznanie, choć w niektórych typach choroby obserwuje się poziom 30-50 IU/dl.
Rola w leczeniu choroby von Willebranda.
Korekcja vWF:RCo pozwala ocenić skuteczność leczenia desmopresyną.
Sposób leczenia substytucyjnego osoczopochodnymi koncentratami czynnika VIII zależny jest od stosunku vWF:RCo do stężenia czynnika VIII. Optymalnym rozwiązaniem są preparaty o stosunku przekraczającym 1. W Polsce stosuje się preparat z współczynnikiem 0,5.

</doc>
<doc id="2815587" url="https://pl.wikipedia.org/wiki?curid=2815587" title="Teddy Billington">
Teddy Billington

Edwin „Teddy" Billington (ur. 14 lipca 1882 w Southampton, zm. 8 sierpnia 1966 w Pine Brook w stanie New Jersey) – amerykański kolarz torowy, czterokrotny medalista olimpijski.
Kariera.
Teddy Billington urodził się w Southampton w Wielkiej Brytanii, ale wyemigrował wraz z rodziną do USA jeszcze jako dziecko. Największe sukcesy osiągnął podczas igrzysk olimpijskich w Saint Louis w 1904 roku, gdzie zdobył cztery medale. W wyścigach na ¼, ⅓ i 1 milę zdobywał brązowe medale, przegrywając jedynie ze swymi rodakami: Marcusem Hurleyem i Burtonem Downingiem. Na tych samych igrzyskach zdobył również srebrny medal w wyścigu na ½ mili, ulegając tylko Hurleyowi. Ten ostatni medal Billington wywalczył na pożyczonym rowerze, ponieważ jego sprzęt nie dotarł na miejsce wyścigu. Na igrzyskach w Saint Louis wziął również udział trzech pozostałych konkurencjach kolarskich: nie ukończył rywalizacji na 5 i 25 mil, a w wyścigu na 2 mile zajął czwartą pozycję, przegrywając walkę o podium z Hurleyem. Teddy Billington nigdy nie zdobył medalu na torowych mistrzostwach świata.

</doc>
<doc id="2815588" url="https://pl.wikipedia.org/wiki?curid=2815588" title="Opisznia">
Opisznia

Opisznia (ukr. Опішня) – osiedle typu miejskiego w obwodzie połtawskim na Ukrainie, siedziba władz rejonu zinkowskiego.
Położona na wzgórzach nad rzeką Worskla. 
W źródłach pisanych po raz pierwszy wspomniana w XII wieku. Na początku XX wieku w mieście działało około 1000 garncarzy, których produkty były eksportowane na prawie wszystkie kontynenty świata.

</doc>
<doc id="2815590" url="https://pl.wikipedia.org/wiki?curid=2815590" title="Michaił Biriukow">
Michaił Biriukow



</doc>
<doc id="2815591" url="https://pl.wikipedia.org/wiki?curid=2815591" title="Oscar Goerke">
Oscar Goerke

Oscar A. Goerke Jr. (ur. 10 stycznia 1883 w Brooklynie, zm. 12 grudnia 1934 w Maplewood) – amerykański kolarz torowy, srebrny medalista olimpijski.
Kariera.
Największy sukces w karierze Oscar Goerke osiągnął podczas igrzysk olimpijskich w Saint Louis w 1904 roku, gdzie srebrny medal w wyścigu na 2 mile. W zawodach tych wyprzedził go jedynie jego rodak Burton Downing, a trzecie miejsce wywalczył kolejny reprezentant USA Marcus Hurley. Był to jedyny medal wywalczony przez Goerkego na międzynarodowej imprezie tej rangi. Na tych samych igrzyskach dwukrotnie zajmował czwartą pozycję: na dystansach 1 mili oraz ¼ mili przegrał walkę o podium z kolejnym rodakiem Teddym Billingtonem. Na igrzyskach w Saint Louis wziął również udział czterech pozostałych konkurencjach kolarskich: nie ukończył rywalizacji na ⅓, 5 i 25 mil, a w wyścigu na ½ mili odpadł we wczesnej fazie. Oscar Goerke nigdy nie zdobył medalu na torowych mistrzostwach świata.

</doc>
<doc id="2815598" url="https://pl.wikipedia.org/wiki?curid=2815598" title="Adam Stadnicki">
Adam Stadnicki



</doc>
<doc id="2815599" url="https://pl.wikipedia.org/wiki?curid=2815599" title="Martwe dusze (ujednoznacznienie)">
Martwe dusze (ujednoznacznienie)

Ekranizacje:
Filmy nie związane z powieścią Gogola:

</doc>
<doc id="2815602" url="https://pl.wikipedia.org/wiki?curid=2815602" title="Baszta Barchanników w Krakowie">
Baszta Barchanników w Krakowie

Baszta Barchanników – baszta w Krakowie, która położona była w ciągu murów miejskich między basztami Przekupników i Czapników, pomiędzy ulicami św. Tomasza i św. Marka na skraju dzisiejszych Plant.
Basztę zbudowano w drugiej połowie XIV wieku na planie kwadratu, była bardzo podobna do Baszty Pasamoników (zachowanej do dziś). Górna część baszty była półokrągła i zwieńczona dachem w kształcie stożka. Wokół baszty znajdowało się 6 otworów strzelniczych (podobnie jak w innych basztach krakowskich. Basztę zburzono w pierwszej połowie XIX wieku, a cegłę uzyskaną z rozbiórki sprzedano.
Basztą opiekował się cech barchanników.

</doc>
<doc id="2815605" url="https://pl.wikipedia.org/wiki?curid=2815605" title="Charles Schlee">
Charles Schlee

Charles Wilhelm Daniel Schlee (ur. 21 lipca 1873 w Kopenhadze, zm. 5 stycznia 1947 w Cambridge w stanie Maryland) – amerykański kolarz torowy pochodzenia duńskiego, złoty medalista olimpijski.
Kariera.
Największy sukces w karierze Charles Schlee osiągnął w 1904 roku, kiedy zdobył złoty medal w wyścigu na 5 mil podczas igrzysk olimpijskich w St. Louis. W zawodach tych bezpośrednio wyprzedził dwóch rodaków: George’a Wileya oraz Arthura Andrewsa. Faworyci do medali: Marcus Hurley, Burton Downing oraz Teddy Billington odpadli z rywalizacji w wyniku kolizji. Schlee uniknął kolizji i zdołał przesunąć się z końca stawki aż na pierwsze miejsce. Był to jednak jedyny medal wywalczony przez niego na międzynarodowej imprezie tej rangi. Na tych samych igrzyskach blisko medalu był w wyścigu na ⅓ mili, gdzie zajął czwartą pozycję, przegrywając walkę o podium z Billingtonem. Na igrzyskach w Saint Louis wziął również udział czterech kolejnych konkurencjach kolarskich: nie ukończył rywalizacji na ½, 2 i 25 mil, a w wyścigu na 1 milę odpadł we wczesnej fazie. Schlee nigdy nie zdobył medalu na torowych mistrzostwach świata.

</doc>
<doc id="2815606" url="https://pl.wikipedia.org/wiki?curid=2815606" title="Bronisław Kabat">
Bronisław Kabat

Bronisław Kabat (ur. 6 stycznia 1957 w Opolu) – polski piłkarz grający na pozycji pomocnika. Zawodnik m.in. Odry Opole i Piasta Gliwice.
Życiorys.
Bronisław Kabat karierę piłkarską zaczynał w trampkarzach Odry Opole w 1967 roku. Jego pierwszym trenerem był Józef Bihun. Po krótkich występach w trampkarzach, Bronisław Kabat zaczął występować w juniorach „Niebiesko-Czerwonych”. Jego trenerami w juniorach byli: Zdzisław Strojek, Wiesław Łucyszyn, Engelbert Jarek. Już jako nastolatek Mirosław Kabat jeździł na zgrupowania i obozy z pierwszą drużyną Odry Opole. Sezon 1974/1975 był ostatnim sezonem Kabata w roli juniora. Po tym sezonie trenerem „Niebiesko-Czerwonych” został Antoni Piechniczek. Ponieważ nie miał większych szans na stałe miejsce w pierwszym składzie Odry Opole, Bronisław Kabat przeniósł się do Małejpanwi Ozimek, gdzie wyróżniał się skutecznością (strzelił 13 bramek w jednym sezonie), dzięki czemu był powoływany do młodzieżowej reprezentacji Polski. Po roku gry w Ozimku wrócił do Odry Opole. Debiut w ekstraklasie Bronisław Kabat zaliczył w wygranym 1:0 meczu z Zagłębiem Sosnowiec, zastępując w 76. minucie Wojciecha Tyca, a pierwszą bramkę strzelił strzelił 29 kwietnia 1978 roku w meczu z Legią Warszawa, pokonując w 14. minucie głową bramkarza „Wojskowych”, Krzysztofa Sobieskiego. Łącznie w sezonie 1977/1978 Kabat rozegrał jedynie 10 meczów i strzelił 1 bramkę. W sezonie 1978/1979 Kabat był już podstawowym zawodnikiem drużyny Antoniego Piechniczka. Zdobył w trakcie sezonu z drużyną tytuł mistrza jesieni. Runda wiosenna nie była już tak udana dla Odry Opole i zespół ostatecznie zajął 5. miejsce w lidze. W sezonie tym rozegrał 22 mecze i strzelił 1 bramkę (6 sierpnia 1978, Odra Opole – Stal Mielec 3:2, 20. minuta). Po sezonie 1979/1980 Bronisław Kabat odszedł z Odry Opole. Łącznie w ekstraklasie rozegrał 50 meczów i strzelił 2 bramki. Jego następnym klubem był Piast Gliwice, z którym w sezonie 1982/1983 dotarł do finału Pucharu Polski. W 1986 roku, został zawodnikiem Rot-Weiss Essen, gdzie wówczas trenerem był znany niemiecki piłkarz Horst Hrubesch. Po zakończeniu kariery Bronisław Kabat trenował zespoły juniorskie Rot-Weiss Essen oraz kluby seniorskie w amatorskich ligach w Niemczech.

</doc>
<doc id="2815608" url="https://pl.wikipedia.org/wiki?curid=2815608" title="Andrzej Stadnicki (ujednoznacznienie)">
Andrzej Stadnicki (ujednoznacznienie)



</doc>
<doc id="2815612" url="https://pl.wikipedia.org/wiki?curid=2815612" title="Michaił Biriukow (hokeista)">
Michaił Biriukow (hokeista)

Michaił Olegowicz Biriukow (ros. Михаил Олегович Бирюков; ur. 13 października 1985 w Jarosławiu) – rosyjski hokeista, reprezentant Rosji, trener.
Kariera zawodnicza.
Wychowanek Łokomotiwu Jarosław. Od lipca 2010 zawodnik Jugry Chanty-Mansyjsk. W lipcu 2012 przedłużył kontrakt z klubem. Od połowy stycznia 2014 zawodnik CSKA Moskwa. Od maja 2014 ponownie zawodnik Jugry. Od grudnia 2014 zawodnik Torpedo Niżny Nowogród (wraz z nim Aleksiej Piepielajew, w toku wymiany za Gieorgija Giełaszwiliego i Pawła Walentienko). Od maja 2016 zawodnik Mietałłurga Nowokuźnieck. Od grudnia 2016 do kwietnia 2017 ponownie zawodnik Torpedo. Od maja do listopada 2017 zawodnik Witiazia Podolsk.
Uczestniczył w turniejach mistrzostw świata w 2008, 2012.
Kariera trenerska.
Był trenerem bramkarzy Buranu Woroneż od sezonu 2018/2019, potem głównym trenerem od października 2019 do maja 2020 główny trener Buranu Woroneż, ponownie od listopada 2020 i od marca 2021. Odszedł ze stanowiska we wrześniu 2022.

</doc>
<doc id="2815619" url="https://pl.wikipedia.org/wiki?curid=2815619" title="Dukaty marcińskie">
Dukaty marcińskie



</doc>
<doc id="2815626" url="https://pl.wikipedia.org/wiki?curid=2815626" title="Drozdoń złotogardły">
Drozdoń złotogardły



</doc>
<doc id="2815628" url="https://pl.wikipedia.org/wiki?curid=2815628" title="Antoni Stadnicki (ujednoznacznienie)">
Antoni Stadnicki (ujednoznacznienie)



</doc>
<doc id="2815631" url="https://pl.wikipedia.org/wiki?curid=2815631" title="Verdades verdaderas, la vida de Estela">
Verdades verdaderas, la vida de Estela

Verdades verdaderas, la vida de Estela – argentyńsko-hiszpańsko-wenezuelski film z 2011 roku w reżyserii Nicolása Gil Lavedry. Film opowiada historię działaczki praw człowieka Esteli Barnes de Carlotto.

</doc>
<doc id="2815633" url="https://pl.wikipedia.org/wiki?curid=2815633" title="Grażyna Kowina">
Grażyna Kowina

Grażyna Janina Kowina-Świderek (ur. 6 maja 1962 w Olkuszu) – polska lekkoatletka, specjalistka biegów średnio- i długodystansowych, wielokrotna mistrzyni Polski.
Kariera.
Reprezentowała Polskę na mistrzostwach świata w biegach przełajowych w 1987 (80. miejsce), 1988 (100. miejsce), na mistrzostwach świata w biegu ulicznym na 15 km w 1988 (nie ukończyła) oraz w finale A Pucharu Europy w 1989 w Gateshead, gdzie zajęła 5. miejsce w biegu na 3000 metrów.
Była mistrzynią Polski w biegu na 800 metrów w 1986, w biegu na 3000 metrów w 1988, 1990 i 1991, w biegu na 5000 metrów w 1990 oraz w biegu przełajowym (na krótkim dystansie) w 1991, wicemistrzynią w biegu na 1500 metrów i w biegu przełajowym w 1988, w biegu na 3000 metrów w 1989 oraz w biegu na 10 000 metrów w 1990, a także brązową medalistką na 800 metrów w 1984 oraz na 1500 metrów w 1985, 1987 i 1989. W halowych mistrzostwach Polski zwyciężała w biegu na 800 metrów w 1996 i w biegu na 1500 metrów w 1987, zdobywała srebrne medale na 800 metrów w 1984 i 1987 oraz na 1500 metrów w 1985, a w 1982 zdobyła brązowy medal na 800 metrów.
Była zawodniczką klubu Kłos Olkusz.
Rekordy życiowe::
Była radną miasta Bukowno oraz trenerem "UKS Kusy Bukowno".

</doc>
<doc id="2815640" url="https://pl.wikipedia.org/wiki?curid=2815640" title="Arthur Andrews">
Arthur Andrews

Arthur Fleming Andrews (ur. 1 września 1876 w Muncie, zm. 20 marca 1930 w Long Beach) – amerykański kolarz torowy, dwukrotny medalista olimpijski.
Kariera.
Największe sukcesy w karierze Arthur Andrews osiągnął w 1904 roku, kiedy zdobył złoty dwa medale podczas igrzysk olimpijskich w St. Louis. W wyścigu na 25 mil zdobył srebrny medal, ulegając jedynie swemu rodakowi Burtonowi Downingowi, a bezpośrednio wyprzedzając kolejnego reprezentanta USA George’a Wileya. Na tych samych igrzyskach zajął ponadto trzecie miejsce na dystansie 5 mil, ulegając jedynie Charlesowi Schlee oraz Wileyovi. Na igrzyskach w Saint Louis wziął również udział w dwóch kolejnych konkurencjach kolarskich: na ½ i ½ mili, ale w obu przypadkach został wyeliminowany we wczesnej fazie. Andrews nigdy nie zdobył medalu na torowych mistrzostwach świata.

</doc>
<doc id="2815648" url="https://pl.wikipedia.org/wiki?curid=2815648" title="Franciszek Stadnicki (ujednoznacznienie)">
Franciszek Stadnicki (ujednoznacznienie)



</doc>
<doc id="2815651" url="https://pl.wikipedia.org/wiki?curid=2815651" title="Martin Dempsey">
Martin Dempsey

Martin E. Dempsey (ur. 14 marca 1952 w Jersey City, New Jersey) – amerykański generał, w latach 2011-2015 18. przewodniczący Połączonego Kolegium Szefów Sztabów.
Jako Przewodniczący KPSS generał Dempsey był najwyższym rangą oficerem w całych Siłach Zbrojnych Stanów Zjednoczonych. Urząd objął 1 października 2011.
Awanse.
 Kadet Akademii Wojskowej Stanów Zjednoczonych – rocznik 1974

</doc>
<doc id="2815657" url="https://pl.wikipedia.org/wiki?curid=2815657" title="Mapa akustyczna">
Mapa akustyczna

Mapa akustyczna, mapa hałasu, strategiczna mapa hałasu – dokument w postaci mapy, pokazujący klimat akustyczny danego terenu, najczęściej miasta, opracowany na podstawie pomiarów hałasu drogowego, tramwajowego, kolejowego, lotniczego i przemysłowego, sporządzony w celu całościowej oceny narażenia na hałas pochodzący z różnych źródeł na danym obszarze lub w celu sporządzania ogólnych prognoz dla danego obszaru. Mapa wskazuje tereny o zróżnicowanym poziomie hałasu, narażone na hałas oraz wymagające podjęcia działań go ograniczających, określa również obszary ciszy i spokoju.
Pomiaru hałasu drogowego, przemysłowego i kolejowego dokonuje się w określonych punktach. Punkty te wyznacza się m.in. na podstawie informacji z takich instytucji jak miejskie zarządy dróg czy komunikacji, wydziały ochrony środowiska i rolnictwa‚ również na podstawie skarg mieszkańców.
Podstawa prawna.
Sporządzanie map hałasu jest regulowane odpowiednią dyrektywą Parlamentu Europejskiego, według której celem sporządzania takich map jest:
Dyrektywa ta wymaga sporządzenia map:
oraz ich aktualizacji nie rzadziej niż co 5 lat.
GDDKiA sporządziła mapę akustyczną dla odcinków dróg krajowych o średnim natężeniu ruchu powyżej 6 mln pojazdów w ciągu roku (16 400 pojazdów/dobę), wiele miast również ma już mapy akustyczne sporządzone i udostępnione w Internecie, niektóre miasta wciąż opracowują portale internetowe z mapami (np. Radom).
Polskie normy dotyczące hałasu.
Pod koniec października 2012 roku w Polsce weszło w życie nowe rozporządzenie ministra środowiska zmieniające rozporządzenie w sprawie dopuszczalnych poziomów hałasu w środowisku (). Dopuszczalne poziomy natężenia hałasu drogowego w ciągu dnia wynoszą maksymalnie 68 dB, w nocy – 59 dB. Poprzednie normy zezwalały na poziom hałasu mieszczący się w przedziałach 50–65 dB w dzień i 45–55 dB w nocy.

</doc>
<doc id="2815660" url="https://pl.wikipedia.org/wiki?curid=2815660" title="Jan Stadnicki">
Jan Stadnicki



</doc>
<doc id="2815661" url="https://pl.wikipedia.org/wiki?curid=2815661" title="Jewgienij Biriukow">
Jewgienij Biriukow

Jewgienij Nikołajewicz Biriukow, ros. Евгений Николаевич Бирюков (ur. 19 kwietnia 1986 w Kasli) – rosyjski hokeista, reprezentant Rosji.
Kariera.
Wychowanek i zawodnik Mietałłurga Magnitogorsk. W maju 2011 przedłużył kontrakt z klubem o 2 lata. W połowie 2013 przedłużył kontrakt z klubem o trzy lata, a w lutym 2018 o kolejne dwa lata. Po sezonie 2019/2020 zwolniony z klubu. W maju 2020 przeszedł do Saławatu Jułajew Ufa.
Uczestniczył w turniejach mistrzostw świata w 2012, 2013, 2015.

</doc>
<doc id="2815662" url="https://pl.wikipedia.org/wiki?curid=2815662" title="Psilopentapodus">
Psilopentapodus



</doc>
<doc id="2815663" url="https://pl.wikipedia.org/wiki?curid=2815663" title="Pentapus">
Pentapus



</doc>
<doc id="2815664" url="https://pl.wikipedia.org/wiki?curid=2815664" title="Parabodianus">
Parabodianus



</doc>
<doc id="2815665" url="https://pl.wikipedia.org/wiki?curid=2815665" title="Maenoides">
Maenoides



</doc>
<doc id="2815667" url="https://pl.wikipedia.org/wiki?curid=2815667" title="Lunicauda">
Lunicauda



</doc>
<doc id="2815669" url="https://pl.wikipedia.org/wiki?curid=2815669" title="Leptoscolopsis">
Leptoscolopsis



</doc>
<doc id="2815671" url="https://pl.wikipedia.org/wiki?curid=2815671" title="Leiopsis">
Leiopsis



</doc>
<doc id="2815672" url="https://pl.wikipedia.org/wiki?curid=2815672" title="Heterognathodon">
Heterognathodon



</doc>
<doc id="2815673" url="https://pl.wikipedia.org/wiki?curid=2815673" title="Heterodon">
Heterodon

Heterodon – rodzaj węża z podrodziny Dipsadinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Kanadzie, Stanach Zjednoczonych i Meksyku. 
Systematyka.
Etymologia.
"Heterodon": "heteros" „inny, różny”; οδους "odous", οδοντος "odontos" „ząb”.
Podział systematyczny.
Do rodzaju należą następujące gatunki:

</doc>
<doc id="2815677" url="https://pl.wikipedia.org/wiki?curid=2815677" title="Park Narodowy „Ziuratkul”">
Park Narodowy „Ziuratkul”

Park Narodowy „Ziuratkul” (ros. Национальный парк «Зюра́ткуль») – rosyjski park narodowy, założony 3 listopada 1993 roku w południowej części obwodu czelabińskiego. Park położony jest 30 km na południe od miejscowości Satka oraz około 200 km na zachód od Czelabińska. Obszar parku, o powierzchni całkowitej 88249 ha (882 km²), rozciąga się z północy na południe na szerokość 49 km i od zachodu na wschód na 28 km. 
Główne cele parku to zachowanie standardów i wyjątkowości obiektów przyrodniczych, pomników przyrody, historii, kultury, archeologii i innych dziedzictw kulturowych oraz edukacja i rozwój, z zastosowaniem metod naukowych w zakresie ochrony przyrody, z zachowaniem walorów rekreacyjnych. Celem jest również monitoring środowiska, odbudowa naturalnych, historycznych oraz kulturowych kompleksów, stwarzających warunki do turystyki i rekreacji.
Na terenie parku znajduje się 8 stanowisk archeologicznych, prezentujących pozostałości siedlisk ludzkich z epok mezolitu i neolitu, z częściowo zachowanymi budynkami, toporami kamiennymi, narzędziami wykonanymi z brązu i innymi pozostałościami.
Geografia.
Obszar parku narodowego obejmuje jezioro Ziuratkul o powierzchni około 13,5 km² położone na zachodnim zboczu Uralu Południowego, na wysokości około 724 m n.p.m. (jest to najwyżej położone jezioro tego rodzaju na Uralu) oraz liczne pasma górskie, w tym pasmo Ziuratkul o długości około 8 km i wysokości dochodzącej do 1175 m oraz pasmo Nurgusz z wierzchołkiem o wysokości 1406 m n.p.m., rozciągający się na długości 50 kilometrów.
Fauna i flora.
Park Narodowy Ziuratkul zamieszkuje około 214 gatunków zwierząt, w tym około 46 gatunków ssaków: norki europejskie, niedźwiedzie brunatne, wilki, lisy, gronostaje oraz zwierzęta kopytne: (łosie, jelenie, rzadziej dziki). Wody występujące w parku zamieszkuje wiele gatunków gadów, płazów, także ryb m.in.: leszcze, okonie, lipienie, miętusy pospolite i szczupaki. Teren ten zamieszkują również bogate zbiorowiska ptactwa, m.in.: orzeł przedni, puchacz zwyczajny, sokół wędrowny. Często są to rzadkie gatunki wymieniane w "Czerwonej Księdze Rosji".
Na terenie obszaru chronionego dominują lasy mieszane głównie świerkowe, brzozowe oraz jodłowo-świerkowe, z jodłą syberyjską. Na terenie parku występuje zróżnicowana szata roślinna z florą liczącą co najmniej 653 gatunków roślin, z których około 70 znajduje się w "Czerwonej Księdze Rosji". Są wśród nich m.in.: obuwik pospolity, obuwik wielkopłatkowy, storzan bezlistny oraz storczyk męski.

</doc>
<doc id="2815678" url="https://pl.wikipedia.org/wiki?curid=2815678" title="Dave Parker">
Dave Parker

David Gene Parker (ur. 9 czerwca 1951) – amerykański baseballista, który występował na pozycji prawozapolowego przez 19 sezonów w Major League Baseball.
Parker został wybrany czternastej rundzie draftu 1970 roku przez Pittsburgh Pirates i początkowo występował w klubach farmerskich tego zespołu, między innymi w Charleston Charlies, reprezentującym poziom Triple-A. W MLB zadebiutował 12 lipca 1973 w meczu przeciwko Chicago Cubs. W sezonie 1977 po raz pierwszy w karierze wystąpił w Meczu Gwiazd i miał najwięcej w lidze uderzeń (215), zdobytych double'ów (44) i najlepszą średnią uderzeń (0,338), a w głosowaniu do nagrody MVP National League zajął 3. miejsce za Gregiem Luzinskim z Philadelphia Phillies i George'em Fosterem z Cincinnati Reds. Rok później został wybrany najbardziej wartościowym zawodnikiem przy statystykach BA 0,334 (1. wynik), SLG (0,585) (1. wynik), 194 H (4. wynik), 102 R (3. wynik), 12 triples (2. wynik w lidze). W sezonie 1979 wystąpił w World Series, w których Pirates pokonali Baltimore Orioles w siedmiu meczach.
W grudniu 1983 przeszedł jako wolny agent do Cincinnati Reds. W 1985 zwyciężył w klasyfikacji pod względem zaliczonych RBI (125) i zdobytych double'ów (42) i uzyskał piątą w lidze średnią uderzeń (0,312), a w głosowaniu do nagrody MVP zajął drugie miejsce za Williem McGee z St. Louis Cardinals. Będąc zawodnikiem Reds przyznał się, iż na początku lat osiemdziesiątych zażywał kokainę.
Po przejściu do Oakland Athletics (zwycięzca w World Series w 1989), a następnie do Milwaukee Brewers występował głównie jako designated hitter. Grał jeszcze w California Angels i Toronto Blue Jays, w którym zakończył karierę.

</doc>
<doc id="2815680" url="https://pl.wikipedia.org/wiki?curid=2815680" title="Józef Stadnicki (ujednoznacznienie)">
Józef Stadnicki (ujednoznacznienie)



</doc>
<doc id="2815681" url="https://pl.wikipedia.org/wiki?curid=2815681" title="Bank Słowenii">
Bank Słowenii

Bank Słowenii (sl. "Banka Slovenije") – bank centralny Słowenii z siedzibą w Lublanie. Został założony 25 czerwca 1991 roku. Jego głównym zadaniem jest dbanie o stabilność waluty państwa i dbanie o spójność przepływu pieniędzy w kraju i za granicą. Jest również odpowiedzialny za kontrolę systemu bankowego. Jest niezależną instytucją nie związaną z rządem. Zobowiązany jest do przedstawienia regularnych raportów o swoich operacjach do Zgromadzenia Narodowego.
Bank Słowenii w 2007 roku dołączył do eurosystemu. Euro zastąpiło wtedy tolara i zostało walutą Słowenii.

</doc>
<doc id="2815685" url="https://pl.wikipedia.org/wiki?curid=2815685" title="Michał Stadnicki (ujednoznacznienie)">
Michał Stadnicki (ujednoznacznienie)



</doc>
<doc id="2815688" url="https://pl.wikipedia.org/wiki?curid=2815688" title="Simobrama">
Simobrama



</doc>
<doc id="2815689" url="https://pl.wikipedia.org/wiki?curid=2815689" title="Poronotus">
Poronotus



</doc>
<doc id="2815690" url="https://pl.wikipedia.org/wiki?curid=2815690" title="Palometa">
Palometa



</doc>
<doc id="2815698" url="https://pl.wikipedia.org/wiki?curid=2815698" title="Vermandois">
Vermandois

Vermandois – kraina historyczna w północnej Francji, na obszarze współczesnych departamentów Aisne i Somma w regionie Pikardia. Historyczną stolicą Vermandois było miasto Saint-Quentin.
Kraina ta jest utożsamiana obecnie z okręgiem Saint-Quentin. W okresie wczesnego średniowiecza jego stolicą było prawdopodobnie Vermand. Od IX wieku natomiast stolicą było Saint-Quentin, często nazywane w średniowiecznych tekstach Saint-Quentin-en-Vermandois.
Vermandois było hrabstwem utworzonym w IX wieku przez Karola Wielkiego. Na przełomie XII i XIII wieku hrabstwo zostało włączone przez Filipa II Augusta do domeny królewskiej. W 1435 roku obszar ten został utracony na rzecz Księstwa Burgundii, do Królestwa Francji Vermandois powróciło w 1477 roku za sprawą Ludwika XI.
Ważną rolę w gospodarce krainy odgrywa rolnictwo, uprawiane są tutaj głównie pszenica i buraki.
Na terenie Vermandois znajdują się źródła rzeki Somma.

</doc>
<doc id="2815699" url="https://pl.wikipedia.org/wiki?curid=2815699" title="Mikołaj Stadnicki (ujednoznacznienie)">
Mikołaj Stadnicki (ujednoznacznienie)



</doc>
<doc id="2815701" url="https://pl.wikipedia.org/wiki?curid=2815701" title="Witold Folejewski">
Witold Folejewski

Witold Folejewski (ur. 12 maja 1909 w Wilnie, zm. 24 sierpnia 1969 w Porębie Wielkiej k. Mszany Dolnej) – polski zootechnik, prof. dr hab., związany z Uniwersytetem Przyrodniczym w Poznaniu.
Życiorys.
Dzieciństwo i młodość.
Był synem Józefa - sędziego, a później prezesa sądu wojewódzkiego i prezydenta Wilna i Bronisławy Folejewskiej "de domo" Chajkowskiej; jego matka – rozwiodła się z mężem i wyszła za mąż za wdowca, Władysława Orkana.
Witold Folejewski spędził dzieciństwo w Wilnie; tam w 1928 zdał maturę i rozpoczął studia rolnicze na Uniwersytecie Stefana Batorego. Pracę dyplomową nt. "Studia nad koniem oszmiańskim" (zob. też konik polski) wykonał w Zakładzie Hodowli Zwierząt pod opieką Tadeusza Vetulaniego (kierownika Zakładu).
Praca zawodowa na wileńszczyźnie.
Po otrzymaniu dyplomu (1935 r.) podjął pracę w Wileńskiej Izbie Rolniczej – był instruktorem drobnych gospodarstw i odbył praktykę w Zakładzie Doświadczalnictwa Zootechnicznego profesora Mieczysława Czaji, a następnie otrzymał stanowisko asystenta doświadczalnictwa i kierownika Działu Hodowli Zwierząt w macierzystym uniwersytecie, które zajmował do 1936 r..
Okres 1936–1945.
W roku 1936 został zatrudniony, jako starszy asystent w Katedrze Szczegółowej Hodowli Zwierząt Uniwersytetu Poznańskiego (UP), której kierownictwo objął w 1935 r. Tadeusz Vertuliani. W okresie 1936–1939 aktywnie pracował naukowo – opublikował 21 publikacji naukowych (2 w renomowanych czasopismach zagranicznych); wybuch II wojny światowej przerwał te badania.
W chwili wybuchu wojny przebywał w Wilnie. Pozostał tam do zajęcia miasta przez Niemców. W roku 1942 przedostał się na Podhale, do domu Władysława Orkana („Orkanówce”); przebywał tam do końca okupacji, prowadząc niebezpieczną działalność oświatową (zob. Goralenvolk).
Okres powojenny.
W kwietniu 1945 r. wrócił do Katedry Szczegółowej Hodowli Zwierząt UP na stanowisko starszego asystenta. Pod kierunkiem prof. T. Vetulaniego wykonał i obronił (1947) pracę doktorską na temat krajowej rasy owiec (karnówka). W kolejnych latach prowadził badania dotyczące doskonalenia rodzimych ras zwierząt gospodarskich, hematologii i genetyki zwierząt; techniki hematologii opanował w czasie półrocznych studiów na Uniwersytecie Jagiellońskim. Uzyskał habilitację w zakresie ogólnej hodowli zwierząt w 1951 r.; stanowisko profesora nadzwyczajnego otrzymał w roku 1954, a profesora zwyczajnego – w roku 1964. Od 1952 r. zajmował stanowisko kierownika Katedry Ogólnej Hodowli Zwierząt w Wyższej Szkole Rolniczej, wyodrębnionej z UP; w latach 1960-1964 był dziekanem Wydziału Zootechnicznego UP.
Życie osobiste.
Witold Folejewski ożenił się w roku 1934 z Wilhelminą Juchno. 
Zmarł nagle w wieku 60 lat w czasie pobytu w „Orkanówce” (której był spadkobiercą). Został pochowany na cmentarzu w Niedźwiedziu, na którym znajduje się też grób .

</doc>
<doc id="2815702" url="https://pl.wikipedia.org/wiki?curid=2815702" title="Piotr Stadnicki (ujednoznacznienie)">
Piotr Stadnicki (ujednoznacznienie)



</doc>
<doc id="2815706" url="https://pl.wikipedia.org/wiki?curid=2815706" title="Frontier Psychiatrist">
Frontier Psychiatrist

Frontier Psychiatrist – singel australijskiego zespołu The Avalanches z ich albumu "Since I Left You". Został wydany 21 sierpnia 2000 roku. Dotarł do 18. miejsca brytyjskiej listy przebojów.
Utwór oparty jest wyłącznie na samplach z następujących źródeł: „My Way of Life” Enoch Light Singers, skeczu "Fronier Psychiatrist" kanadyjskiego duetu Wayne and Shuster, filmu Ployester Johna Watersa, fragment uwertury Maurice’a Jarre’a z filmu Lawrence z Arabii. Tylko 2 pierwsze sample są podane w książeczce z albumu, pozostałych nie podano. W utworze pojawia się również scratching wykonywany przez turntablistę zespołu, Dextera Fabaya.
Powstanie.
Jak przyznają twórcy, piosenka nie była wcześniej planowana i powstała, gdy zespół pracował w studio. Członkowie zespołu Robbie Chater i Darren Seltmann spędzili miesiące, szukając w sklepach muzyczny w Melbourne odpowiednich sampli. Keyboardzista Dexter Fabay, poproszony o nagranie scratchy, odegrał istotną rolę w tworzeniu piosenki.
Teledysk.
Teledysk, wyreżyserowany przez Kuntza i Maguire’a, przedstawia ludzi wykonujących dialogi bądź grających na instrumentach, które zostały zsamplowane. Otrzymał on kapitalne recenzje. Magazyn Pitchfork Media umieścił wideoklip na 19. miejscu najlepszych teledysków dekady.
Lista utworów.
Wszystkie utwory napisali Robbie Chater, Tony Diblasi, Dexter Fabay, Bert Kaempfert, Gordon McQuilten, Herbert Rehbein, Darren Seltmann i Carl Sigman, wyjątki w nawiasach.
Autorzy i personel.
Zaadaptowane z książeczki dołączonej do albumu.

</doc>
<doc id="2815707" url="https://pl.wikipedia.org/wiki?curid=2815707" title="Stanisław Stadnicki (ujednoznacznienie)">
Stanisław Stadnicki (ujednoznacznienie)



</doc>
<doc id="2815708" url="https://pl.wikipedia.org/wiki?curid=2815708" title="Zuzanna i starcy (obraz Lorenza Lotta)">
Zuzanna i starcy (obraz Lorenza Lotta)

Zuzanna i starcy ("Zuzanna w kąpieli") – obraz włoskiego malarza renesansowego Lorenza Lotta z 1517 roku.
Geneza obrazu.
Temat obrazu został zaczerpnięty ze Starego Testamentu, z Księgi Daniela. Motyw opowiada o Zuzannie, pięknej żonie Joakima, i dwóch starcach – sędziach, którzy zakochali się w niej. Kiedy dziewczyna brała kąpiel, pojawili się starcy. . Ich zaloty zostały odrzucone. Wówczas urażeni oskarżyli ją o cudzołóstwo. Za ten czyn groziło dziewczynie ukamienowanie . Na szczęście dla kobiety ujął się za nią młody prorok Daniel. Wykazał on ich nieprawość i kłamstwa za co zostali skazani na śmierć, a Zuzanna odzyskała cześć.
Opis obrazu.
Lotto wybrał moment, gdy Zuzanna odrzuca zaloty starców a ci wołają sługi by oczernić ją przed nimi. Siłą sceny są pełne ekspresji gesty przedstawionych postaci. Opowiedzianą historię czyta się spiralnie, poczynając od mężczyzny w czerwonej szacie po kobietę, drugiego starca a kończąc na sługach. Starzec zwrócony jest w stronę Zuzanny, tłumaczy jej swoje zamiary, gesty dłoni wskazują na szantaż jakim się posługuje: "zgódź się obcować z nami lub poświadczymy o twojej nieczystości". Kobieta jest naga, była w trakcie kąpieli w ogrodowej termie. Gest prawej ręki wskazuje na jej odmowę a skierowanie wzroku ku Bogu sugeruje, iż woli pozostać w zgodzie z boskimi nakazami. Lotto, zgodnie z wcześniejszą manierą malarską, dodatkowo umieścił aureole wokół głowy Zuzanny, sugerując jej świętość. By opowieść była lepiej zrozumiana Lotto umieszcza kartusz o treści; "Wolę umrzeć, niż zgrzeszyć, Biada mi". Po jej lewej stronie mężczyzna w bardzo żywiołowy sposób gestykuluje, wyrażając swoje udawane oburzenie. Palcem wskazuje w stronę nieba a jednocześnie drugą ręką na kobietę. Głowę skierowana ma na sługi właśnie otwierających drzwi łaźni. W ten sposób sugeruje popełnienie grzechu cudzołóstwa przez Zuzannę. Nad jego głową znajduje się drugi kartusz wyjaśniający wymowę gestów obu mężczyzn: "Przyłapaliśmy ją w ramionach młodego mężczyzny. Bądź nam powolna lub giń za sprawą naszego świadectwa". Wykorzystanie pomocy w postaci napisów objaśniających nie było pomysłem nowym w malarstwie. Wcześniej podobny zabieg wykorzystał m.in. Hieronim Bosch w swoim "Ecce Homo". 
Tłem dla sceny w łaźni, jest namalowany z dużą starannością pejzaż. Widać kościół, fosę w której pływa para gęsi czy ogrodzenie ogrodu ozdobione różami. Z lewej strony Lotto przedstawił małą scenkę poprzedzającą główne wydarzenia. Można zauważyć trzy kobiety; po stronie ogrodu Zuzanna idzie w stronę term a za murem widać dwie odprawione służące idące po olejek. Motyw jest odbiciem słów Zuzanny: "Przynieście mi olejek i wonności, a drzwi ogrodu zamknijcie, abym się mogła wykąpać".

</doc>
<doc id="2815710" url="https://pl.wikipedia.org/wiki?curid=2815710" title="Rostysław Łysenko">
Rostysław Łysenko

Rostysław Ihorowycz Łysenko, ukr. Ростислав Ігорович Лисенко (ur. 22 sierpnia 1966 w Stachanowie) – ukraiński piłkarz, grający na pozycji pomocnika, trener piłkarski.
Kariera piłkarska.
Karierę piłkarską rozpoczął w mniej znanych amatorskich zespołach. W niepodległej Ukrainie w 1993 roku bronił barw miejscowego klubu Wahonobudiwnyk Stachanow. W 1994 występował w amatorskim Hirnyku Brianka. W 1995 zakończył karierę piłkarską w trzecioligowej drużynie Transimpeks-Roś-2 Terezyne.
Kariera trenerska.
Po zakończeniu kariery piłkarskiej rozpoczął karierę trenerską. W 1994 rozpoczął naukę w Ukraińskiej Wyższej Szkole Trenerskiej, po ukończeniu której otrzymał kwalifikację wyższej kategorii. Od 1994 do 1996 roku pracował najpierw reprezentantami Ukrainy rocznika 1979. Potem, przez prawie cztery lata, był trenerem miejscowego Szachtara Stachanow. Pod jego kierownictwem, Szachtar zawsze zdobywał medale mistrzostw obwodu ługańskiego, a w sezonie 1998/99 grał w drugiej lidze. W marcu 2003 roku został mianowany na trenera rosyjskiego klubu Bałtika-2 Kaliningrad, a rok później objął stanowisko dyrektora wykonawczego klubu Bałtika-Tarko Kaliningrad, występującej w rosyjskiej drugiej dywizji. W styczniu 2004 roku trenerską licencję kategorii A. Od kwietnia do września 2005 pracował jako starszy trener Wydziału Piłki Nożnej DJuSSz w Stachanowie. 27 września 2005 został zaproszony do Heliosa Charków, aby pełnić funkcję głównego trenera klubu, a już 29 listopada 2005 został zatwierdzony na tym stanowisku. 13 czerwca 2006 został zwolniony z obowiązków trenera. Potem prowadził drużynę rezerw Zorii Ługańsk. 7 kwietnia 2007 objął stanowisko głównego trenera IhroSerwisu Symferopol. 28 sierpnia 2007 po bezbramkowym remisie z miejscowym rywalem Feniks-Illiczoweć Kalinine podał się do dymisji. Potem trenował FK Stachanow.

</doc>
<doc id="2815711" url="https://pl.wikipedia.org/wiki?curid=2815711" title="Stefan (biskup turowski)">
Stefan (biskup turowski)

Stefan (zm. po 1328) – prawosławny biskup turowski.
Życiorys.
Jedyna wzmianka o nim pochodzi z 1328. Jest to opis przebiegu soboru biskupów prawosławnej metropolii kijowskiej, jaki odbył się w wymienionym roku we Włodzimierzu Wołyńskim. Biskup turowski był jednym z pięciu jego uczestników, obok metropolity kijowskiego Teognosta, jak również biskupów chełmskiego, łuckiego i przemyskiego. W czasie soboru Stefan wziął udział w chirotonii mnicha Atanazego na biskupa łuckiego. Jeszcze w 1328 Stefan brał także udział w elekcji mnicha Teodora na biskupa halickiego. Brak innych informacji o jego działalności.

</doc>
<doc id="2815713" url="https://pl.wikipedia.org/wiki?curid=2815713" title="Pawieł Malinowski">
Pawieł Malinowski

Pawieł Pietrowicz Malinowski (ros. Павел Петрович Малиновский, ur. 1818 w Swietiłowie niedaleko Griazowca, zm. 1868) – rosyjski lekarz psychiatra i lekarz wojskowy. W 1840 roku ukończył studia na Akademii Medyko-Chirurgicznej w Moskwie, następnie pracował w Szpitalu Przemienienia Pańskiego, a od 1843 do 1846 kierował oddziałem psychiatrycznym Szpitala Obuchowskiego w St. Petersburgu.

</doc>
<doc id="2815714" url="https://pl.wikipedia.org/wiki?curid=2815714" title="Wieranika Szutkowa">
Wieranika Szutkowa

Wieranika Dzmitryjeuna Szutkowa (biał.: Вераніка Дзмітрыеўна Шуткова; ros.: Вероника Дмитриевна Шуткова, "Wieronika Dmitrijewna Szutkowa"; ur. 26 maja 1986 w Mińsku) – białoruska lekkoatletka specjalizująca się w skoku w dal, olimpijka.
Na międzynarodowej arenie debiutowała w roku 2003, kiedy to wystąpiła w finale konkursu skoku w dal podczas mistrzostw świata kadetów rozgrywanych w kanadyjskim Sherbrooke. Rok później sięgnęła po brąz mistrzostw świata juniorów. Finalistka mistrzostw Europy juniorów i uniwersjady z 2005 roku. W 2007 startowała na młodzieżowych mistrzostwach Europy w Debreczynie, na których zajęła 6. miejsce. Miesiąc później uplasowała się na ósmej pozycji podczas uniwersjady w Bangkoku. W 2010 odpadła w eliminacjach na halowym czempionacie globu w Dosze. W 2011 zajęła 5. miejsce na halowych mistrzostwach Starego Kontynentu. W tym samym roku startowała na mistrzostwach świata w Daegu, na których zajęła 16. miejsce w eliminacjach i nie awansowała do finału. W roku 2012 startowała na halowych mistrzostwach świata w Stambule, na których uplasowała się na szóstym miejscu. Wystąpiła na igrzyskach olimpijskich w Londynie, na których zajęła 10. miejsce. Wielokrotna medalistka mistrzostw Białorusi i reprezentantka kraju w pucharze Europy, halowym pucharze Europy oraz drużynowym czempionacie Europy.
Szutkowa jest aktualną rekordzistką Białorusi juniorek w skoku w dal (6,64).
Rekordy życiowe: stadion – 7,01 (12 czerwca 2012, Mińsk); hala – 6,77 (22 stycznia 2012, Homel).

</doc>
<doc id="2815716" url="https://pl.wikipedia.org/wiki?curid=2815716" title="Weranika Szutkowa">
Weranika Szutkowa



</doc>
<doc id="2815717" url="https://pl.wikipedia.org/wiki?curid=2815717" title="Weronika Szutkowa">
Weronika Szutkowa



</doc>
<doc id="2815718" url="https://pl.wikipedia.org/wiki?curid=2815718" title="Królestwo Dali">
Królestwo Dali

Królestwo Dali () – dawny organizm państwowy ze stolicą w Dali, niezależny od Chin, na terenie dzisiejszej prowincji Junnan.
Państwo zostało założone w roku 902 przez władcę ludu Bajów na terenach wcześniej stanowiących Królestwo Nanzhao. Przetrwało do XIII wieku, gdy zostało podbite w 1253 roku wraz z Tybetem przez mongolskiego chana Kubilaja, usiłującego okrążyć cesarstwo Songów.

</doc>
<doc id="2815719" url="https://pl.wikipedia.org/wiki?curid=2815719" title="Leonid Kmit">
Leonid Kmit

Leonid Kmit (ros. "Леонид Кмит", prawdziwe nazwisko Aleksiej Aleksandrowicz Kmita, ros. "Алексей Александрович Кмита", ur. 9 marca 1908 w Petersburgu, zm. 11 marca 1982 w Moskwie) – rosyjski aktor teatralny i filmowy okresu radzieckiego. Zasłużony Artysta RFSRR (1935) oraz Ludowy Artysta RFSRR (1968).

</doc>
<doc id="2815720" url="https://pl.wikipedia.org/wiki?curid=2815720" title="Eutymiusz (biskup turowski)">
Eutymiusz (biskup turowski)

Eutymiusz, nazwisko świeckie Okuszko (zm. 1415) – prawosławny biskup turowski.
Życiorys.
Chirotonię biskupią przyjął w Łucku 8 września 1412. Dwa lata później brał udział w synodzie biskupów prawosławnych Wielkiego Księstwa Litewskiego w Nowogródku, który dokonał elekcji metropolity litewskiego i wybrał na ten urząd Grzegorza Cambłaka, w 1415 był także obecny na drugim synodzie nowogródzkim. Urząd sprawował do 1415.

</doc>
<doc id="2815721" url="https://pl.wikipedia.org/wiki?curid=2815721" title="Psych folk">
Psych folk



</doc>
<doc id="2815722" url="https://pl.wikipedia.org/wiki?curid=2815722" title="Mecz Gwiazd KHL">
Mecz Gwiazd KHL

Mecz Gwiazd KHL (ros. Матч звёзд КХЛ, ang. KHL All-Star Game) – coroczny mecz pokazowy organizowany w ramach rosyjskich rozgrywek hokeja na lodzie Kontynentalnej Hokejowej Ligi (KHL).
Historia i formuła.
Idea i formuła imprezy została stworzona w oparciu o NHL All-Star Game (Mecz Gwiazd NHL) w rozgrywkach National Hockey League (NHL). Mecz Gwiazd KHL jest rozgrywany od sezonu 2008/2009. Każdorazowo jest organizowany w innym mieście i obiekcie (dotychczas gospodarzem były trzy państwa). Odbywa się w trakcie sezonu, w styczniu lub lutym, po rozegraniu większej części rundy zasadniczej. Każdy z zespołów składa się z dwóch bramkarzy, sześciu obrońców i dziewięciu napastników (łącznie stanowi to trzy piątki hokejowe). Pierwsza „piątka” zespołów, która otwiera mecz (bramkarz, dwóch obrońców i trzech napastników) jest wyłaniana w drodze wyboru kibiców. Resztę zawodników wybierają przedstawiciele mediów i kierownictwo ligi. Stałą specyfiką Meczu Gwiazd jest wybór dwóch rywalizujących zespołów, którym przewodzą wybitni hokeiści. Zmienny jest natomiast charakter drużyn – w pierwszych dwóch edycjach formułą był mecz zawodników rosyjskich przeciw zagranicznym, a w dwóch kolejnych rywalizowały drużyny wybrane z klubów według podziału Konferencji ligi KHL (Wschód – Zachód). Poza właściwym meczem pomiędzy zespołami podczas całego weekendu Meczu Gwiazd organizuje się także konkursy współzawodnictwa składające się z rywalizacji umiejętności.
W sezonie 2008/2009 naprzeciw siebie stanął zespół „Obcokrajowców” (kapitan Jaromír Jágr) oraz „Rosjan” (kapitan Aleksiej Jaszyn), a mecz rozegrano Placu Czerwonym w Moskwie
W sezonie 2009/2010 rozgrywkę zorganizowano w białoruskim Mińsku. Formuła była identyczna, przyjęto jednak inne nazewnictwo dla wybranych zespołów: ekipę złożoną z Rosjan nazwano „Drużyną Jaszyna” (dowodził nimi Aleksiej Jaszyn), a zespół graczy zagranicznych – „Drużyną Jágra” (na ich czele zagrał Czech Jaromír Jágr). W sezonie 2010/2011 Mecz Gwiazd zorganizowano w Petersburgu. Formułę ustalono ponownie według ww. nazewnictwa, lecz tym razem „Drużyna Jaszyna” ma skupiać najlepszych graczy Konferencji Zachód, zaś „Drużyna Jagra” najlepszych graczy z Konferencji Wschód.
W sezonie 2011/2012 Mecz Gwiazd zorganizowano w łotewskiej Rydze. Drużynę Zachodu poprowadził Łotysz Sandis Ozoliņš, a Wschodu Siergiej Fiodorow. W ramach weekendu czwartego Meczu Gwiazd KHL w 2012 roku dodatkowo odbył się mecz z udziałem legend hokejowych. Drużynie łotewskiej przewodził Helmuts Balderis, a rosyjskiej Wiaczesław Fietisow. Spotkanie zakończyło się zwycięstwem drużyny Rosjan 11:7. W składzie gospodarzy wystąpili m.in. Sergejs Naumovs, Normunds Sējējs, Sergejs Povečerovskis, Oļegs Znaroks, Mihails Šostaks, a w drużynie gości zagrali m.in. Aleksiej Kasatonow, Władimir Małachow, Aleksiej Gusarow, Aleksandr Miedwiediew, Siergiej Makarow, Andriej Kowalenko, Wiaczesław Bucajew.
Piąty Mecz Gwiazd KHL wyznaczono na dzień 13 stycznia 2013 roku w Czelabińsku. Po wyborcze składów pojawiła się komplikacja spowodowana niemożliwością wystąpienia dużej liczby hokeistów – w wybranych składach drużyn Zachodu i Wschodu znalazło się łącznie 34 graczy, w tym 15 tymczasowo występujących w lidze w związku z lokautem w NHL. Po zakończeniu lokautu i powrocie zawodników do tej ligi, konieczna była zmiana składów ekip na Mecz Gwiazd. Zostały ogłoszone nowe zestawienia, w których jako jedyni z graczy NHL pozostali Ilja Kowalczuk i Pawieł Daciuk. Kapitanem Zachodu został wybrany wspomniany Kowalczuk, a Wschodu Aleksiej Morozow. W pierwszy dzień weekendu przeprowadzono konkurs umiejętności, który wygrała drużyna Zachodu 6:4. Mecz Gwiazd zakończył się zwycięstwem Wschodu 18:11. Równolegle 12 stycznia rozegrano mecz z udziałem legend hokeja. Zespołami przewodzili dwukrotni medaliści olimpijscy: Siergiej Makarow i Wiaczesław Fietisow. Mecz zakończył się wynikiem 4:4.
W lutym 2013 roku pierwotnie zapowiedziano, że kolejny Mecz Gwiazd w 2014 roku odbędzie się w Pradze, a gospodarzem będzie klub HC Lev Praga, jednak we wrześniu 2013 zmieniono lokalizację na słowacką Bratysławę w hali Zimný štadión Ondreja Nepelu. Pod koniec grudnia 2013 ustalono ostateczne składy ekip. W ramach weekendu Gwiazd najpierw przeprowadzono konkurs umiejętności Mistrzów, który wygrała drużyna Zachodu 4:3, po czym odbył się Mecz Gwiazd zakończony zwycięstwem Zachodu 18:16. Kapitanami drużyn byli Ilja Kowalczuk (Zachód) i Siergiej Moziakin (Wschód). Ponadto tradycyjnie zorganizowano mecz weteranów hokeja, w których zmierzyły się drużyny Old Boys Czecho-Słowacji (kapitanem był Dárius Rusnák) i Legendy Rosji (kapitan Aleksandr Jakuszew); wynik meczu 7:8 po dogrywce dla Rosjan. Mecz Gwiazd 2015 wyznaczono w Soczi, a jako kapitanowie drużyn zostali wybrani Ilja Kowalczuk i Danis Zaripow. Mecz Gwiazd 2015 wygrał Wschód 18:16, a w spotkaniu wystąpił Polak Wojtek Wolski, który zdobył dwa gole, a ponadto w konkurencjach pozameczowych ustanowił rekord w czasie okrążenia lodowiska (13,178 sek.). Jednocześnie rozegrano mecz legend, zaś zespołom przewodzili Walerij Kamienski i Andriej Kowalenko (wygrał zespół Kowalenki 5:3). W styczniu 2016 wybrano kapitanów do kolejnego meczu gwiazd. W meczu rozegranym 23 stycznia 2016 wygrała drużyna Zachodu 28:23, a w rywalizacji umiejętności zwyciężyła drużyna Wschodu 3:2.
W maju 2016, ustalono, że edycja Meczu Gwiazd 2017 odbędzie się w Ufie. Przed tą edycją zmieniono format, w myśl nowego zaplanowano mecze zespołów, do których zawodników wybrano jako rywali reprezentantów czterech dywizji ligi. W półfinałach Dywizja Czernyszowa pokonała Dywizję Charłamowa 4:3, a Dywizja Tarasowa pokonała Dywizję Bobrowa 6:2, natomiast w finale Dywizja Czernyszowa zwyciężyła Dywizję Tarasowa 3:2. Jubileuszowy 10. Mecz Gwiazd KHL zaplanowano na dni 10–14 stycznia 2018 w kazachskiej Astanie. W tej edycji zachowano format z reprezentacjami dywizji KHL, do składów których dobrano o jednym zawodników z YHL Challenge Cup. W półfinałach Dywizja Tarasowa pokonała Dywizję Charłamowa 4:3 (po karnych), a Dywizja Czernyszowa pokonała Dywizję Bobrowa 6:5 (po karnych), natomiast w meczu o trzecie miejsce Dywizja Charłamowa zwyciężyła Dywizję Bobrowa 8:4, a w finale Dywizja Tarasowa triumfowała nad Dywizją Czernyszowa 5:4 (zwycięskiego gola zdobył Kiriłł Kaprizow). Ponadto w ramach tzw. "Master Show" zwyciężyła ekipa Dywizji Charłamowa.
Edycję 2019 zorganizowano w Kazaniu. W półfinałach Dywizja Czernyszowa pokonała Dywizję Charłamowa 5:3, a Dywizja Tarasowa uległa Dywizję Bobrowa 3:4, zaś w meczu o trzecie miejsce Dywizja Charłamowa pokonała Dywizję Tarasowa 8:7 po najazdach, a w finale Dywizja Czernyszowa zwyciężyła Dywizję Bobrowa 4:3. Tercje w meczach trwały po 10 minut. Dywizja Czernyszowa zwyciężyła również w konkursie umiejętności, dzięki czemu zyskała prawo wyboru przeciwnika w półfinale. Kapitanami ekip byli wyłącznie bramkarze: Július Hudáček (B), Jakub Kovář (Ch), Igor Bobkow (Cz), Konstantin Barulin (T). Zespoły prowadzili trenerzy Ilja Worobjow (B), Zinetuła Bilaletdinow (Ch), Bob Hartley (Cz), Igor Nikitin (T).
W lipcu 2019 ogłoszono, że Mecz Gwiazd KHL odbędzie się w VTB Arena w Moskwie, podczas szeregu zaplanowanych imprez w dniach 11–19 stycznia 2020. W ostatnim z tych dni rozegrano spotkania, w których w półfinałach Dywizja Bobrowa pokonała Dywizję Czernyszowa 7:4, Dywizja Tarasowa zwyciężyła Dywizję Charłamowa 8:6, po czym w meczu o trzecie miejsce Dywizja Czernyszowa wygrała z Dywizją Charłamowa 9:8 po najazdach, a finale Dywizja Bobrowa zwyciężyła Dywizję Tarasowa 7:6 po najazdach (zwycięski wykonał Mikko Lehtonen).
Pod koniec września 2020 ogłoszono, że Mecz Gwiazd KHL – zaplanowany do rozegrania 24 stycznia 2021 w Rydze – został odwołany z powodu pandemii COVID-19 i przesunięty na rok 2022. 7 lipca 2021 ogłoszono, że organizatorem Tygodnia Gwiazd 2022 będzie Czelabińsk.
Mecz Gwiazd 2022 odbył się w sezonie w dniach 10-11 grudnia 2022 w Czelabińsku pod nazwą marketingową Fonbet KHL All-Star 2022. W pierwszym dniu „Dywizja Bobrowa” pokonała „Dywizję Tarasowa” 9:7, a „Dywizja Charłamowa” zwyciężyła „Dywizję Czernyszowa” 8:5, a w drugim dniu „Dywizja Czernyszowa” uległa „Dywizji Tarasowa” 10:11 po najazdach, natomiast w finale „Dywizja Bobrowa” triumfowała nad „Dywizją Charłamowa” 7:6 (zwycięskiego gola zdobył Dmitrij Jaškin.

</doc>
<doc id="2815723" url="https://pl.wikipedia.org/wiki?curid=2815723" title="Siri">
Siri

Siri – inteligentny asystent osobisty, będący częścią systemów operacyjnych Apple – iOS, watchOS, tvOS, HomePod oraz macOS. Oprogramowanie opiera się na interfejsie konwersacyjnym – rozpoznaje naturalną mowę użytkownika (od wersji systemu iOS 11 możliwe jest również ręczne wpisywanie komend), odpowiada na jego pytania i wykonuje powierzone zadania. Dzięki implementacji nauczania maszynowego asystent z czasem analizuje osobiste preferencje użytkownika, w celu zapewnienia bardziej dopasowanych wyników i rekomendacji.
Siri wymaga stałego połączenia z Internetem; jej główne źródła informacji to serwisy Bing i Wolfram Alpha. W wersji oprogramowania iOS 10 wprowadzono obsługę rozszerzeń przedsiębiorstw trzecich.
Siri zadebiutowała wraz z systemem operacyjnym iOS 5 oraz smartfonem iPhone 4s 4 października 2011 roku podczas konferencji „Let's Talk iPhone”.
Historia.
Aplikacja na iPhone.
Pierwsza wersja Siri pojawiła się jako aplikacja w App Store przedsiębiorstwa Siri Inc. Została zintegrowana z usługami takimi jak OpenTable, Google Maps (do iOS 5), MovieTickets i TaxiMagic. Korzysta z technologii rozpoznawania mowy od Nuance Communications. Użytkownicy mogą dokonać rezerwacji w określonych restauracjach, kupić bilety do kina lub zadzwonić po taksówkę dyktując instrukcję w języku. Siri została przejęta przez przedsiębiorstwo Apple w dniu 28 kwietnia 2010 r.
Integracja z iOS.
4 października 2011 Apple wprowadził iPhone 4S z Siri, który jest zintegrowany z systemem iOS i oferuje wiele interakcji z wieloma aplikacjami, w tym przypomnień, pogodą, akcjami, wiadomości, e-mailami, kalendarzem, kontaktami, notatkami, muzyką oraz mapami.
Po ogłoszeniu, że Siri jest dołączone do iPhone 4S, Apple usuwa istniejący Siri w App Store.
Apple TV.
Asystentka Siri została dodana do nowej generacji Apple TV. Jest ona dostępna pod przyciskiem Siri na pilocie urządzenia. Siri potrafi wyszukiwać filmy po nazwach, kategoriach czy występujących w nich aktorach.
macOS Sierra.
Asystentka Siri została dodana w roku 2016 do systemu macOS Sierra (wcześniej OS X). Ikona pojawia się w górnym pasku i docku. W tym systemie pojawia się też wiele plików i zdarzeń mówiących o tym, iż Siri będzie dostępna w języku polskim.

</doc>
<doc id="2815724" url="https://pl.wikipedia.org/wiki?curid=2815724" title="Myadestes woahensis">
Myadestes woahensis



</doc>
<doc id="2815725" url="https://pl.wikipedia.org/wiki?curid=2815725" title="Myadestes lanaiensis woahensis">
Myadestes lanaiensis woahensis



</doc>
<doc id="2815726" url="https://pl.wikipedia.org/wiki?curid=2815726" title="Akademia Whampoa">
Akademia Whampoa

Oficerska Akademia Wojskowa lub Akademia Whampoa () – akademia wojskowa Republiki Chińskiej założona 5 maja 1924 roku na wyspie Whampoa (Huangpu), w pobliżu Kantonu, swą działalność zakończyła w 1927 roku, gdy przeniesiono ją do Nankinu. 
Powstanie akademii stało się możliwe dzięki pomocy ze strony Związku Radzieckiego, zarówno w postaci broni, jak i wkładu finansowego (ok. 3 mln rubli). Wykładowcami zostali chińscy absolwenci japońskich szkół wojskowych i komuniści (m.in. Chen Yi i Nie Rongzhen), a także doradcy przybyli z Rosji, z Wasilijem Blücherem na czele, komendantem został Czang Kaj-szek, a szefem Departamentu Politycznego Zhou Enlai. W czasie działalności akademii jej mury opuściło ok. 7 tys. kadetów.

</doc>
<doc id="2815727" url="https://pl.wikipedia.org/wiki?curid=2815727" title="Dinesh Fernando">
Dinesh Fernando

Dinesh Fernando – lekkoatleta ze Sri Lanki specjalizujący się w trójskoku.
Złoty medalista mistrzostw kraju.
Rekord życiowy: 16,37 (10 listopada 2012, Kolombo) – rezultat ten jest aktualnym rekordem Sri Lanki.

</doc>
<doc id="2815729" url="https://pl.wikipedia.org/wiki?curid=2815729" title="Eranda Dinesh Fernando">
Eranda Dinesh Fernando



</doc>
<doc id="2815730" url="https://pl.wikipedia.org/wiki?curid=2815730" title="Piti (piłkarz)">
Piti (piłkarz)

Piti, właśc. Francisco Medina Luna (ur. 26 maja 1981 w Reus) – hiszpański piłkarz występujący na pozycji napastnika w klubie Rayo Vallecano.
Kariera.
Początkowy etap kariery piłkarskiej Pitiego wiąże się z grą dla zespołów katalońskich: "Atlético Segre", "UE Tàrrega" oraz "CF Reus Deportiu", a także walencyjskiego "Novelda CF". Stąd trafił do Realu Saragossa, gdzie najpierw z powodzeniem występował w drużynie rezerw, a w sezonie 2005/06 miał okazję zadebiutować w Primera División. Na La Romareda nie zabawił jednak długo, gdyż po rocznym wypożyczeniu w Ciudad Murcia został sprzedany do drugoligowego Hérculesa Alicante.
Wiosną 2007 roku reprezentował już barwy Rayo Vallecano - wówczas trzecioligowca. Po udanym okresie wypożyczenia został sprowadzony przez włodarzy Rayo na stałe. Barwy tej drużyny reprezentuje do dzisiaj i od kilku lat jest filarem ofensywy Madrytczyków. Jego bramki i asysty wydatnie przyczyniły się najpierw do awansu zasłużonego dla hiszpańskiego futbolu klubu do Segunda División, a w sezonie 2010/11 - do La Liga. Swoją pierwszą bramkę na najwyższym poziomie krajowych rozgrywek zdobył 6 listopada 2011 roku w spotkaniu z Realem Sociedad (wygranym 4:0). Pełnił zaszczytną funkcję kapitana Rayo. Szczególnie udany był dlań sezon 2012/13 - drużyna z Vallecas zajęła wówczas najwyższe, 8. miejsce w tabeli w historii swoich występów na najwyższym poziomie rozgrywkowym. Do tego sukcesu walnie przyczynił się Piti, zdobywca 18 bramek (najlepszy wynik wśród zawodników klubu) i autor 2 asyst w 36 spotkaniach ligowych.
Po zakończeniu owego sezonu i wygaśnięciu kontraktu, na skutek problemów finansowych byłej drużyny, przeniósł się do innego klubu występującego w Primera División, Granady CF.

</doc>
<doc id="2815731" url="https://pl.wikipedia.org/wiki?curid=2815731" title="Francisco Medina">
Francisco Medina



</doc>
<doc id="2815733" url="https://pl.wikipedia.org/wiki?curid=2815733" title="Port lotniczy Lycksele">
Port lotniczy Lycksele

Port lotniczy Lycksele (IATA: LYC, ICAO: ENSL) – regionalny port lotniczy położony w Lycksele, w Szwecji.

</doc>
<doc id="2815739" url="https://pl.wikipedia.org/wiki?curid=2815739" title="Piti">
Piti



</doc>
<doc id="2815741" url="https://pl.wikipedia.org/wiki?curid=2815741" title="Androni Giocattoli-Sidermec">
Androni Giocattoli-Sidermec

Androni Giocattoli-Sidermec () – włoska zawodowa grupa kolarska z siedzibą w Turynie. Założona w 1996 roku jako Gaseosas Glacial-Selle Italia z połączenia zespołów ZG Mobili-Selle Italia-Birex i Gaseosas Glacial. Od sezonu 2012 zarejestrowana w dywizji UCI Professional Continental Teams.
Sponsorem tytularnym grupy jest m.in. włoska firma Androni Giocattoli.

</doc>
<doc id="2815744" url="https://pl.wikipedia.org/wiki?curid=2815744" title="Port lotniczy Mora-Siljan">
Port lotniczy Mora-Siljan

Port lotniczy Mora-Siljan (IATA: MXX, ICAO: ESKM) – regionalny port lotniczy położony w Morze, w Szwecji.

</doc>
<doc id="2815747" url="https://pl.wikipedia.org/wiki?curid=2815747" title="Światowy Dzień POChP">
Światowy Dzień POChP

Światowy Dzień POChP, właśc. Światowy Dzień Przewlekłej Obturacyjnej Choroby Płuc (ang. "World COPD Day, World Chronic Obstructive Pulmonary Disease Day") – międzynarodowe święto, obchodzone corocznie w 2. lub 3. środę listopada, poświęcone tematyce przewlekłej obturacyjnej chorobie płuc (POChP), w ramach programu Światowej Organizacji Zdrowia (WHO) i amerykańskiego Narodowego Instytutu Serca, Płuc i Krwi (ang. "The National Heart, Lung, and Blood Institute", NHLBI).
Celem obchodów jest zwiększenie świadomości na temat POChP i poprawy opieki nad pacjentami. WHO oszacowało w 2007 roku, że choroba ta dotyka 210 milionów ludzi, a do 2030 roku POChP będzie trzecią najczęstszą przyczyną zgonów na świecie. Głównymi czynnikami ryzyka tej choroby płuc jest palenie tytoniu, zanieczyszczenie powietrza, w pomieszczeniach jak i na ulicy, jak również działanie pyłu i substancji chemicznych w miejscu pracy. 
W tym dniu światowe służby zdrowia i grupy pacjentów podejmują różne działania, w tym edukacyjne, jak i badania spirometryczne.
W 2012 roku obchody odbyły się 14 listopada.

</doc>
<doc id="2815748" url="https://pl.wikipedia.org/wiki?curid=2815748" title="Google Beam">
Google Beam

Android Beam lub Google Beam - funkcja Androida 4.0+ umożliwiająca szybkie dzielenie się informacjami wykorzystujące standard NFC (komunikacja zbliżeniowa).
Funkcja Android Beam została wprowadzona w Androidzie 4.0 Ice Cream Sandwich i zaprezentowana podczas premiery smartfona Samsung Galaxy Nexus oraz tej wersji systemu. Do działania tej funkcji w urządzeniu mobilnym - smartfonie/tablecie - musi zostać zaimplementowana fabrycznie w urządzeniu moduł NFC.
Działanie.
Android Beam służy do szybkiego oraz łatwego dzielenia się informacjami, poprzez przybliżenie dwóch urządzeń do siebie obsługujących standard NFC. Dzięki tej funkcji możemy w szybki sposób wysłać drugiemu urządzeniu link do filmu na YouTube, lokalizację na mapach, stronę WWW, wysłać kontakt z książki telefonicznej i wiele innych. Na urządzeniu, z którego ma zostać wysłana informacja musi być ta informacja wyświetlona, czyli np. kontakt lub film na YouTube, na drugim urządzeniu, urządzenie musi wyświetlać Home Screena (). Po przybliżeniu, na urządzeniu nr 1 zostanie wyświetlona informacja, czy wysłać np. dany link.
Rozwój.
Funkcja jest ciągle rozwijana przez Google Inc., w Androidzie 4.1 doszła funkcja m.in. szybkiego dzielenia się zdjęciami czy też filmami zapisanymi w naszym urządzeniu. Działanie zostało niemal takie samo, czyli trzeba przybliżyć urządzenia, lecz wysłanie np. zdjęcia przechodzi inną droga. Jeśli chcemy wysłać zdjęcie, należy wybrać w galerii zdjęcie, które chcemy, i przyłożyć urządzenia. Funkcja ta wykryje, że chcemy wysłać zdjęcie, i włączy w obu urządzeniach Bluetooth i wyśle tą drogą plik, po czym wyłączy Bluetooth.

</doc>
<doc id="2815750" url="https://pl.wikipedia.org/wiki?curid=2815750" title="Ludmiła (Polakowska)">
Ludmiła (Polakowska)

Ludmiła, imię świeckie Lidia Polakowska (ur. 20 lutego 1927 w Osiniaku, zm. 2 marca 2016) – polska mniszka prawosławna pochodzenia rosyjskiego.
Życiorys.
Jej rodzice byli chłopami, potomkami rosyjskich staroobrzędowców żyjących na Mazurach, sami należeli do jednowierczej parafii Zaśnięcia Matki Bożej w Wojnowie. Uzyskała wykształcenie zawodowe. Pracowała na poczcie; w 1944 została ewakuowana do Niemiec, pracowała jako tłumaczka i urzędniczka. Do Polski przyjechała w 1947.
Pod wpływem obserwacji życia mniszek staroobrzędowych z klasztoru Zbawiciela i Trójcy Świętej w Wojnowie, jak również pod wpływem ks. Aleksandra Awajewa w 1950 postanowiła wstąpić do monasteru. Nie uzyskała jednak zgody rodziny i spowiednika na zamieszkanie w tworzącej się wspólnocie żeńskiej na górze Grabarce, ówcześnie jedynym żeńskim klasztorze prawosławnym w Polsce. Należała natomiast do kobiecej wspólnoty żyjącej według reguły zakonnej (jednak bez statusu monasteru), jaką zorganizował w Wojnowie ks. Awajew. Rok po jego śmierci w 1956 udała się na Grabarkę i została w tamtejszym monasterze posłusznicą. W klasztorze zajmowała się sprzedażą świec i dewocjonaliów. W trybie zaocznym ukończyła kurs prawosławnego seminarium duchownego w Warszawie. W latach 1975–1985 przebywała w Hajnówce i pracowała w miejscowej parafii Świętej Trójcy. W 1986, po śmierci ihumeni Barbary, została wybrana na nową przełożoną klasztoru na Grabarce, chociaż nie złożyła do tej pory wieczystych ślubów mniszych. Nastąpiło to dopiero w 1987. W momencie postrzyżyn przyjęła imię Ludmiła, natychmiast otrzymała także godność ihumeni.
W 1995 na własną prośbę wyjechała do Wojnowa, gdzie arcybiskup białostocko-gdański Sawa otworzył żeński monaster i została jego pierwszą przełożoną. Zły stan zdrowia mniszki, jak również zły stan techniczny budynków klasztornych sprawił jednak, że już po roku musiała wrócić do klasztoru na Grabarce, nie obejmując przy tym ponownie funkcji przełożonej. Zmarła w 2016. Została pochowana na cmentarzu monasterskim na Grabarce.

</doc>
<doc id="2815751" url="https://pl.wikipedia.org/wiki?curid=2815751" title="Wargaming Seattle">
Wargaming Seattle

Wargaming Seattle – amerykańskie studio zajmujące się produkcją gier komputerowych. Studio ma swoją siedzibę w Redmond w stanie Waszyngton. Swoją działalność studio rozpoczęło w maju 1998 roku. Początkowy skład studia stanowili Chris Taylor, twórca "Total Annihilation" i część byłych pracowników studia Cavedog Entertainment. Studio początkowo nazywało się Gas Powered Games, jednak w 2013 zostało wykupione przez Wargaming.net.

</doc>
<doc id="2815752" url="https://pl.wikipedia.org/wiki?curid=2815752" title="Port lotniczy Mo i Rana">
Port lotniczy Mo i Rana

Port lotniczy Mo i Rana – krajowy port lotniczy położony w Mo i Rana. Jest jednym z największych portów lotniczych w północnej Norwegii.

</doc>
<doc id="2815755" url="https://pl.wikipedia.org/wiki?curid=2815755" title="Historia roku minionego">
Historia roku minionego

Historia roku minionego – czwarty solowy album polskiego kontrabasisty jazzowego Jacka Niedzieli, 
nagrany z wokalistami jazzowymi. Muzykę do wszystkich utworów napisał Jacek Niedziela. Nagrania zarejestrowano na sesjach 12 – 14 sierpnia i 2 – 3 września 2002 w Studio S-4 Polskiego Radia w Warszawie. CD wydany został w 2002 przez Megaus WA Records (Walk Away Records).

</doc>
<doc id="2815758" url="https://pl.wikipedia.org/wiki?curid=2815758" title="Port lotniczy Narvik">
Port lotniczy Narvik

Port lotniczy Narvik – krajowy port lotniczy położony w Narviku. Zamknięty 1 kwietnia 2017 roku.

</doc>
<doc id="2815760" url="https://pl.wikipedia.org/wiki?curid=2815760" title="Cyklon Bret (1993)">
Cyklon Bret (1993)

Cyklon Bret – drugi nazwany sztorm tropikalny w sezonie huraganowym na Atlantyku w 1993 roku. Był to najtragiczniejszy sztorm w sezonie – spowodował on śmierć 184 osób. Jego maksymalna prędkość wiatru wyniosła 60 mph (95 km/h).
Cyklon nawiedził trzy kraje położone nad Atlantykiem oraz Morzem Karaibskim.
W wyniku przejścia cyklonu najbardziej ucierpiała Wenezuela. Cyklon wywołał obfite opady deszczu. W Caracas, w krótkim czasie spadło 150 milimetrów deszczu, a wiatr osiągnął prędkość 85–95 km/h. Opady doprowadziły do powstania licznych lawin błotnych. W następstwie cyklonu Bret, w Wenezueli zginęły 173 osoby, a ponad 10 tysięcy budynków zostało całkowicie zniszczonych lub poważnie uszkodzonych. 
W wyniku porywistego wiatru, u wybrzeży Nikaragui zatonął statek, a śmierć poniosło 9 członków jego załogi. W kraju tym cyklon spowodował śmierć łącznie 10 osób, natomiast 35 tysięcy osób straciło dach nad głową.
W Kolumbii, cyklon spowodował niewielkie straty i przyczynił się do śmierci jednej osoby. 

</doc>
<doc id="2815762" url="https://pl.wikipedia.org/wiki?curid=2815762" title="Grubosz szkarłatny">
Grubosz szkarłatny

Grubosz szkarłatny ("Crassula coccinea" L.) – gatunek rośliny z rodziny gruboszowatych.
Pochodzenie i występowanie.
Pochodzi z Republiki Południowej Afryki, gdzie występuje na obszarach skalistych Kraju Przylądkowego zazwyczaj w pobliżu wybrzeży. Jednym z najważniejszych obszarów występowania jest masyw Góry Stołowej, gdzie rośnie powyżej 800 m n.p.m. Grubosz ten jest uprawiany w wielu krajach świata jako roślina ozdobna. Do Europy sprowadzony na początku XVIII wieku przez Holendrów, skąd trafił w 1714 roku do Wielkiej Brytanii i reszty Europy.
Morfologia.
Wielopędowy, rozgałęziony sukulent o wzniesionych łodygach. W naturze osiąga do 40, a w uprawie 20–30 cm wysokości. Wraz ze wzrostem dolne liście usychają i tylko końcówki łodyg tworzą zielone kępy.
Zgrubiałe, szeroko lancetowate, ułożone na łodygach gęsto i naprzeciwlegle.
Czerwone, gwiazdkowate, zebrane w wiechowate kwiatostany rozwijające się na szczytach pędów. W naturze kwitnie od grudnia do marca. Pojedyncze kwiaty mają ok. 1 cm średnicy. Najczęściej są zapylane przez motyle z rodzaju "Aeropetes".
Zastosowania i uprawa.
Roślina ozdobna, uprawiana zarówno jako roślina pokojowa jak i w ogródkach.
Potrzebuje stanowiska jasnego, częściowo nasłonecznionego. W okresach, w których temperatura nie spada poniżej 10 °C dobrze rośnie na zewnątrz. Preferuje podłoże piaszczysto-gliniaste z dodatkiem torfu. W Europie kwitnie w maju i czerwcu, wymaga do tego jednak obniżonych temperatur zimą. Po kwitnięciu należy rośliny przycinać. Rozmnaża się zarówno przez sadzonki wierzchołkowe jak i podział pędów.
Synonimy.
(na podstawie The Plant List

</doc>
<doc id="2815763" url="https://pl.wikipedia.org/wiki?curid=2815763" title="Huragan Gert (1993)">
Huragan Gert (1993)

Huragan Gert – ósmy nazwany sztorm tropikalny i trzeci huragan w sezonie huraganowym na Atlantyku w 1993 roku. Jego maksymalna prędkość wiatru wyniosła 100 mph (165 km/h)
Huragan nawiedził sześć krajów położone nad Atlantykiem oraz Morzem Karaibskim.
W wyniku przejścia huraganu najbardziej ucierpiał Meksyk, gdzie zginęło 45 osób. Huraganowi towarzyszyły obfite opady deszczu. W przeciągu 24 godzin, w zależności od regionu spadło 188-798 mm deszczu. Huragan zniszczył tysiące budynków. W samym Meksyku, huragan spowodował straty o wartości 156 milionów dolarów. 
Był to drugi sztorm tropikalny, który nawiedził Nikaraguę w przeciągu miesiąca. W sierpniu, w wyniku przejścia cyklonu Bret w Nikaragui zginęło 10 osób. 

</doc>
<doc id="2815764" url="https://pl.wikipedia.org/wiki?curid=2815764" title="Cyklon Nisha (2008)">
Cyklon Nisha (2008)

Cyklon Nisha (2008) – dziewiąty sztorm tropikalny w sezonie cyklonów na Oceanie Indyjskim w 2008 roku. Cyklon spowodował śmierć 204 osób i straty o wysokości 800 milionów dolarów. Jego maksymalna prędkość wiatru wyniosła 100 km/h (65 mph).
Cyklon nawiedził dwa kraje położone nad Oceanem Indyjskim - Indie oraz Sri Lankę. 
W wyniku przejścia cyklonu najbardziej ucierpiały Indie, gdzie zginęło 189 osób. Większość ofiar zginęło wskutek gwałtownych i silnych opadów deszczu. W mieście Tańdźawur odnotowano największe opady od 65 lat - w przeciągu doby spadło 660 milimetrów deszczu. 
Na Sri Lance, cyklon spowodował śmierć 15 osób. Ponad 20 tysięcy mieszkańców Dżafny opuściło swe domy w obawie przed cyklonem.

</doc>
<doc id="2815767" url="https://pl.wikipedia.org/wiki?curid=2815767" title="Podniesione grządki">
Podniesione grządki

Podniesione grządki, zwane też podwyższonymi grządkami – forma ogrodnicza, gdzie ziemia zamknięta jest w 1,0–1,2 m szerokości skrzyniach, dowolnej długości lub kształtu. Ziemia znajduje się powyżej poziomu gleby wokół grządek (ok. 20 cm – 1 m wysokości), czasem w ramie drewnianej, kamiennej, z bloków betonowych; może być wzbogacana kompostem. Rośliny warzywne rozmieszczone mogą być geometrycznie, bliżej siebie niż w tradycyjnym ogrodnictwie. Odległości mogą być tak dobrane, aby dorosłe rośliny się dotykały, co pozwala wytworzyć odpowiedni mikroklimat, zapobiec rozwojowi chwastów i zachować odpowiednią wilgotność. Podniesione grządki generują wielorakie korzyści: wydłużają sezon rolny, odpowiednio zaprojektowane nasadzenia zmniejszają ilość chwastów i uniezależniają ogrodnika od potrzeby stosowania wyjałowionej gleby. Ponieważ ogrodnik nie chodzi po grządce, ziemia nie jest ubita i korzenie mogą się nieskrępowanie rozwijać. Bliskie rozmieszczenie roślin i użycie kompostu ogólnie skutkuje obfitszym plonem w porównaniu do tradycyjnych upraw w rządkach. Grządki podniesione do wysokości pasa pozwalają osobom starszym i niepełnosprawnym uprawiać warzywa bez potrzeby schylania się.
Zastosowanie.
Podniesione grządki wchodzą m.in. w skład złożonych systemów rolniczych bazujących na założeniach permakultury. Pomagają zapobiegać erozji, odzyskiwać i przechowywać wodę oraz składniki odżywcze, kiedy znajdują się wzdłuż linii zbocza. Dzięki nim więcej miejsca można przeznaczyć na uprawy zboża. Mogą być zakładane na dużych przestrzeniach z pomocą traktorów (dowóz budulca), a utrzymywane dzięki pracy rąk z użyciem narzędzi ręcznych.
Ta forma ogrodnictwa jest zgodna z ideami "square foot gardening" (ogrodnictwo na obszarze 1 stopy2) i "companion planting" (sadzenie roślin towarzyszących).
Materiały i budowa.
Istotny jest dobór materiałów do budowy ogrodu warzywnego. Istnieją kontrowersje dotyczące użycia drewna obrabianego pod ciśnieniem. Drewno sosnowe nasączone miedzią, arszenikiem i chromem ("chromated copper arsenate, CCA"), toksyczną mieszaniną konserwującą drewno, może emitować te składniki chemiczne do ziemi, i w konsekwencji do roślin jadalnych. Europejska dyrektywa 2003/2/EC zabrania stosowania drewna konserwowanego CCA do zastosowań domowych; lecz jest ono dopuszczone do konstrukcji mostów itp. Często spotykanym materiałem są stare drewniane podkłady kolejowe połączone stalowymi prętami - jednak one także mogą być impregnowane szkodliwymi dla zdrowia substancjami.
Przy wyborze materiałów drewnianych należy wybrać nieobrobione twarde drewno, aby zapobiec ryzyku uwalniania substancji chemicznych do gleby.
Inna możliwość to użycie bloczków betonowych, które chociaż mniej estetyczne, są tanie i łatwe do zdobycia. Istnieją też gotowe prefabrykowane duże ramy z polietylenu, odporne na promieniowanie UV i przeznaczone do żywności, toteż nie będą zagrożeniem dla żywności i zdrowia i nie będą się rozkładać w kontakcie z glebą. Podwójna ścianka jest zarazem dodatkowym ociepleniem i doprowadza powietrze, zapobiega gwałtownym wahaniom temperatury i wysychaniu gleby. Podniesione grządki są czasem przykrywane przezroczystym plastikiem w celu ochrony przed wiatrem i gwałtownym deszczem. Dostępne są także prefabrykowane podniesione grządki w kształcie małych skrzynek.
Keyhole gardens.
Okrągłe podniesione grządki, wysokie do pasa, z dojściem z jednej strony do punktu centralnego, nazywane są "keyhole gardens" (ogrody w kształcie dziurki od klucza). Często pośrodku jest rodzaj kompostownika z patyków i trawy, dzięki którym wlewana tam woda dochodzi do korzeni roślin. Organizacja charytatywna Send a Cow promuje tworzenie tego rodzaju grządek w Afryce. Grządki tego rodzaju mogą być usypane z ziemi lub otoczone palisadą z drewna, cegieł lub kamieni.
Hügelkultur.
Praktyka "hügelkultur" polega na zakopywaniu drewna wewnątrz grządki o kształcie wzgórza czy kopca. Z czasem drewno ulega rozkładowi dostarczając składników odżywczych, i stopniowo uwalnia wodę, toteż począwszy od drugiego roku istnienia grządka taka nie potrzebuje podlewania. Drewno pocięte na bale oraz drobniejsze gałęzie układane są w podłużne stosy, po czym obsypuje się je ziemią, tworząc podłużne kopce. Można dodać kompost, liście i nawóz. Z powodu przebiegających wewnątrz procesów rozkładu wnętrze kopca będzie ciepłe. W pierwszym roku można sadzić rośliny niemające długich korzeni i nie potrzebujące wiele azotu, ale w następnych latach gleba jest już żyźniejsza. Drewno zakopane w grządce będzie dostarczać składników odżywczych przez około 15 do 20 lat. Grządka powinna mieć wysokość ok. 180–210 cm (zmniejszy się o ok. 30 cm w pierwszym miesiącu) i 1,5 m grubości. Grządka o wysokości 60 cm będzie trzymała wodę tylko przez ok. dwa miesiące.
Nie każde drewno nadaje się do zakopania jako nawóz: robinia akacjowa nie gnije z powodu za twardego drewna, orzech czarny jest toksyczny dla większości roślin, a wiśnia dla zwierząt. Dobre gatunki to: jabłoń, wierzba, topola, olsza.
Hügelkultur jest popularna wśród zwolenników permakultury, stosuje ją także Sepp Holzer. Tego typu grządki są dostępne dla osób każdego wzrostu, zarówno dzieci jak i osób na wózkach inwalidzkich.

</doc>
<doc id="2815769" url="https://pl.wikipedia.org/wiki?curid=2815769" title="Pożar w klubie nocnym w Madrycie">
Pożar w klubie nocnym w Madrycie

Pożar w klubie nocnym w Madrycie – pożar, który wybuchł 17 grudnia 1983 roku w klubie nocnym "Alcalá 20" w Madrycie. W wyniku pożaru śmierć poniosły 82 osoby, a 27 osób zostało rannych. 
Pożar wybuchł o godzinie 4:45, na 15 minut przed zamknięciem lokalu. Ogień powstał w wyniku zwarcia instalacji energetycznej. Większość ofiar zginęła, gdyż nie mogły odnaleźć wyjść ewakuacyjnych w zaciemnionych pomieszczeniach klubu. Drogi ewakuacyjne były kręte i wąskie oraz były słabo oznakowane, a cześć drzwi była zamknięta. Tragedia wywołała dyskusję na temat bezpieczeństwa przeciwpożarowego podczas imprez masowych. W 1994 roku właściciele klubu zostali skazani na kary więzienia. 
Budynek, w którym mieścił się klub stał nieużywany do 2003 roku. Wówczas budynek został gruntownie przebudowany. W 2005 roku otwarto w nim klub nocny "Adraba". W latach 2005-2007 klub ten był wielokrotnie zamykany przez władze miasta z powodu słabych zabezpieczeń przeciwpożarowych. W 2010 roku, po zainstalowaniu nowoczesnych urządzeń przeciwpożarowych, klub otwarto ponownie.

</doc>
<doc id="2815770" url="https://pl.wikipedia.org/wiki?curid=2815770" title="Referendum w Irlandii w listopadzie 2012 roku">
Referendum w Irlandii w listopadzie 2012 roku

Referendum w Irlandii w 2012 (tzw. Children’s Referendum, tłum. "referendum dzieci") – referendum w Irlandii, które odbyło się 10 listopada 2012 i dotyczyło praw dzieci w Irlandii. Referendum zostało przyjęte przewagą 58% głosujących.
Referendum dotyczyło zmian zapisów w Konstytucji Irlandii opisujących prawa dzieci. Dotychczasowe prawo pozwalało na adopcję jedynie w sytuacji, gdy dziecko było sierotą lub zostało urodzone poza małżeństwem. Nowe zapisy zezwoliły na przejęcie opieki nad dzieckiem przez państwo w sytuacji, gdy rodzice z różnych przyczyn nie są w stanie jej sprawować.

</doc>
<doc id="2815774" url="https://pl.wikipedia.org/wiki?curid=2815774" title="Zuzanna i starcy (obraz Albrechta Altdorfera)">
Zuzanna i starcy (obraz Albrechta Altdorfera)

Zuzanna i starcy () – obraz renesansowego malarza niemieckiego Albrechta Altdorfera, namalowany w 1526.
Geneza obrazu.
Temat obrazu został zaczerpnięty ze Starego Testamentu, z Księgi Daniela. Motyw opowiada o Zuzannie, pięknej żonie Joakima, i dwóch starcach – sędziach, którzy zakochali się w niej. Kiedy dziewczyna brała kąpiel, na brzegu pojawili się starcy. Postanowili ją zdobyć, lecz ich zaloty zostały odrzucone. Wówczas urażeni oskarżyli ją o cudzołóstwo. Za ten czyn groziło dziewczynie ukamienowanie. Na szczęście ujął się za nią młody prorok Daniel. Wykazał on ich nieprawość i kłamstwa za co zostali skazani na śmierć, a Zuzanna odzyskała cześć.
Opis obrazu.
Altdorfer główny nacisk położył w przedstawieniu bajkowego pałacu Jojakima z rozległymi tarasami i z przylegającymi do nich ogrodów. Krużganki, sale i tarasy wypełnione są ludźmi wykonującymi różne czynności: od rozmów po zabawę i spożywanie posiłków. Wśród tych detali artysta umieścił różne wątki tej samej opowieści. Z lewej strony w oddali widać Zuzannę kroczącą do sadzawki by wziąć kąpiel. Po tej samej stronie, na pierwszym planie widać już siedzącą Zuzannę myjącą nogi i jej służkę czeszącą jej włosy. Temat kąpieli Zuzanny, był bardzo dobrym pretekstem do namalowania aktu kobiety z czego korzystała zdecydowana większość artystów. Altdorfer wybrał bardziej świeckie podejście co stanowi rzadki wyjątek. Z lewej strony, w krzakach ledwie widoczni siedzą dwaj starcy podglądający toaletę dziewczyny.
Z prawej strony płótna, Zuzanna w czerwonej sukni idzie do pałacu. W ręku trzyma białą lilie – symbol niewinności, tu odnoszący się do Zuzanny, która zachowała czystość i nie poddała się perswazji starców. Narracja kieruje się w głąb kompozycji, gdzie widać proces, a następnie scenę ukamienowania starców. Była to kara za kłamstwo którego się dopuścili. Z okien scenie ukamienowania przyglądają się gapie.

</doc>
<doc id="2815777" url="https://pl.wikipedia.org/wiki?curid=2815777" title="Roman Worońko">
Roman Worońko

Roman Worońko, Роман Воронько (ur. 1 kwietnia 1978) – ukraiński lekkoatleta, płotkarz i sprinter.
Na uniwersjadzie w 1999 odpadł w eliminacjach na 400 metrów przez płotki.
Podczas igrzysk olimpijskich w Sydney (2000) biegł na drugiej zmianie ukraińskiej sztafety 4 x 400 metrów która, po przejściu eliminacji, odpadła w fazie półfinałowej. W półfinale Ukraińscy ustanowili, pobity rok później już bez udziału Worońki, rekord kraju w tej konkurencji – 3:02,68.
Reprezentant Ukrainy w zawodach pucharu Europy.
W 1998 był mistrzem kraju na 400 metrów przez płotki, w 1999 na 400 metrów.

</doc>
<doc id="2815780" url="https://pl.wikipedia.org/wiki?curid=2815780" title="Roman Voronko">
Roman Voronko



</doc>
<doc id="2815781" url="https://pl.wikipedia.org/wiki?curid=2815781" title="Swainia">
Swainia



</doc>
<doc id="2815782" url="https://pl.wikipedia.org/wiki?curid=2815782" title="Serraria">
Serraria



</doc>
<doc id="2815783" url="https://pl.wikipedia.org/wiki?curid=2815783" title="Rheocrypta">
Rheocrypta



</doc>
<doc id="2815784" url="https://pl.wikipedia.org/wiki?curid=2815784" title="Plesioperca">
Plesioperca



</doc>
<doc id="2815785" url="https://pl.wikipedia.org/wiki?curid=2815785" title="Pileoma">
Pileoma



</doc>
<doc id="2815786" url="https://pl.wikipedia.org/wiki?curid=2815786" title="Odontopholis">
Odontopholis



</doc>
<doc id="2815787" url="https://pl.wikipedia.org/wiki?curid=2815787" title="Imostoma">
Imostoma



</doc>
<doc id="2815788" url="https://pl.wikipedia.org/wiki?curid=2815788" title="Hypohomus">
Hypohomus



</doc>
<doc id="2815789" url="https://pl.wikipedia.org/wiki?curid=2815789" title="Hadropterus">
Hadropterus



</doc>
<doc id="2815790" url="https://pl.wikipedia.org/wiki?curid=2815790" title="Ericosma">
Ericosma



</doc>
<doc id="2815791" url="https://pl.wikipedia.org/wiki?curid=2815791" title="Cottogaster">
Cottogaster



</doc>
<doc id="2815792" url="https://pl.wikipedia.org/wiki?curid=2815792" title="Asproperca">
Asproperca



</doc>
<doc id="2815793" url="https://pl.wikipedia.org/wiki?curid=2815793" title="Anemoces">
Anemoces



</doc>
<doc id="2815794" url="https://pl.wikipedia.org/wiki?curid=2815794" title="Alvordius">
Alvordius



</doc>
<doc id="2815796" url="https://pl.wikipedia.org/wiki?curid=2815796" title="Aksana (wrestlerka)">
Aksana (wrestlerka)

Živilė Raudonienė (ur. 29 kwietnia 1982 w Olicie, Litewska Socjalistyczna Republika Radziecka) – litewska modelka fitness, kulturystka, menedżerka wrestlingowa i wrestlerka, bardziej znana z pseudonimu ringowego w federacji World Wrestling Entertainment (WWE) jako Aksana. Pierwsza zawodniczka w historii federacji Florida Championship Wrestling (FCW), która utrzymywała jednocześnie dwa najważniejsze tytuły mistrzowskie kobiet tej promocji – tytuł FCW Divas Championship oraz koronę Queen of FCW.
Kariera.
Początki kariery – kulturystyka i fitness.
W wieku 13 lat rozpoczęła treningi w kulturystyce. Mając 17 lat była najmłodszą uczestniczką zawodów IFBB Arnold Classic Contest 1999 oraz w Mistrzostwach Europy w Fitnessie 1999. Zdobyła również trzy medale (2 srebrne i 1 brązowy) w Amatorskich Mistrzostwach Świata w Kulturystyce. W 2009 wygrała zawody IFBB Arnold Classic Contest w kulturystyce w kategorii "Figure International".
Terytoria rozwojowe WWE i NXT (2009 – 2011).
We wrześniu 2009 wyznała w jednym z wywiadów, że podpisała kontrakt z federacją wrestlingu World Wrestling Entertainment (WWE) i rozpoczęła treningi w federacji rozwojowej Florida Championship Wrestling (FCW). 29 października 2009 zadebiutowała występując w segmencie "Divas Halloween Costume contest" podczas gali na żywo FCW jako "Olga". W kolejnym miesiącu zmieniono jej pseudonim na "Aksana" po czym zaczęła menedżerować Eli Cottonwooda. W ringu pojawiła się w połowie stycznia 2010 u boku AJ Lee, Savannah i Eve Torres przeciwko drużynie Serena Mancini, Naomi Knight, Courtney Taylor i Liviana. Następnie regularnie występowała w segment-talk show Abrahama Washingtona pt. "The Abraham Washington Show". W kolejnych tygodniach brała udział w walkach typu "multi-Diva tag team match". W sierpniu 2010 została prowadzącą "The Aksana Show", który był spin-offem segmentu Abrahama Washingtona. Pod koniec sierpnia 2010 ogłoszono, że Aksana wejdzie w skład trzeciego sezonu NXT, a jej mentorem zostanie Goldust. We wrześniu 2010 weszła w skład storyline, zgodnie z którym miała problemy z wizą i groziła jej deportacja z terytorium Stanów Zjednoczonych. W kolejnym tygodniu Goldust – jej mentor, aby uchronić Aksanę przed wydaleniem z USA złożył jej propozycję małżeńską (w kayfabe) na co zawodniczka przystała.
W głównym rosterze WWE po raz pierwszy pojawiła się podczas gali Bragging Rights (2010) menedżerując Goldusta w jego rywalizacji z Tedem DiBiase Jr. Na początku listopada 2010 odbyło się wesele Goldusta i Aksany (w kayfabe). Gdy Goldust zechciał pocałować swoją „żonę” został uderzony przez nią otwartą dłonią, po czym Aksana opuściła ring. W kolejnym odcinku NXT Goldust skonfrontował się ze swoją żoną na temat wesela, jednak Aksana oznajmiła, że wyszła za niego tylko dlatego, że chciała pozostać w Stanach Zjednoczonych na co Goldust odpowiedział ustawiając jej walkę z Naomi. W połowie listopada 2010 została wyeliminowana z rywalizacji w NXT.
Na początku lutego 2011 powróciła do FCW zdobywając tytuł Queen of FCW, a następnie weszła w skład heelowej stajni uformowanej przez Maxine, Lucky’ego Cannona, AJ Lee i Damiena Sandowa. Na początku kwietnia pokonała AJ Lee zdobywając tytuł FCW Divas Championship – po tym zwycięstwie stała się pierwszą wrestlerką w FCW, która równocześnie utrzymywała dwa tytuły mistrzowskie kobiet w tej federacji (Queen of FCW i FCW Divas Championship). Tytuł FCW Divas Championship straciła na początku września 2011 na rzecz Audrey Marie, a w listopadzie 2011 utraciła koronę Queen of FCW na rzecz Raquel Diaz.
Raw i SmackDown (2011 – 2014).
Pierwszą walkę w głównym rosterze (na Raw) odbyła 31 października 2011, gdzie wzięła udział w Divas Halloween Costume battle royal match’u o wyłonienie pretendentki #1 do tytułu WWE Divas Championship, jednak nie wygrała starcia. Pod koniec stycznia 2012 wygrała swoją pierwszą walkę pokonując Natalyę. W kwietniu 2012 zaczęła menedżerować Antonio Cesaro i była jego valetem do września kiedy to Cesaro zerwał z nią sojusz po tym jak odwróciła jego uwagę po czym Cesaro przegrał walkę i stracił tytuł WWE United States Championship na rzecz Santino Marelli. Jeszcze we wrześniu 2012 weszła w alians z Eve Torres i rozpoczęła rywalizację z Kaitlyn. Sojusz z Eve Torres został zakończony w styczniu 2013 po tym jak Eve opuściła WWE.
We wrześniu 2013 weszła w skład stajni diw u boku AJ Lee, Alicii Fox i Layli El, które atakowały uczestniczki reality show Total Divas, a następnie rywalizowała zarówno z Nikki, jak i Brie Bella. W czasie rywalizacji z The Bella Twins, Aksana uformowała regularny tag team z Alicią Fox nazywany mianem "Foxsana", który prowadził rywalizację z bliźniaczkami Bella aż do czerwca 2014. W czerwcu 2014 tag team Foxsana uległ rozpadowi po tym jak Fox zaatakowała Aksanę powodując feud pomiędzy byłymi tag team partnerkami. Rywalizacja z Alicią Fox trwała bardzo krótko, gdyż 12 czerwca 2014 Aksana została zwolniona z WWE.

</doc>
<doc id="2815797" url="https://pl.wikipedia.org/wiki?curid=2815797" title="Corvina">
Corvina



</doc>
<doc id="2815799" url="https://pl.wikipedia.org/wiki?curid=2815799" title="Roman Woronko">
Roman Woronko



</doc>
<doc id="2815802" url="https://pl.wikipedia.org/wiki?curid=2815802" title="Corvina veronese">
Corvina veronese

Corvina veronese, corvina – czerwona odmiana winorośli, pochodząca z Włoch i uprawiana tam jedynie w prowincji Werona. Podstawowy składnik m.in. win amarone i bardolino.
Charakterystyka.
Prawdopodobnie pochodzi z regionu Valpolicella, gdzie była wzmiankowana w 1818. Nazwa może pochodzić zarówno od kruka ("corvo"), jak i od lokalnego "cruina", co znaczy niedojrzały.
Corvina późno wypuszcza pąki i dość późno dojrzewa. Grona są duże, ale jagody są dość małe, o grubej skórce. Odmiana jest wrażliwa na mączniaka rzekomego i źle znosi suszę. Spośród odmian w tradycyjnym regionie uprawy jest najbardziej podatna na szlachetną pleśń "Botrytis cinerea".
Wina.
Wina z odmiany corvina są dość lekkie, o wiśniowo-owocowym smaku i rubinowoczerwonym kolorze.
Wina z winogron porażonych pleśnią "Botrytis" są dzięki obsuszeniu pełniejsze, ale tracą barwniki i w konsekwencji kolor jest mniej intensywny.
Corvina jest składnikiem win z apelacji DOC i DOCG: Bardolino DOC i Bardolino Superiore DOCG (na południowo-wschodnim brzegu jeziora Garda, 35-65%), Garda Corvina DOC (min. 85%) i Valpolicella DOC (40-80%). Corvinę często miesza się ze szczepem rondinella, a także odmianami molinara i negrara veronese.
Rozpowszechnienie.
W 1990 we Włoszech zarejestrowano  ha winnic obsadzonych corviną. W 2000 roku obszar ten wynosił  ha.
Pojedyncze uprawy są spotykane poza Włochami w innych częściach świata, np. w Nowej Zelandii, w regionie Vino Alto, u pojedynczego producenta w Nowej Południowej Walii i w Tupungato w Argentynie.
Synonimy.
Oprócz wariantów nazwy corvina szczep jest znany także jako corgnola, corniola, croetta, crovina, cruina, curvinessa, martinenga i sgorbera. Corva i corvinone są odrębnymi odmianami.

</doc>
<doc id="2815816" url="https://pl.wikipedia.org/wiki?curid=2815816" title="Światowy Dzień Cukrzycy">
Światowy Dzień Cukrzycy

Światowy Dzień Cukrzycy () – międzynarodowe święto, obchodzone corocznie 14 listopada, w rocznicę urodzin odkrywcy insuliny, Fredericka Bantinga, ustanowione przez Międzynarodową Federację Diabetologiczną (ang. "International Diabetes Federation", IDF) w 1991 roku, w 70. rocznicę odkrycia hormonu (1921).
W 2006 roku Federacja rozpoczęła kampanię „Zjednoczeni na Rzecz Cukrzycy”, mającą na celu zwiększenie ogólnej świadomości społeczeństwa na temat cukrzycy. Odpowiadając na apel IDF i jej członków, oraz m.in. poparcie organizacji diabetologicznych z całego świata, Zgromadzenie Ogólne ONZ ogłosiło rezolucję na rzecz walki z cukrzycą (rezolucja 61/225 z 20 grudnia 2006), ustanawiając dzień 14 listopada Światowym Dniem Cukrzycy Narodów Zjednoczonych.
Uznano za konieczne zwiększenie wysiłków w celu promowania i poprawy ludzkiego zdrowia, a także zapewnienie lepszego dostępu do leczenia i edukacji diabetologicznej.
Ogólnopolski Dzień Diabetyka obchodzony jest tradycyjnie w czerwcu każdego roku (choć dzień ten obchodzony był także pod koniec maja).

</doc>
<doc id="2815819" url="https://pl.wikipedia.org/wiki?curid=2815819" title="Trzęsienie ziemi w Caracas (1967)">
Trzęsienie ziemi w Caracas (1967)

Trzęsienie ziemi w Caracas w 1967 roku – trzęsienie ziemi o magnitudzie 6,5 stopnia w skali Richtera, które nawiedziło Wenezuelę, 29 lipca 1967 roku o godzinie 20:00 czasu miejscowego. W wyniku wstrząsów, śmierć poniosło 236 osób, a 2000 osób zostało rannych.
Trzęsienie zniszczyło stolicę kraju, Caracas. Zostało uszkodzonych wiele budynków instytucji państwowych. Poważnie uszkodzone zostały wieżowce. Fragmenty ścian oderwały się z budynków i runęły na przejeżdżające ulicami samochody, zabijając lub raniąc kierowców i pasażerów pojazdów.
Ostatnie żywe osoby, ekipy ratownicze wydobyły tydzień po trzęsieniu ziemi.

</doc>
<doc id="2815824" url="https://pl.wikipedia.org/wiki?curid=2815824" title="Quade Cooper">
Quade Cooper

Quade Cooper (ur. 5 kwietnia 1988 w Auckland) – australijski rugbysta pochodzący z Nowej Zelandii, grający na pozycji w zespole Reds oraz w reprezentacji narodowej. Triumfator Super Rugby i Pucharu Trzech Narodów w sezonie 2011 oraz zdobywca brązowego medalu podczas Pucharu Świata w Rugby 2011.
Życiorys.
Dzieciństwo i młodość.
Urodzony w Auckland zawodnik po rozstaniu rodziców mając jeden rok zamieszkał z matką w Tokoroa. Tam, wraz z kuzynem Seanem Maitlandem, przeszedł wszystkie szczeble od drużyn U-5 do U-13 w rugby union, grając również w rugby league, a także uprawiając lekkoatletykę. Uczęszczał do Forest View High School wraz z późniejszym "All Black" – Richardem Kahui. W 2000 roku wziął udział w "Roller Mills Rugby Tournament", prestiżowym turnieju dla uczniów szkół podstawowych. Wraz z przyjacielem, Shaunem Kenny-Dowallem, planował wyprawę do Sydney na testy w klubach National Rugby League, jednak ostatecznie zdecydował się na zamieszkanie z ciotką w Brisbane, gdzie po roku dołączyła reszta jego rodziny. Przez rok uczęszczał do Springwood State High School, wypatrzony został jednak przez byłego reprezentanta Australii w obu odmianach rugby – Michaela O’Connora – skauta działającego na rzecz ARU i dzięki jego wstawiennictwu otrzymał stypendium sportowe w prywatnej "Anglican Church Grammar School", w której spędził kolejne dwa lata. W latach 2005–2006 występował w pierwszej drużynie tej szkoły, w pierwszym z nich wraz z Davidem Pocockiem. Do siedemnastego roku życia występował także w zespole rugby league, Rochedale Tigers.
Kariera klubowa.
Członek Akademii Reds od 2006 roku, w pierwszym składzie drużyny prowadzonej przez Eddiego Jonesa zadebiutował w listopadzie tego roku w sparingowym meczu z reprezentacją Japonii. Swoje pierwsze spotkanie w Super 14 rozegrał w drugiej kolejce sezonu 2007 przeciwko Crusaders, a do końca sezonu na boisku pojawił się jeszcze dziesięciokrotnie. W sierpniu i wrześniu 2007 roku zagrał we wszystkich ośmiu spotkaniach zespołu East Coast Aces w jedynym rozegranym sezonie rozgrywek Australian Rugby Championship zdobywając jedno przyłożenie. W tym samym roku związał się również z lokalnym klubem Souths. Słabsze występy w znajdującej się na końcu tabeli drużynie skutkujące nawet pojawiającymi się na YouTube klipami ukazującymi nieporadność zawodnika spowodowały, iż po dwóch sezonach gry w Reds rozważał powrót do ojczyzny. W 2008 roku ponownie zaliczył jedenaście ligowych występów, stał się jednak w opinii trenerów dojrzalszym i bardziej konsekwentnym graczem, co zaowocowało również powołaniem do australijskiej kadry seniorów. Były szkoleniowiec tego zespołu Eddie Jones próbował go więc zwerbować do trenowanej wówczas drużyny Saracens, jednak zawodnik przedłużył kontrakt z Reds odrzucając także propozycje New Zealand Rugby Union oraz NRL. W 2009 roku nastąpił dalszy rozwój zawodnika, który wystąpił we wszystkich spotkaniach tego sezonu i stał się podstawowym łącznikiem ataku nękanego przez kontuzje zespołu, który zajął ostatecznie przedostatnie miejsce w rozgrywkach.
Przełomowy dla Coopera okazał się sezon 2010 Super 14 – wystąpił wówczas we wszystkich trzynastu spotkaniach, pobijając kilka klubowych rekordów i sześciokrotnie zdobywając wyróżnienie dla zawodnika meczu, a Reds niespodziewanie zajęli piąte miejsce. Cooper otrzymał ponadto nagrodę za przyłożenie sezonu oraz dla najlepszego australijskiego gracza tych rozgrywek, wyprzedzając Willa Genię i Jamesa O’Connora. Dobry sezon zwiększył jego wartość na rynku transferowym, pojawiły się zatem propozycje spoza Australii oraz przejścia do rugby league, zawodnik jednak przełożył decyzję do zakończenia Pucharu Trzech Narodów. Pomimo pierwotnych informacji o dwuletnim kontrakcie, Cooper związał się ostatecznie z Reds jedynie na jeden sezon. Odrzucił tym samym lukratywne oferty z Francji oraz Parramatta Eels, zwiększając jednak swoje zarobki z okolic 300 tysięcy do około 700 tysięcy dolarów. W 2011 roku Cooper był ostoją zespołu, ponownie występując we wszystkich meczach Reds, kolejny rok z rzędu poprawił własny rekord klubu w ilości zdobytych punktów w sezonie i walnie przyczynił się do zwycięstwa w inauguracyjnej edycji Super Rugby. Za swoje występy zbierał entuzjastyczne recenzje, choć nadal krytykowano jego braki w defensywie. W konkursie na najlepszego australijskiego gracza tych rozgrywek został tym razem wyprzedzony przez partnera z drużyny, Willa Genię. Już w lutym zasugerował chęć przedłużenia kontraktu z Reds i w maju tego roku podpisał roczną umowę, przestały jednocześnie nadpływać oferty z klubów NRL. Z Souths doszedł zaś do finału rozgrywek Queensland Premier Rugby.
Pomimo pierwotnych zapowiedzi o powrocie w kwietniu, pierwszy raz po odniesionej w Pucharze Świata kontuzji pojawił się w rozgrywkach Super Rugby 19 maja 2012 roku zagrawszy w pierwszej połowie meczu przeciwko Lions. Wziął również udział w pozostałych czterech meczach sezonu zasadniczego, lecz z powodu otrzymanej w ostatnim z nich żółtej kartki za niebezpieczną szarżę na Berricku Barnesie, za którą został przez SANZAR zawieszony na jedno spotkanie, nie wystąpił w przegranym meczu fazy play-off z Sharks. W czerwcu 2012 roku przedłużył kontrakt z Reds o trzy sezony – do końca 2015 roku, w sierpniu zaś, w ramach przygotowań do The Rugby Championship 2012, występował w barwach Souths.
Przedłużające się negocjacje z Australian Rugby Union zostały zerwane w listopadzie 2012 roku, tym samym również nowy kontrakt z Reds został wstrzymany. Cooper jednocześnie ogłosił, że do końca tego roku będzie trenował w klubie, a następnie spróbuje swoich sił w boksie. Pierwsza walka zaplanowana została na 8 lutego 2013 podczas gali, na której wystąpił Sonny Bill Williams. Ten właśnie zawodnik zaoferował również odstąpienie Cooperowi połowy swojego kontraktu, gdyby ten chciał dołączyć do niego w Sydney Roosters, kolejną możliwość stanowiłyby występy w Top 14, kluby National Rugby League nie były już bowiem w tym momencie zainteresowane jego pozyskaniem. Strony, dzięki mediacjom ze strony Reds, doszły jednak do porozumienia w sprawie występów Coopera w australijskim rugby 6 grudnia, a dwuletni kontrakt wart jest około 800 tysięcy AUD rocznie.
Przez walkę opuścił drugi przedsezonowy mecz przygotowawczy, w pierwszym zaś jego gra wykazywała powrót do dawnej świetności. W trakcie sezonu zakończonego w fazie play-off wystąpił we wszystkich spotkaniach, słabszą formę wykazując jedynie w kilku, w większości zaś zbierając pochwały. Zagrał również, po raz pierwszy w roli kapitana Reds, w przegranym meczu przeciw British and Irish Lions podczas ich australijskiego "tournée".
Kariera reprezentacyjna.
Był stypendystą ogólnokrajowego programu "National Talent Squad" oraz Akademii Reds. W stanowych barwach występował w mistrzostwach kraju U-16 w 2004 roku wraz z Willem Genią i Davidem Pocockiem zajmując trzecią lokatę, zaś w kategorii U-18 w 2005 roku zdobył drugie miejsce, a rok później czwarte. Pociągnęło to za sobą powołania do kadry Australian Schoolboys, w której występował przez te dwa lata wystąpiwszy we wszystkich testemeczach rozegranych przez tę drużynę: w sześciu w 2005 roku i trzech w 2006. Podczas ostatniego z tych występów wraz z Kurtleyem Beale'em i Andrew Barrettem ustanowił rekord występów w tej reprezentacji wyrównany i pobity w 2010 roku.
W 2007 roku został powołany przez selekcjonera reprezentacji U-19 Phila Mooneya na mistrzostwa świata U-19, jednak ostatecznie nie znalazł się w kadrze wylatującej do Belfastu z powodu zobowiązań klubowych. Z powodu kontuzji nie był brany pod uwagę przy ustalaniu składu seniorskiej kadry A na Puchar Narodów Pacyfiku 2007. W roku następnym wraz z kadrą U-20 uczestniczył w inauguracyjnych MŚ juniorów, gdzie wystąpił we wszystkich pięciu meczach swojej drużyny zdobywając 46 punktów, a Australijczycy zajęli piąte miejsce.
Rok 2008 przyniósł również pierwsze powołanie do kadry seniorskiej, z którą udał się na listopadowe mecze do Hongkongu i Europy w setną rocznicę pierwszego tournée Australijczyków. Zadebiutował z ławki rezerwowych w meczu z Włochami 8 listopada 2008 roku, tuż po wejściu na boisko zdobywając decydujące o zwycięstwie przyłożenie, a następnie zagrał, również jako rezerwowy, w roli w testmeczach z Francją i Walią, a w wyjściowym składzie "Wallabies" pierwszy raz zaprezentował się w towarzyskim meczu z Barbarians.
Pomimo słabszego sezonu Super 14 został powołany na czerwcowe mecze kadry, gdzie wystąpił przeciw Barbarians oraz dwukrotnie przeciw Włochom nie znalazł się jednak w składzie na mecz z Francją. W Pucharze Trzech Narodów zagrał w dwóch spotkaniach przeciw Springboks. Otrzymał również powołanie na kończące sezon reprezentacyjny siedem pojedynków kadry, w tym mecz Bledisloe Cup i pierwszą od dwudziestu pięciu lat próbę zdobycia Wielkiego Szlema na Wyspach Brytyjskich. Opuściwszy mecz z "All Blacks" zagrał w czterech pozostałych testmeczach tego "tournée", a także w dwóch spotkaniach z brytyjskimi drużynami klubowymi: Cardiff Blues oraz Gloucester. W tym drugim grając przeciw idolowi z dzieciństwa – Carlosowi Spencerowi – miał udział we wszystkich pięciu przyłożeniach swojego zespołu. Te występy przyniosły mu przychylne recenzje jego dotychczasowych krytyków.
Reprezentacyjny sezon 2010 Cooper rozpoczął od występów we wszystkich czterech czerwcowych meczach z Fidżi, Anglią i Irlandią jako podstawowy zastępując na tej pozycji Matta Giteau. Zawodnik utrzymał wysoką formę z sezonu ligowego walnie przyczyniając się do trzech zwycięstw, dodatkowo w dwóch z nich zdobywając nagrodę dla najlepszego zawodnika meczu. Podczas Pucharu Trzech Narodów wystąpił w czterech spotkaniach, a w meczu ze "Springboks" otrzymał żółtą kartkę za niebezpieczną szarżę na Morné Steynie, a następnie dwumeczową karę. Zawodnik złożył apelację, jednak SANZAR podtrzymał swoją decyzję, co oznaczało, że Coopera ominęły dwa spotkania Bledisloe Cup. Znalazł się następnie w składzie na "tournée" kadry po północnej półkuli, gdzie wystąpił we wszystkich pięciu testmeczach. Pod koniec października Australia przerwała passę dziesięciu z rzędu porażek z "All Blacks", pokonując następnie Walię, Włochy i Francję, ulegając jedynie Anglii. Ogółem podczas tego sezonu reprezentacyjnego zagrał w trzynastu z piętnastu spotkań zdobywając pięć przyłożeń, podwyższenie i trzy karne, w opinii szkoleniowców był najbardziej rozwijającym się zawodnikiem zespołu w tym roku, który jednak wymagał jeszcze pracy w zakresie obrony.
Został powołany na zaplanowane na lipiec i sierpień 2011 roku spotkania reprezentacji, jednak nie wystąpił w niespodziewanie przegranym spotkaniu z Samoa. Wziął natomiast udział we wszystkich czterech meczach Pucharu Trzech Narodów, który zakończył się pierwszym od dziesięciu lat triumfem Australijczyków. Pozostał również w okrojonej do trzydziestu zawodników kadrze na Puchar Świata w Rugby 2011, gdzie we wszystkich spotkaniach wyszedł na boisko w podstawowym składzie. Ogłoszony podczas tego turnieju przez nowozelandzkie media „wrogiem publicznym numer 1” nie mógł odnaleźć formy, którą prezentował w sezonie Super Rugby oraz Pucharze Trzech Narodów, krytykowany był zwłaszcza za spotkania w fazie pucharowej z RPA i Nową Zelandią. Jej przebłyski pokazał w pierwszych dwudziestu minutach meczu o trzecie miejsce, w którym "Wallabies" pokonali Walię. Cooper doznał w nim kontuzji więzadła krzyżowego przedniego w prawym kolanie, która wyeliminowała go z gry na pół roku, w tym również z rozegranych na przełomie listopada i grudnia meczów przeciw Barbarians i Walii.
Pod koniec maja 2012 roku w wyniku kontuzji kilku wskazywanych do występów w reprezentacji, w tym podstawowych, Jamesa O’Connora i Kurtleya Beale'a, został wymieniony w grupie zawodników trenujących do czterech czerwcowych spotkań ze Szkocją i Walią pomimo rozegrania jedynie 120 minut w Super Rugby po powrocie z rehabilitacji. Robbie Deans nie zdecydował się jednak ostatecznie na jego włączenie do meczowych składów. W inauguracyjnej edycji The Rugby Championship zagrał raz z każdym z przeciwników – pominięty przy pierwszym spotkaniu z "All Blacks", znalazł się w składzie na drugi mecz Bledisloe Cup, a także na potyczki ze "Springboks" i debiutującą w zawodach Argentyną, ostatnie dwa spotkania opuścił zaś z powodu kontuzji kolana. W opinii selekcjonera nie spełnił on jednak pokładanych w nim nadziei. Kontrowersyjne wypowiedzi zawodnika na temat reprezentacji oraz związku, a także dłuższa niż zakładano rehabilitacja spowodowały, że nie znalazł się w składzie na europejskie "tournée" Australijczyków.
Został wymieniony w szerokiej kadrze przygotowującej się do sezonu 2013, jednak nie znalazł się w składzie na spotkania z British and Irish Lions. Po przejęciu funkcji selekcjonera kadry przez Ewena McKenzie oczekiwany był powrót Coopera do gry w reprezentacji, jednak sam zawodnik nie uważał za pewnik miejsca w wybieranym przez swojego mentora składzie. Powołany został na The Rugby Championship 2013, turniej rozpoczął jednak poza pierwszą piętnastką. Po dwóch występach z ławki rezerwowych przeciwko "All Blacks" powrócił do podstawowego składu przeciw "Springboks", jednak w wysoko przegranym spotkaniu nie spełnił pokładanych w nim nadziei, w rewanżu był zaś najlepszym australijskim graczem, a jego szeroki przekop zaowocował jedynym przyłożeniem dla Australijczyków. Przyczynił się do jedynego przyłożenia w wygranym pierwszym meczu z "Pumas", w drugim zaś jego kombinacyjna gra wraz z Willem Genią dała Australijczykom najwyższe zwycięstwo w The Rugby Championship.

</doc>
<doc id="2815827" url="https://pl.wikipedia.org/wiki?curid=2815827" title="Omar Arellano Nuño">
Omar Arellano Nuño



</doc>
<doc id="2815829" url="https://pl.wikipedia.org/wiki?curid=2815829" title="World Baseball Classic">
World Baseball Classic

World Baseball Classic – baseballowy turniej międzynarodowy zarządzany przez Międzynarodową Federację Baseballu (IBAF). Zwycięzca turnieju ogłaszany jest mistrzem świata. 
Historia.
Utworzony w 2005 roku przez Major League Baseball, Związek Zawodowy Baseballistów (ang. Major League Baseball Players Association) oraz inne ligi zawodowe na świecie turniej do 2011 roku odbywał się równolegle z nieorganizowanymi już mistrzostwami świata w baseballu, a do 2008 roku z wycofanym z programu turniejem olimpijskim. 
Pierwszy World Baseball Classic, w którym uczestniczyło 16 zespołów, miał miejsce w 2006 roku, a pierwszym zwycięzcą została Japonia. Od 2009 turniej rozgrywany jest co cztery lata. W marcu 2013 w turnieju zagrało 16 zespołów, a runda finałowa odbyła się w San Francisco, na stadionie San Francisco Giants AT&amp;T Park (komplet uczestników wyłoniła runda kwalifikacyjna, łącznie do turnieju przystąpiło 28 zespołów). 

</doc>
<doc id="2815835" url="https://pl.wikipedia.org/wiki?curid=2815835" title="Skalar krzywizny Ricciego">
Skalar krzywizny Ricciego



</doc>
<doc id="2815840" url="https://pl.wikipedia.org/wiki?curid=2815840" title="Stowarzyszenie Historyczne Piska Pozycja Ryglowa">
Stowarzyszenie Historyczne Piska Pozycja Ryglowa

Stowarzyszenie Historyczne „Piska Pozycja Ryglowa” – lokalna organizacja pozarządowa, działająca na terenie Powiatu piskiego powstała na początku 2010 r. Skupia miłośników i pasjonatów historii Warmii i Mazur i Powiatu piskiego.
Działalność.
Stowarzyszenie Historyczne „Piska Pozycja Ryglowa” zostało zawiązane w Piszu przez kilkunastu pasjonatów historii i zostało wpisane do Krajowego Rejestru Sądowego 15 stycznia 2010 r.
Celem SH „Piska Pozycja Ryglowa” jest zajmowanie się szeroko pojętą historią regionu Warmii i Mazur, a w szczególności:
Stowarzyszenie wraz z Urzędem Miejskim w Piszu i Nadleśnictwem Pisz zajmuje się tworzeniem „Trasy Historycznej” opartej na niemieckich umocnieniach z okresu II wojny światowej w okolicach Pisza.
W skład „Trasy Historycznej” po fortyfikacjach Piskiej Pozycji Ryglowej (niem. "Stützpunkt Johannisburg") wchodzi 8 obiektów schronowych, w tym dwa po przeprowadzonej renowacji. W wyremontowanych schronach znajduje się skansen fortyfikacyjny, połączony z wystawą militarną.
Stowarzyszenie zajmuje się również opieką nad miejscami pamięci narodowej, cmentarzami i mogiłami wojennymi.
Przy pomocy lokalnej społeczności w 2012 r. stowarzyszenie odrestaurowało m.in. pomniki w Dłutowie i Grzegorzach.
Wyróżnienia.
Za swoją działalność Stowarzyszenie Historyczne „Piska Pozycja Ryglowa” zostało wyróżnione:

</doc>
<doc id="2815846" url="https://pl.wikipedia.org/wiki?curid=2815846" title="Symbol Christoffela">
Symbol Christoffela



</doc>
<doc id="2815848" url="https://pl.wikipedia.org/wiki?curid=2815848" title="Ośrodek Organizacyjny Armii">
Ośrodek Organizacyjny Armii



</doc>
<doc id="2815849" url="https://pl.wikipedia.org/wiki?curid=2815849" title="Tensor Ricciego">
Tensor Ricciego



</doc>
<doc id="2815853" url="https://pl.wikipedia.org/wiki?curid=2815853" title="Osby">
Osby

Osby – miejscowość ("tätort") w południowej Szwecji, w regionie administracyjnym ("län") Skania. Siedziba władz ("centralort") gminy Osby.
W 2010 Osby liczyło 7157 mieszkańców.
Geografia.
Otoczona lasami miejscowość jest położona w północno-wschodniej części prowincji historycznej ("landskap") Skania, ok. 33 km na północ od Hässleholmu. Przez położone na południe od Osby jezioro Osbysjön przepływa rzeka Helge å.
Historia.
Obszar Göinge do 1658, kiedy Skania przeszła we władanie Szwecji, stanowił niespokojne pogranicze duńsko-szwedzkie, a następnie centrum antyszwedzkich wystąpień "snapphanar".
Wybudowanie w 1862 linii kolejowej i budynku stacyjnego w Osby przyczyniło się do szybkiego rozwoju miejscowości jako lokalnego ośrodka gospodarczego i handlowego. Najbardziej znanym przedsiębiorstwem związanym z Osby jest założona w 1884 firma zabawkarska BRIO, do 2006 mającą tam główną siedzibę. W Osby znajduje się muzeum zabawek produkowanych przez BRIO (Lekoseum).
Komunikacja i transport.
Drogi.
Miejscowość położona jest przy drodze krajowej nr 15 ("Riksväg 15"; Karlshamn – Markaryd – Halmstad), która przecina się z biegnącą na wschód od Osby drogą krajową nr 23 ("Riksväg 23"; Malmö – Växjö – Linköping). W położonej kilka kilometrów na południe od Osby miejscowości Östanå do drogi nr 23 dołącza droga krajowa nr 19 ("Riksväg 19"), prowadząca przez Kristianstad w kierunku Ystad.
Koleje.
Przez Osby przebiega linia kolejowa Malmö – Katrineholm (Södra stambanan).
Osoby związane z Osby.
W Osby urodziła się piosenkarka szwedzka Kikki Danielsson.

</doc>
<doc id="2815858" url="https://pl.wikipedia.org/wiki?curid=2815858" title="Komisja prezydencka">
Komisja prezydencka

Komisja prezydencka może dotyczyć krajów:

</doc>
<doc id="2815860" url="https://pl.wikipedia.org/wiki?curid=2815860" title="Hippocephalus">
Hippocephalus



</doc>
<doc id="2815863" url="https://pl.wikipedia.org/wiki?curid=2815863" title="Trzęsienie ziemi w Mudurnu (1967)">
Trzęsienie ziemi w Mudurnu (1967)

Trzęsienie ziemi w Mudurnu w 1967 roku – trzęsienie ziemi o magnitudzie 7,1 stopnia w skali Richtera, które nawiedziło miasteczko Mudurnu w prowincji Bolu, 22 lipca 1967 roku o godzinie 18:57 czasu miejscowego. W wyniku wstrząsów, śmierć poniosło 86 osób, a 332 osoby zostały ranne.
Wstrząs główny miał siłę 7,1 stopnia w skali Richtera, po nim nastąpiły liczne wstrząsy wtórne. Trzęsienie zniszczyło 70% budynków zlokalizowanych w Mudurnu oraz najbliższej okolicy. Łącznie uszkodzonych lub całkowicie zniszczonych zostało kilka tysięcy budynków.

</doc>
<doc id="2815867" url="https://pl.wikipedia.org/wiki?curid=2815867" title="Centrum Manufaktura">
Centrum Manufaktura



</doc>
<doc id="2815870" url="https://pl.wikipedia.org/wiki?curid=2815870" title="Gloria Asumnu">
Gloria Asumnu

Gloria Asumnu (ur. 22 maja 1985 w Houston) – nigeryjska lekkoatletka, sprinterka, olimpijka.
Na początku kariery reprezentowała Stany Zjednoczone. W 2011 zdobyła brązowy medal w biegu na 100 metrów oraz zajęła 5. miejsce na dwa razy dłuższym dystansie podczas igrzysk afrykańskich. Na początku 2012 biegła w finale biegu na 60 metrów w trakcie trwania halowych mistrzostw świata, który ukończyła na 6. miejscu. Zdobyła dwa złota (bieg na 200 metrów &amp; sztafeta 4 × 100 metrów) i brąz (bieg na 100 metrów) podczas mistrzostw Afryki w Porto-Novo. Startowała na igrzyskach olimpijskich w Londynie, na których, wraz z koleżankami z reprezentacji, zajęła 4. miejsce w biegu rozstawnym 4 × 100 metrów. Siódma zawodniczka halowych mistrzostw świata w Sopocie (2014). W tym samym roku startowała na igrzyskach Wspólnoty Narodów, podczas których zdobyła srebro w sztafecie 4 × 100 metrów, a indywidualnie zajęła 8. miejsce na dystansie 100 metrów. Złota medalistka mistrzostw Afryki w Marrakeszu w biegu rozstawnym 4 × 100 metrów (2014). Jest medalistką mistrzostw Nigerii.

</doc>
<doc id="2815876" url="https://pl.wikipedia.org/wiki?curid=2815876" title="Axel Bierbaum">
Axel Bierbaum

Axel Bierbaum Dietz (ur. 2 października 1953 w Hamburgu) – niemiecki trener piłkarski i przygotowania fizycznego.
Bierbaum pochodzi z niemieckiego Hamburga, jednak w późniejszym czasie wyemigrował do Meksyku, gdzie spędził restę swojego życia. W połowie marca 1990 zastąpił Mario Velarde na stanowisku trenera zespołu Cruz Azul z siedzibą w stołecznym mieście Meksyk, który poprowadził do końca sezonu 1989/1990, jednak notował z nim słabe wyniki; w ośmiu spotkaniach zanotował bilans jednego zwycięstwa, trzech remisów i czterech porażek. W sierpniu i wrześniu 1993 bez większych sukcesów pełnił funkcję trenera ekipy Puebla FC, odnosząc z nią zwycięstwo, dwa remisy i porażkę w czterech meczach, po czym opuścił drużynę i został zastąpiony przez Alfredo Tenę. 
W późniejszym czasie został uznanym trenerem przygotowania fizycznego i pracował w tej roli w sztabach szkoleniowych kilku drużyn meksykańskich: Cruz Azul (1998–2000), Monarcas Morelia (2000–2002), Puebla FC (2002), Cruz Azul (2003), Puebla FC (2003), Jaguares de Chiapas (2004–2006), Club América (2006–2007), Monarcas Morelia (2008–2010), Club América (2010–2011), Deportivo Toluca (2012–2013), Puebla FC (2013) oraz Cruz Azul (2014–2015). Współpracował z wieloma trenerami, głównie z Luisem Fernando Teną, ale także z Gustavo Vargasem, Mario Carrillo, José Luisem Trejo, Antonio Mohamedem, Fernando Quirarte, Manuelem Lapuente, Carlosem Reinoso i Enrique Mezą.

</doc>
<doc id="2815879" url="https://pl.wikipedia.org/wiki?curid=2815879" title="Salvador Jovellanos">
Salvador Jovellanos

Salvador Silvestre del Rosario Jovellanos Guanes (ur. 31 grudnia 1833 w Asunción, zm. 11 lutego 1881 w Buenos Aires) – paragwajski polityk, prezydent Paragwaju od 18 grudnia 1871 do 25 listopada 1874 oraz wiceprezydent Paragwaju od 7 stycznia 1871 do 18 grudnia 1871.

</doc>
<doc id="2815881" url="https://pl.wikipedia.org/wiki?curid=2815881" title="Wiceprezydenci Paragwaju">
Wiceprezydenci Paragwaju

Wiceprezydenci Paragwaju – poniższa lista przedstawia wiceprezydentów Paragwaju.

</doc>
<doc id="2815884" url="https://pl.wikipedia.org/wiki?curid=2815884" title="Euchoristopus">
Euchoristopus



</doc>
<doc id="2815890" url="https://pl.wikipedia.org/wiki?curid=2815890" title="Juan Bautista Gill">
Juan Bautista Gill

Juan Bautista Gill (ur. 28 października 1840 w Asunción, zm. 12 kwietnia 1877 w Villarrica) – paragwajski polityk, prezydent Paragwaju od 25 listopada 1874 do 12 kwietnia 1877. Zginął w zamachu.

</doc>
<doc id="2815895" url="https://pl.wikipedia.org/wiki?curid=2815895" title="High fidelity">
High fidelity



</doc>
<doc id="2815902" url="https://pl.wikipedia.org/wiki?curid=2815902" title="Higinio Uriarte">
Higinio Uriarte

 José Higinio Uriarte del Barrio (ur. 1843 w Asunción, zm. 1909) – paragwajski polityk, prezydent Paragwaju od 12 kwietnia 1877 do 25 listopada 1878 oraz wiceprezydent od 25 listopada 1874 do 12 kwietnia 1877.

</doc>
<doc id="2815908" url="https://pl.wikipedia.org/wiki?curid=2815908" title="Mistrzostwa Finlandii w Lekkoatletyce 2012">
Mistrzostwa Finlandii w Lekkoatletyce 2012

105. Mistrzostwa Finlandii w Lekkoatletyce – zawody lekkoatletyczne, które odbył się od 23 do 26 sierpnia 2012 na Lahden Stadion w Lahti.

</doc>
<doc id="2815912" url="https://pl.wikipedia.org/wiki?curid=2815912" title="Leonard Boguszewski">
Leonard Boguszewski

Leonard Michał Boguszewski (ur. 16 września 1936 w Brodach, zm. 17 maja 2016 we Wrocławiu) – polski dowódca wojskowy, generał brygady Wojska Polskiego, docent dr nauk wojskowych.
Życiorys.
W 1954 roku ukończył technikum mechaniczne w Żarnowie koło Strzegomia i przez rok pracował jako technik normowania w Zakładach Chemicznych Żarnów (wydział mechaniczny).
W 1955 roku wstąpił do wojska i rozpoczął naukę w Oficerskiej Szkole Inżynieryjnej we Wrocławiu. Rok później w wyniku redukcji sił zbrojnych, jego rocznik został rozwiązany, a Boguszewski został powołany do służby jako podoficer zawodowy, pozostając w szkole na stanowisku instruktora w batalionie zabezpieczenia. W 1957 roku został powołany do batalionu podchorążych. W 1959 roku po ukończeniu szkoły z I lokatą mianowany podporucznikiem w korpusie oficerów wojsk inżynieryjnych. Skierowany został do służby w 18 Batalionie Saperów w Nysie (2 Dywizja Zmechanizowana w Nysie). Służył jako dowódca plutonu pływającego transporterów gąsienicowych. W 1964 roku został dowódcą kompanii desantowo-przeprawowej w tym batalionie, a następnie starszym pomocnikiem szefa sztabu batalionu ds. operacyjno-mobilizacyjnych. Za udział w ratowaniu ludzi podczas akcji przeciwpowodziowej został odznaczony Srebrnym Krzyżem Zasługi. W latach 1967–1970 studiował na kierunku dowódczo-sztabowym w Akademii Sztabu Generalnego WP w Warszawie. Po ukończeniu studiów został dowódcą batalionu pontonowego w 6 Pułku Pontonowym w Głogowie. W 1972 roku awansowany na stopień majora i w tym samym roku objął funkcję szefa sztabu – zastępcy dowódcy 6. Pułku Pontonowego. W drodze wyróżnienia w 1974 roku został awansowany na podpułkownika.
W 1974 został przeniesiony do Wyższej Szkoły Oficerskiej Wojsk Inżynieryjnych im. gen. J. Jasińskiego we Wrocławiu. Pozostawał w uczelni do 1980 roku na stanowisku starszego wykładowcy. W tym czasie pełnił funkcję zastępcy kierownika cyklu taktyki, a następnie kierownika cyklu (szef Katedry Taktyki Rodzajów Wojsk). W 1978 roku awansował na stopień pułkownika. W tym samym roku uzyskał tytuł doktora nauk wojskowych w Akademii Sztabu Generalnego WP w Warszawie. W latach 1979–1980 zastępca komendanta WSOWInż. ds. szkolenia. W 1980 roku na własną prośbę powrócił do służby liniowej. Został wówczas mianowany dowódcą 2. Warszawskiej Brygady Saperów im. gen. J. Bordziłowskiego w Kazuniu. Będąc dowódcą brygady przyczynił się do budowy 14 mostów o łącznej długości 1200 m. 28 kwietnia 1983 roku został komendantem Wyższej Szkoły Oficerskiej Wojsk Inżynieryjnych im. gen. J. Jasińskiego. Pozostawał na tym stanowisku do 18 września 1990 roku (w tym czasie nastąpiła zmiana nazwy szkoły po reorganizacji na Wyższą Szkołę Inżynierii Wojskowej). W czasie jego komendantury szkoła ta 3 razy zdobyła miano najlepszej Wojskowej Szkoły Oficerskiej w Wojsku Polskim, a w październiku 1990 zdobyła medal "Za wybitne osiągnięcia w służbie wojskowej".
Będąc komendantem szkoły ukończył kurs operacyjno-strategiczny w Wojskowej Akademii Sztabu Generalnego Sił Zbrojnych ZSRR im. K. Woroszyłowa w Moskwie. Na mocy uchwały Rady Państwa PRL nr 69/87 z 17 września 1987 roku mianowany generałem brygady. Nominację wręczył mu 9 października 1987 w Belwederze przewodniczący Rady Państwa gen. armii Wojciech Jaruzelski. W 1988 roku wybrany został do Wojewódzkiej Rady Narodowej Wrocławia.
Po zakończeniu kierowania Wyższą Szkołą Inżynierii Wojskowej, został szefem Wojewódzkiego Sztabu Wojskowego we Wrocławiu. Funkcję pełnił do 20 października 1992 roku. W tym czasie ukończył: kurs dla szefów Wojewódzkich Sztabów Wojskowych oraz kurs pionu obrony terytorialnej w Akademii Obrony Narodowej w Warszawie.
3 listopada 1992 roku został wyznaczony na stanowisko zastępcy dowódcy Śląskiego Okręgu Wojskowego – szefa Obrony Terytorialnej. W latach 1992–1996 był dowódcą garnizonu wojskowego Wrocław, a w latach 1992–1995 był prezesem Wojskowego Klubu Sportowego Śląsk Wrocław.
Służbę wojskową zakończył z dniem 30 kwietnia 1996 roku. Z tej okazji został pożegnany przez ministra obrony narodowej Stanisława Dobrzańskiego, dowódcę Śląskiego Okręgu Wojskowego gen. dyw. Janusza Ornatowskiego oraz zastępcę szefa Sztabu Generalnego WP gen. dyw. pil. Jerzego Gotowałę. Później pracował w Instytucie Wojskowym jako sekretarz naukowy. Był autorem 63 artykułów w różnych periodykach i czasopismach wojskowych (stan na 2010 rok), a także opracowań metodycznych, instrukcji i podręcznika dla oficerów wojsk inżynieryjnych. 
Życie prywatne.
Syn Mikołaja, oficera formacji kolejowych Armii Rosyjskiej w latach 1917-1919, a w II RP urzędnika kolejnictwa. Pradziadek generała, Jan był generałem-majorem Armii Rosyjskiej. Mieszkał we Wrocławiu. Żonaty, żona Bernardyna. Małżeństwo miało dwie córki.

</doc>
<doc id="2815913" url="https://pl.wikipedia.org/wiki?curid=2815913" title="Jan Bartoszewski">
Jan Bartoszewski

Jan Bartoszewski, ukr. Іван Бартошевський (ur. 18 stycznia 1852 we Lwowie, zm. 13 grudnia 1920 tamże) – ksiądz greckokatolicki, teolog, pedagog, profesor Uniwersytetu Lwowskiego. Autor kazań, prac teologicznych i pedagogicznych. Ojciec Jana Parandowskiego.
Życiorys.
Kształcił się w seminarium greckokatolickim Barbareum w Wiedniu. Tam też 1879 roku obronił tytuł doktora teologii.
Po powrocie do Lwowa wykładał na wydziale teologicznym Uniwersytetu Lwowskiego teologię pastoralną i pedagogikę w języku ukraińskim. W 1919 roku jako jedyny spośród ukraińskich profesorów Uniwersytetu Lwowskiego złożył przysięgę na wierność Rzeczypospolitej Polskiej, a następnie poprosił o przejście w stan spoczynku. Zmarł 13 grudnia 1920 roku we Lwowie.
Pochowany na Cmentarzu Łyczakowskim we Lwowie.
Kariera uniwersytecka.
Wykładał na wydziale teologicznym Uniwersytetu Lwowskiego.

</doc>
<doc id="2815915" url="https://pl.wikipedia.org/wiki?curid=2815915" title="Prva liga Republiki Serbskiej">
Prva liga Republiki Serbskiej



</doc>
<doc id="2815916" url="https://pl.wikipedia.org/wiki?curid=2815916" title="Vulsiculus">
Vulsiculus



</doc>
<doc id="2815917" url="https://pl.wikipedia.org/wiki?curid=2815917" title="Polyacantichthys">
Polyacantichthys



</doc>
<doc id="2815918" url="https://pl.wikipedia.org/wiki?curid=2815918" title="Peristethus">
Peristethus



</doc>
<doc id="2815919" url="https://pl.wikipedia.org/wiki?curid=2815919" title="Peristethidium">
Peristethidium



</doc>
<doc id="2815920" url="https://pl.wikipedia.org/wiki?curid=2815920" title="Panichthys">
Panichthys



</doc>
<doc id="2815921" url="https://pl.wikipedia.org/wiki?curid=2815921" title="Octonus">
Octonus



</doc>
<doc id="2815922" url="https://pl.wikipedia.org/wiki?curid=2815922" title="Piia Pyykkinen">
Piia Pyykkinen

Piia Pyykkinen (ur. 2 kwietnia 1991 w Saarijärvi) – fińska lekkoatletka specjalizująca się w rzucie oszczepem. 
Bez powodzenia startowała w 2011 roku na młodzieżowych mistrzostwach Europy w Ostrawie.
Reprezentantka Finlandii w meczach międzypaństwowych oraz medalistka mistrzostw kraju (ma w dorobku jeden brąz – Lahti 2012). 
Jej trenerem jest Kimmo Kinnunen – mistrz świata w rzucie oszczepem z 1991 roku. 
Rekord życiowy: 53,77 (27 czerwca 2013, Pihtipudas). 

</doc>
<doc id="2815924" url="https://pl.wikipedia.org/wiki?curid=2815924" title="Siemiechów (gromada 1962–1972)">
Siemiechów (gromada 1962–1972)

Siemiechów (do 29 VI 1962 "Brzozowa") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Siemiechów z siedzibą GRN w Siemiechowie utworzono 30 czerwca 1962 roku w powiecie tarnowskim w woj. krakowskim w związku z przeniesieniem siedziby GRN gromady Brzozowa z Brzozowej do Siemiechowa i przemianowaniem jednostki na "gromada Siemiechów".
31 grudnia 1964 z gromady Siemiechów wyłączono przysiółek Polichty ze wsi Brzozowa o powierzchni 383 ha, 14 a, 34 m2, włączając go do gromady Gromnik.
W kwietniu 1969 dla gromady ustalono 17 członków gromadzkiej rady narodowej. 1 stycznia 1970 gromada składała się ze wsi: Brzozowa i Siemiechów.
Gromada przetrwała do końca 1972 roku, czyli do kolejnej reformy gminnej.
Uwaga: Gromada Siemiechów (o innym składzie) istniała także w latach 1954–61 w powiecie tarnowskim.

</doc>
<doc id="2815927" url="https://pl.wikipedia.org/wiki?curid=2815927" title="Trzęsienie ziemi w Chamoli (1999)">
Trzęsienie ziemi w Chamoli (1999)

Trzęsienie ziemi w Chamoli w 1999 roku – trzęsienie ziemi o magnitudzie 6,8 stopnia w skali Richtera, które nawiedziło Dystrykt Chamoli w Indiach, 29 marca 1999 roku o godzinie 0:35 czasu miejscowego. W wyniku wstrząsów, śmierć poniosły 103 osoby, a setki osób zostały ranne.
Trzęsienie spowodowało znaczne zniszczenia w dystrykcie Chamoli. W najbliższej okolicy zostało uszkodzonych lub zniszczonych 50 tysięcy budynków, a wstrząsy dotknęły około dwa tysiące okolicznych miejscowości. Najbardziej dotknięte kataklizmem regiony, zostały pozbawione dostępu wody pitnej oraz elektryczności. Trzęsienie spowodowało osunięcia ziemi, co znacznie utrudniło akcję ratowniczą.

</doc>
<doc id="2815929" url="https://pl.wikipedia.org/wiki?curid=2815929" title="Zgłobice (gromada)">
Zgłobice (gromada)

Zgłobice (do 30 XII 1961 "Zbylitowska Góra") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zgłobice z siedzibą GRN w Zgłobicach utworzono 31 grudnia 1961 roku w powiecie tarnowskim w woj. krakowskim w związku z przeniesieniem siedziby GRN gromady Zbylitowska Góra ze Zbylitowskiej Góry do Zgłobic i przemianowaniem jednostki na "gromada Zgłobice".
W kwietniu 1969 dla gromady ustalono 22 członków gromadzkiej rady narodowej. 1 stycznia 1970 gromada składała się ze wsi: Błonie, Koszyce Małe, Koszyce Wielkie, Zbylitowska Góra i Zgłobice.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815931" url="https://pl.wikipedia.org/wiki?curid=2815931" title="Adolf Warzok">
Adolf Warzok

Adolf Warzok (ur. 14 czerwca 1915 w Ciechowicach, zm. 1997) – polski lekarz i harcerz, pisarz. 
Życiorys.
Syn powstańca śląskiego Adolfa. Uczył się w Polsce w liceum w Lublińcu, a od 1932 w polskim liceum w Bytomiu. Od 1926 działał w ZHP, w tym na terenie Niemiec, gdzie w 1935 dostał stopień instruktora. Od 1937 r. studiował medycynę na Uniwersytecie Wrocławskim, skąd jako Polak został usunięty w 1939. W tym czasie wstąpił do Związku Akademików Polaków w Niemczech i Związku Polaków w Niemczech. W czasie II wojny światowej był więziony m.in. w Buchenwaldzie (1939-1940), a później wcielony do Wehrmachtu, gdzie służył jako sanitariusz. Od 1943 r. służył też w polskim podziemiu na terenie III Rzeszy (Obwód Zewnętrzny R 316). Od 1946 do 1948 kontynuuje studia medyczne na macierzystej uczelni, a w 1950 został lekarzem. 
Został twórcą i ordynatorem (1952-1980) pierwszego w województwie opolskim oddziału urologicznego. Po wojnie był członkiem Rady Naczelnej ZHP. W roku 1995 otrzymał Nagrodę im. Karola Miarki. 
Dzieła.
Opublikował cztery książki (dane z katalogu Biblioteki Narodowej)

</doc>
<doc id="2815934" url="https://pl.wikipedia.org/wiki?curid=2815934" title="FK Radnik Bijeljina">
FK Radnik Bijeljina

FK Radnik Bijeljina (serb. cyryl.: Фудбалски клуб Радник Биjeљинa) – bośniacki klub piłkarski, mający siedzibę w mieście Bijeljina w Republice Serbskiej w Bośni i Hercegowinie.
Historia.
Chronologia nazw:
Klub został założony 14 czerwca 1945 roku jako FK Radnik Bijeljina. Nazwa "Radnik" oznacza pracownik. Nie długo trzeba było czekać na pierwszy trofeum. Już w 1948 roku klub został mistrzem rejonu Tuzla pokonując w finale FK Sloboda Tuzla. Rok później dotarł do 1/16 finału Pucharu Jugosławii. W 1957 zespół debiutował w lidze regionalnej (strefa Nowy Sad / Śrem). W sezonie 1971/72 zdobył mistrzostwo regionalnej ligi Republiki Bośni i Hercegowiny i w barażach o miejsce w drugiej lidze jugosłowiańskiej pokonał FK Sloga Vukovar 4-0 i 8-0. W debiutowym sezonie 1972/73 zajął 14 miejsce w grupie północnej drugiej ligi i spadł do ligi regionalnej. W 1977 powrócił do drugiej ligi, ale w sezonie 1978/79 zajął 13 miejsce w grupie zachodniej i spadł do ligi regionalnej. W 1982 po raz trzeci powrócił do drugiej ligi i tym razem utrzymał się w niej do sezonu 1984/85, w którym zajął przedostatnie 17 miejsce. Po zakończeniu sezonu 1987/88 był o krok do kolejnego powrotu, ale nie pokonał w barażach NK Koper. Innym wielkim osiągnięciem klubu było wygranie przez juniorski zespół Pucharu Bośni i Hercegowiny w 1987 roku. W półfinale pokonał Velež Mostar w Mostarze 5-2, a w finale FK Polet Bosanski Brod w rzutach karnych.
Po rozpadzie Jugosławii klub uczestniczył w mistrzostwach Republiki Serbskiej. W latach 1995-1997 klub nazywał się FK Panteri Bijeljina, ale potem powrócił do historycznej nazwy. Swój pierwszy tytuł mistrza Republiki Serbskiej klub zdobył w sezonie 1998/99, a drugi w sezonie 2004/05, po czym klub awansował do nowo utworzonej Premijer ligi Bośni i Hercegowiny. Po zakończeniu sezonu 2006/07 spadł z Premijer liga. Pod przewodnictwem trenera Darko Nestorovicia w sezonie 2011/12 klub po raz kolejny zdobył tytuł mistrza w pierwszej lidze Republiki Serbskiej i zdobył awans do Premijer ligi.
Stadion.
Klub rozgrywa swoje mecze domowe na stadionie Gradskim w Bijeljinie, który może pomieścić 6,000 widzów.

</doc>
<doc id="2815937" url="https://pl.wikipedia.org/wiki?curid=2815937" title="Kalypso Media">
Kalypso Media

Kalypso Media – niemieckie przedsiębiorstwo zajmujące się wydawnictwem gier komputerowych. Zostało ono założone w 2006 roku w Wormacji, a rok później założyło swój oddział w Wielkiej Brytanii.
Kalypso rozpoczęło swoją działalność od przejmowania praw do wydania gier produkowanych przez niemieckie studia. W 2008 roku z inicjatywy przedsiębiorstwa powstało studio Realmforge Studios, odpowiedzialne między innymi za produkcję gry przygodowej "Ceville". Innym przejętym studiem jest Haemimont Games, specjalizujące się w grach ekonomicznych pokroju "Tropico 3" i "Tropico 4". Kalypso Media posiada również prawa do serii historycznych gier ekonomicznych "Patrician" i "Port Royale", ze względu na przejęcie aktywów spółki Ascaron Entertainment.
Kalypso Media posiada oddziały w Niemczech, Wielkiej Brytanii i Stanach Zjednoczonych. Wydawnictwo, oprócz rozpowszechniania niemieckich gier, zajmuje się także dystrybucją cyfrową. W 2010 roku organizacja ELSPA umiejscowiła je wśród najważniejszych dystrybutorów gier możliwych do pobrania, obok Ubisoftu, nieistniejącego już THQ oraz Square Enix.

</doc>
<doc id="2815939" url="https://pl.wikipedia.org/wiki?curid=2815939" title="Mistrzostwo Bośni i Hercegowiny w piłce nożnej mężczyzn">
Mistrzostwo Bośni i Hercegowiny w piłce nożnej mężczyzn



</doc>
<doc id="2815940" url="https://pl.wikipedia.org/wiki?curid=2815940" title="Puchar Bośni i Hercegowiny w piłce nożnej mężczyzn">
Puchar Bośni i Hercegowiny w piłce nożnej mężczyzn



</doc>
<doc id="2815942" url="https://pl.wikipedia.org/wiki?curid=2815942" title="Tuchów (gromada)">
Tuchów (gromada)

Tuchów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Tuchów z siedzibą GRN w mieście Tuchów (nie wchodzącym w skład gromady) utworzono 31 grudnia 1961 w powiecie tarnowskim w woj. krakowskim z obszarów zniesionych gromad Karwodrza i Łowczów.
W kwietniu 1969 dla gromady ustalono 20 członków gromadzkiej rady narodowej. 1 stycznia 1970 gromada składała się ze wsi: Buchcice, Karwodrza, Łowczów, Meszna Opacka, Piotrkowice, Trzemeszna i Zabłędza.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Tuchów.

</doc>
<doc id="2815944" url="https://pl.wikipedia.org/wiki?curid=2815944" title="II liga Bośni i Hercegowiny w piłce nożnej mężczyzn">
II liga Bośni i Hercegowiny w piłce nożnej mężczyzn

Drugi poziom systemu lig piłkarskich w Bośni i Hercegowinie jest podzielony na:

</doc>
<doc id="2815948" url="https://pl.wikipedia.org/wiki?curid=2815948" title="Serge Poitras">
Serge Poitras

Serge Patrick Poitras (ur. 27 maja 1949 w Jonquière) – kanadyjski duchowny katolicki, biskup Timmins od 2012.
Życiorys.
Święcenia kapłańskie otrzymał 27 maja 1973 i został inkardynowany do diecezji Chicoutimi. Po święceniach przez kilka lat pracował jako wikariusz przy katedrze. Od 1980 był pracownikiem niższego seminarium, zaś w latach 1990-1998 wykładał w seminarium w Montrealu. W 2000 rozpoczął pracę w nuncjaturze w Ottawie. W latach 2010-2012 był podsekretarzem pomocniczym Kongregacji ds. Biskupów.
10 listopada 2012 papież Benedykt XVI mianował go ordynariuszem diecezji Timmins. Sakry biskupiej udzielił mu 27 grudnia 2012 arcybiskup metropolita Ottawy Terrence Prendergast.

</doc>
<doc id="2815949" url="https://pl.wikipedia.org/wiki?curid=2815949" title="II liga Jugosławii w piłce nożnej mężczyzn">
II liga Jugosławii w piłce nożnej mężczyzn



</doc>
<doc id="2815954" url="https://pl.wikipedia.org/wiki?curid=2815954" title="Mistrzostwo Jugosławii w piłce nożnej mężczyzn">
Mistrzostwo Jugosławii w piłce nożnej mężczyzn



</doc>
<doc id="2815956" url="https://pl.wikipedia.org/wiki?curid=2815956" title="Daisuke Matsuzaka">
Daisuke Matsuzaka

 – japoński baseballista, który występuje na pozycji miotacza w Fukuoka SoftBank Hawks. Brązowy medalista z Igrzysk Olimpijskich w Atenach w 2004 roku.
Karierę rozpoczynał w zawodowej lidze Nippon Professional Baseball w zespole Seibu Lions, z którym w 2004 roku wygrał Japan Series. Wraz z baseballową reprezentacją Japonii wystąpił na dwóch turniejach World Baseball Classic i na obydwu został wybrany najbardziej wartościowym zawodnikiem.
W latach 2007–2012 był zawodnikiem Boston Red Sox, z którym w 2007 zwyciężył w World Series. W lutym 2013 podpisał kontrakt z Cleveland Indians i weźmie udział w przedsezonowych meczach sparingowych tego zespołu. 
W sierpniu 2013 podpisał kontrakt z New York Mets. W styczniu 2014 podpisał roczną umowę z organizacją Mets, na występy w klubach farmerskich tego zespołu. 16 kwietnia 2014 został przesunięty do 40-osobowego składu New York Mets w miejsce Jonha Lannana. 
W grudniu 2014 powrócił do Japonii podpisując kontrakt ze zwycięzcą Japan Series sezonu 2014 Fukuoka SoftBank Hawks.

</doc>
<doc id="2815959" url="https://pl.wikipedia.org/wiki?curid=2815959" title="II liga jugosłowiańska w piłce nożnej">
II liga jugosłowiańska w piłce nożnej



</doc>
<doc id="2815961" url="https://pl.wikipedia.org/wiki?curid=2815961" title="Dąbrowa Tarnowska (gromada)">
Dąbrowa Tarnowska (gromada)

Dąbrowa Tarnowska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dąbrowa Tarnowska z siedzibą GRN w mieście Dąbrowa Tarnowska (nie wchodzącym w skład gromady) utworzono 31 grudnia 1961 w powiecie dąbrowskim w woj. krakowskim z obszarów zniesionych gromad Brnik (bez wsi Chorążec), Szarwark i Wielopole; równocześnie do gromady Dąbrowa Tarnowska przyłączono wieś Gruszów Mały z gromady Smęgorzów.
W kwietniu 1969 dla gromady ustalono 27 członków gromadzkiej rady narodowej. 1 stycznia 1970 gromada składała się ze wsi: Brnik, Chorążec, Gruszów Mały, Gruszów Wielki, Laskówka Chorąska, Lipiny, Morzychna, Nieczajna Górna, Nieczajna Dolna, Odporyszów, Oleśnica, Sieradza, Smęgorzów, Sutków, Szarwark, Wielopole Moszczyńskie i Żelazówka.
1 stycznia 1969 do gromady Dąbrowa Tarnowska przyłączono obszar zniesionej gromady Nieczajna, wsie Chorążec, Morzychna, Odporyszów i Sieradza ze zniesionej gromady Odporyszów oraz wsie Smęgorzów i Sutków ze zniesionej gromady Smęgorzów.
Gromada przetrwała do końca 1972 roku, czyli do kolejnej reformy gminnej. Z dniem 1 stycznia 1973 roku reaktywowano zniesioną w 1954 roku gminę Dąbrowa Tarnowska (w latach 1934-54 pod nazwą "gmina Dąbrowa").

</doc>
<doc id="2815968" url="https://pl.wikipedia.org/wiki?curid=2815968" title="Fryderyk Tripplin">
Fryderyk Tripplin



</doc>
<doc id="2815969" url="https://pl.wikipedia.org/wiki?curid=2815969" title="Radnik Bijeljina">
Radnik Bijeljina



</doc>
<doc id="2815977" url="https://pl.wikipedia.org/wiki?curid=2815977" title="Lubcza (gromada w powiecie tarnowskim)">
Lubcza (gromada w powiecie tarnowskim)

Lubcza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubcza z siedzibą GRN w Lubczy utworzono – jako jedną z 8759 gromad na obszarze Polski – w powiecie jasielskim w woj. rzeszowskim na mocy uchwały nr 22/54 WRN w Rzeszowie z dnia 5 października 1954. W skład jednostki weszły obszary dotychczasowych gromad Lubcza i Wola Lubecka ze zniesionej gminy Jodłowa w tymże powiecie. Dla gromady ustalono 27 członków gromadzkiej rady narodowej.
1 stycznia 1958 gromadę przeniesiono do powiatu tarnowskiego w woj. krakowskim.
W kwietniu 1969 gromada miała 17 członków gromadzkiej rady narodowej. 1 stycznia 1970 gromada składała się ze wsi: Lubcza i Wola Lubecka.
Gromada przetrwała do końca 1972 roku, czyli do kolejnej reformy gminnej.

</doc>
<doc id="2815978" url="https://pl.wikipedia.org/wiki?curid=2815978" title="Leonhard Demel von Elswehr">
Leonhard Demel von Elswehr



</doc>
<doc id="2815988" url="https://pl.wikipedia.org/wiki?curid=2815988" title="Warwara Miasnikowa">
Warwara Miasnikowa

Warwara Siergiejewna Miasnikowa (ros. "Варвара Сергеевна Мясникова", ur. 5 października 1900 w Petersburgu, zm. 25 kwietnia 1978 w Moskwie) – radziecka aktorka teatralna i filmowa. Zasłużony Artysta RFSRR (1935).
Życiorys.
Warwara Miasnikowa w 1922 r. ukończyła Instytut Żywego Słowa w Piotrogrodzie. W latach 1922-1947 była aktorką teatrów leningradzkich, następnie przeniosła się do Moskwy. Jej mężem był reżyser Siergiej Wasiliew (do 1947).

</doc>
<doc id="2815993" url="https://pl.wikipedia.org/wiki?curid=2815993" title="Carlos María Franzini">
Carlos María Franzini

Carlos María Franzini (ur. 6 września 1951 w Buenos Aires, zm. 8 grudnia 2017 w Mendozie) – argentyński duchowny katolicki, arcybiskup Mendozy w latach 2013-2017.
Życiorys.
Święcenia kapłańskie otrzymał 13 sierpnia 1977 i został inkardynowany do diecezji San Isidro. Był m.in. kanclerzem miejscowej kurii (1977-1990), wychowawcą w seminarium i wikariuszem generalnym diecezji. Pracował również w charakterze podsekretarza Konferencji Episkopatu Argentyny.
Episkopat.
29 kwietnia 2000 został mianowany biskupem diecezji Rafaela.. Sakry biskupiej udzielił mu 19 czerwca 2000 biskup Jorge Casaretto.
10 listopada 2012 papież Benedykt XVI mianował go arcybiskupem Mendozy. Ingres odbył się 9 lutego 2013.
Paliusz otrzymał z rąk papieża Franciszka w dniu 29 czerwca 2013.
Zmarł na raka 8 grudnia 2017.

</doc>
<doc id="2815996" url="https://pl.wikipedia.org/wiki?curid=2815996" title="Euless">
Euless

Euless – miasto w Stanach Zjednoczonych, w stanie Teksas, w hrabstwie Tarrant. Według spisu w 2020 roku liczy 61 tys. mieszkańców. Jest częścią obszaru metropolitalnego Dallas i znajduje się między Dallas, a Fort Worth.
Z Euless pochodzi amerykańska aktorka – Sarah Shahi.
Demografia.
W 2020 roku 65,3% populacji to byli Biali, 12,9% to Afroamerykanie, 11,6% to Azjaci, i 4,0% było rasy mieszanej. Latynosi stanowili 21,3% ludności miasta.

</doc>
<doc id="2815998" url="https://pl.wikipedia.org/wiki?curid=2815998" title="Trzęsienie ziemi w Hunza (1974)">
Trzęsienie ziemi w Hunza (1974)

Trzęsienie ziemi w Hunza (1974) – trzęsienie ziemi o sile 6,2 stopni w skali Richtera, które nastąpiło 28 grudnia 1974 roku o 12:11 czasu lokalnego, w pakistańskim dystrykcie Hunza. W jego wyniku, śmierć poniosło 5300 osób, a rannych zostało 17000 osób.
Trzęsienie ziemi najbardziej dotknęło miejscowość Pattan, położoną 160 kilometrów na północ od stołecznego Islamabadu. Pattan zostało niemal całkowicie zniszczone i to z niego pochodziła większość ofiar. Zważywszy, że epicentrum trzęsienia znajdowało się w górzystym terenie, wstrząsy wywoływała liczne lawiny błotne, które utrudniły akcję ratunkową.
Trzęsienie ziemi w Hunza, było najtragiczniejszym trzęsieniem jakie nawiedziło Pakistan po II wojnie światowej, do czasu trzęsienia ziemi w Kaszmirze z 2005 roku, podczas którego zginęło 86 tysięcy osób.

</doc>
<doc id="2816002" url="https://pl.wikipedia.org/wiki?curid=2816002" title="Chrystian Ernest">
Chrystian Ernest

Christian Ernst (ur. 18 sierpnia 1683 w Saalfeld, zm. 4 września 1745 tamże) – książę Saksonii-Coburg-Saalfeld.
Urodził się jako syn księcia Saksonii-Coburg-Saalfeld Jana Ernesta IV i jego pierwszej żony księżnej Zofii Jadwigi. Na tron wstąpił po śmierci ojca 17 lutego 1729.
18 sierpnia 1724 poślubił Christiane Friedrike von Koss. Małżeństwo to było mezaliansem. Para nie miała dzieci.
Po śmierci księcia Chrystiana Ernesta jego następcą został przyrodni brat Franciszek Jozjasz.

</doc>
<doc id="2816003" url="https://pl.wikipedia.org/wiki?curid=2816003" title="Everman (Teksas)">
Everman (Teksas)

Everman – miasto w Stanach Zjednoczonych, w stanie Teksas, w hrabstwie Tarrant.
Demografia.
Według przeprowadzonego przez United States Census Bureau spisu powszechnego w 2010 miasto liczyło 6 108 mieszkańców. Natomiast skład etniczny w mieście wyglądał następująco: Biali 51,5%, Afroamerykanie 27,1%, Azjaci 0,6%, pozostali 20,8%.

</doc>
<doc id="2816006" url="https://pl.wikipedia.org/wiki?curid=2816006" title="Lewisville (Teksas)">
Lewisville (Teksas)

Lewisville – miasto w Stanach Zjednoczonych, w stanie Teksas, w hrabstwie Denton. Według spisu w 2020 roku liczy 111,8 tys. mieszkańców. Jest częścią metropolii Dallas–Fort Worth. Obszar miasta obejmuje 15,7 km² jeziora Lewisville.
Historia.
Miasto uzyskało prawa miejskie 15 stycznia 1925 roku, lecz jego historia sięga osiemdziesięciu lat wstecz, bowiem pierwsi osadnicy sprowadzili się na ten obszar w 1844 roku.
Demografia.
W 2020 roku 41,6% populacji to biali (nie licząc Latynosów), 31,5% to Latynosi, 13,6% to czarni lub Afroamerykanie, 10,4% miało pochodzenie azjatyckie, 4,2% było rasy mieszanej i 0,6% to rdzenna ludność Ameryki.

</doc>
<doc id="2816007" url="https://pl.wikipedia.org/wiki?curid=2816007" title="Leki biologiczne referencyjne">
Leki biologiczne referencyjne

Lek biologiczny referencyjny – lek wyprodukowany jako oryginał, opatentowany przez producenta leków innowacyjnych. Referencyjny lek biologiczny stanowi pierwowzór dla leku biopodobnego. Cechy produktu stanowiącego lek biologiczny referencyjny zależne są od rodzaju wytwarzającego go organizmu (klonu komórek) i są niepowtarzalne, podobnie jak proces produkcyjny (sposób wprowadzenia fragmentu ludzkiego DNA), temperatura, metody oczyszczania substancji czynnej, formulacja). W związku z możliwymi różnicami (choćby na poziomie produkcyjnym) pomiędzy referencyjnymi lekami biologicznymi i lekami biopodobnymi, zamiana jednego leku na drugi może stanowić zagrożenie dla pacjentów i nie powinna być stosowana bez wiedzy lekarza oraz bez istnienia istotnych klinicznych powodów uzasadniających taką zamianę.
Historia.
Pierwszym referencyjnym lekiem biologicznym jest ludzka rekombinowana insulina wprowadzona w 1981 roku. W roku 2010 na rynku było ponad 100 zarejestrowanych produktów z tej kategorii, w tym 12 leków o największej sprzedaży 30 miliardów, m.in.: Herceptin, Mabthera, Humira, Remicade.
Proces wytwarzania.
Każdy producent referencyjnego leku biologicznego ma swoje własne linie komórkowe o unikatowych właściwościach, a jego produkty posiadają wiele niepowtarzalnych cech. Ponadto każdy z rodzajów używanych komórek bakterii czy drożdży ma inną charakterystykę i nawet ten sam produkt wytwarzany przez inny rodzaj komórek wykazuje istotne różnice i posiada cechy swoiste (w tym ilość zanieczyszczeń, które pozostały po procesie separacji finalnego produktu). Pomimo złożonych technologii oczyszczania, komórki wytwarzające lek, pozostawiają w finalnym produkcie śladowe zanieczyszczenia mogące skutkować powstawaniem istotnych klinicznie odpowiedzi immunologicznych ustroju.
W drugiej dekadzie obecnego wieku wygasną prawa większości referencyjnych leków biologicznych pierwszej generacji, co wiąże się z wprowadzaniem na rynek leków biopodobnych (ang. "biosymilars").

</doc>
<doc id="2816008" url="https://pl.wikipedia.org/wiki?curid=2816008" title="Forest Hill (Teksas)">
Forest Hill (Teksas)

Forest Hill – miasto w Stanach Zjednoczonych, w stanie Teksas, w hrabstwie Tarrant.
Miasto uzyskało prawa miejskie 16 marca 1946 roku, pierwsi osadnicy natomiast sprowadzili się na ten obszar około 1860 roku.
Demografia.
Według przeprowadzonego przez United States Census Bureau spisu powszechnego w 2010 miasto liczyło 12 355 mieszkańców. Natomiast skład etniczny w mieście wyglądał następująco: Biali 29,0%, Afroamerykanie 48,5%, Azjaci 0,6%, pozostali 21,9%.

</doc>
<doc id="2816009" url="https://pl.wikipedia.org/wiki?curid=2816009" title="Zbigniew Osostowicz">
Zbigniew Osostowicz

Zbigniew Stanisław Osostowicz, ps. „Leliwa” (ur. 6 lipca 1893 we Lwowie, zm. wiosną 1940 w Katyniu) – major dyplomowany piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 6 lipca 1893 we Lwowie, w rodzinie Władysława i Zdzisławy z Wyszyńskich. Jego bratem był Tadeusz (ur. 1894), także legionista i oficer Wojska Polskiego.
W 1912 zdał egzamin dojrzałości w C. K. Gimnazjum w Brzeżanach (w jego klasie był m.in. Józef Ołpiński). W Brzeżanach był założycielem i kierownikiem oddziału Organizacji Młodzieży Niepodległościowej „Zarzewie”, od 1911 należał do Związku Strzeleckiego, ponadto był członkiem Towarzystwa Szkoły Ludowej, skautingu, Polskiego Towarzystwa Gimnastycznego „Sokół”. W 1912 podjął studia na Wydziale Prawa Uniwersytetu Lwowskiego.
W czasie I wojny światowej walczył w Legionach Polskich. 14 maja 1915, po ukończeniu Szkoły Podchorążych Legionów Polskich „ze stopniem dobrym”, został mianowany aspirantem oficerskim w randze tytularnego sierżanta z poborami plutonowego. Był oficerem 10 kompanii 6 pułku piechoty Legionów (wraz z bratem Tadeuszem). 1 maja 1916 awansował na chorążego. W lipcu 1917, po kryzysie przysięgowym został wcielony do cesarskiej i królewskiej armii, a we wrześniu tego roku przetransportowany razem z szeregowymi III batalionu 6 pp LP do miejscowości Visk na Węgrzech, gdzie został zdegradowany do stopnia tytularnego sierżanta i wcielony do Armeefeldausbildungsgruppe generała Kövessa. W Visk napisał słowa do piosenki „Szeregami idą ku mnie...”.
Z dniem 10 listopada 1918 został przyjęty do Wojska Polskiego z zatwierdzeniem stopnia podporucznika nadanego 15 listopada 1918 przez generała majora Edwarda Śmigły-Rydza. Latem 1920 pełnił służbę w Oddziale V Naczelnego Dowództwa. Na tym stanowisku 19 sierpnia 1920 został zatwierdzony z dniem 1 kwietnia 1920 w stopniu kapitana, w piechocie, w „grupie byłych Legionów Polskich”. 1 czerwca 1921, w stopniu kapitana i tytułem adiutanta sztabowego, pełnił służbę w Naczelnym Dowództwie, pozostając na ewidencji 6 pułku piechoty Legionów. W 1921 został słuchaczem II Kursu Normalnego Wyższej Szkoły Wojennej w Warszawie. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 392. lokatą w korpusie oficerów piechoty. Z dniem 1 października 1923, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Dowództwa Okręgu Korpusu Nr VI we Lwowie. Studiując, a następnie pełniąc służbę sztabową pozostawał oficerem nadetatowym 38 pułku piechoty Strzelców Lwowskich w Przemyślu. 31 marca 1924 awansował na majora ze starszeństwem z dniem 1 lipca 1923 i 121. lokatą w korpusie oficerów piechoty. 1 grudnia 1924 roku został przeniesiony do 49 pułku piechoty Strzelców Kresowych w Kołomyi na stanowisko dowódcy III batalionu. 25 października 1926 roku został przeniesiony z Oddziału V Sztabu Generalnego w Warszawie do 5 Dywizji Piechoty we Lwowie na stanowisku szefa sztabu. 27 kwietnia 1929 roku został przeniesiony do Dowództwa Okręgu Korpusu Nr VI we Lwowie na stanowisko szefa Oddziału Ogólnego. W 1931 roku w Oddziale III Operacyjnym Sztabu Głównego na stanowisku szefa wydziału. 28 lutego 1935 został przeniesiony w stan nieczynny, który został przedłużony w 1935 o dalsze trzy miesiące. W 1937 został przeniesiony w stan spoczynku z przydziałem mobilizacyjnym do Oficerskiej Kadry Okręgowej Nr I. Pracował jako sekretarz generalny Pocztowej Kasy Oszczędności.
W sierpniu 1939 roku został zmobilizowany, przydzielony do sztabu Armii „Modlin” i wyznaczony na stanowisko oficera sztabu w Oddziale I. 16 września 1939 wyjechał z II rzutem sztabu ze wsi Mszanka, położonej na południe od Włodawy, do Lubomla i dalej do Włodzimierza Wołyńskiego lub do Lwowa.
W czasie kampanii wrześniowej 1939 dostał się do sowieckiej niewoli. Przebywał w obozie w Kozielsku. Wiosną 1940 został zamordowany przez funkcjonariuszy NKWD w Katyniu i tam pogrzebany. Od 28 lipca 2000 spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
14 stycznia 1928 zawarł związek małżeński z Janiną z Kamienobrodzkich, z którą miał córkę Annę Danutę (ur. 5 lutego 1929).

</doc>
<doc id="2816012" url="https://pl.wikipedia.org/wiki?curid=2816012" title="Haltom City">
Haltom City

Haltom City – miasto w Stanach Zjednoczonych, w stanie Teksas, w hrabstwie Tarrant.
Demografia.
Według przeprowadzonego przez United States Census Bureau spisu powszechnego w 2010 miasto liczyło 42 409 mieszkańców. Natomiast skład etniczny w mieście wyglądał następująco: Biali 66,5%, Afroamerykanie 4,2%, Azjaci 8,1%, pozostali 21,2%.

</doc>
<doc id="2816015" url="https://pl.wikipedia.org/wiki?curid=2816015" title="Kłyczko">
Kłyczko



</doc>
<doc id="2816016" url="https://pl.wikipedia.org/wiki?curid=2816016" title="Kliczko">
Kliczko



</doc>
<doc id="2816018" url="https://pl.wikipedia.org/wiki?curid=2816018" title="Elżbieta Mączyńska">
Elżbieta Mączyńska



</doc>
<doc id="2816019" url="https://pl.wikipedia.org/wiki?curid=2816019" title="Marian Dienstl-Dąbrowa">
Marian Dienstl-Dąbrowa

Marian Karol Dienstl-Dąbrowa (ur. 1 marca 1882 w Przemyślu, zm. 30 stycznia 1957 w Warszawie) – polski dziennikarz, publicysta, redaktor, podpułkownik piechoty Wojska Polskiego.
Życiorys.
Marian Karol Dienstl urodził się 1 marca 1882 w Przemyślu. Pochodził ze Stryja. Był synem Stanisława (restaurator kolejowy w Stryju, właściciel realności w tym mieście) i Marii z Bażanów. W 1901 ukończył C. K. Gimnazjum w Sanoku (w jego klasie byli m.in.: Franciszek Jun, Roman Saphier, Samuel Seelenfreund) i zdał maturę. Następnie studiował filologię i historię sztuki w Monachium, Florencji i Paryżu. W 1909 przyjechał do Warszawy i został współpracownikiem pism „Dzień” i „Świat”, współredagował „Złoty Róg” oraz „Wieś i Dwór”. Założył jeden z pierwszych w Polsce artystycznych teatrów lalek „Teatr Kukiełek” (inauguracja: 11 grudnia 1910). 6 stycznia 1912 władze rosyjskie zamknęły teatr po wystawieniu "Szopki" Or-Ota.
Był oficerem c. k. Obrony Krajowej. Został awansowany na stopień podporucznika z dniem 1 stycznia 1908. Do ok. 1913 był przydzielony do 16 pułku piechoty Obrony Krajowej. Podczas I wojny światowej formalnie pozostawał w ewidencji Obrony Krajowej do ok. 1918. Został wzięty do niewoli rosyjskiej, przebywał w Ufie i Bugulinie. W 1917 przedostał się do Moskwy, gdzie współpracował z gazetą „Głos Polski”, był prezesem Towarzystwa Dziennikarzy i Literatów w Moskwie. W maju 1918 przedostał się do Murmańska, tam wstąpił do armii polskiej i razem z nią przez Anglię ewakuował się do Francji. Gdy znalazł się w sztabie gen. Józefa Hallera został mianowany członkiem polskiej misji wojskowej we Włoszech a jego zadaniem było prowadzenie werbunku do Armii Błękitnej. 7 listopada 1918 objął komendę obozu Santa Maria Capua Vetere i Casagiove w okolicach Neapolu. 11 listopada 1918 przejął dowództwo nad drugim obozem zlokalizowanym w La Mandria di Chivasso pod Turynem. W Turynie, w latach 1918–1919, wydawał czasopismo „Żołnierz Polski we Włoszech”. W okresie formowania Armii gen. Hallera kierował urzędem propagandy tejże. Po powrocie do kraju pełnił służbę między innymi na stanowisku szefa Wydziału Kulturalno-Oświatowego Dowództwa Frontu Pomorskiego w Toruniu. W latach 1920–1922 był redaktorem miesięcznika „Straż nad Wisłą”, wydawnictwa Wydziału Kulturalno-Oświatowego Dowództwa Frontu Pomorskiego, którego pierwszy numer ukazał się w marcu 1920. W 1920 w czasie wojny polsko-bolszewickiej służył w Armii Ochotniczej. Pozostawał wówczas nadal szefem Wydziału Propagandy przy Armii Ochotniczej. W tym czasie prowadzono intensywną działalność kulturalno-wydawniczą wśród żołnierzy. W jednym tylko miesiącu sierpniu 1920 z ramienia II Oddziału Generalnego Inspektoratu Armii Ochotniczej wydano 1 500 000 egzemplarzy druków, drukowano odezwy, afisze, kilkaset korespondencji z miejsc walk, a także organizowano wiece i przedstawienia. Do pracy w urzędzie przy ppłk. Dienstlu w zaangażowali się znani literaci i artyści (m.in. Stefan Żeromski, Kornel Makuszyński, Włodzimierz Perzyński, Władysław Buchner).
Formalnie Dienstl został przyjęty do Wojska Polskiego 20 września 1920 z zatwierdzeniem stopnia podpułkownika nadanego przez Komisję Weryfikacyjną (został awansowany do tego stopnia ze starszeństwem z dniem 1 czerwca 1919), powołany do służby czynnej i przydzielony do Dowództwa Okręgu Generalnego „Pomorze”. W stopniu podpułkownika rezerwy piechoty został zatwierdzony ze starszeństwem z dniem 1 czerwca 1919. W 1923, 1924 był oficerem rezerwy 13 pułku piechoty w Pułtusku. 20 czerwca 1927 został wybrany do zarządu Związku Oficerów Rezerwy RP.
Na zaproszenie prezydenta Mariana Cynarskiego przybył do Łodzi i objął stanowisko dyrektora Miejskiej Galerii Sztuki w Parku im. H. Sienkiewicza (piastował stanowisko od 1924 do 1930). Tu zainicjował publiczne słuchanie radia (jesienią 1924 otwarto własną radiostację), kupił w tym celu jeden z pierwszych w Łodzi odbiorników radiowych lampowych. W okresie międzywojennym współpracował z „Rzeczpospolitą” (1920–23), a po przeniesieniu się do Krakowa współredagował czasopismo „Światowid” (1935–1939). W czasopiśmie „Zwierciadło Dziesięciu Muz” (1924) drukował felietony XI Muza.
W 1934, jako oficer pospolitego ruszenia, pozostawał w ewidencji Powiatowej Komendy Uzupełnień Warszawa Miasto III z przydziałem do Oficerskiej Kadry Okręgowej Nr I. Był wówczas zweryfikowany z lokatą 17 w Korpusie Oficerów Piechoty i "„przewidziany do użycia w czasie wojny”". Przed wyborami do Rady Miasta Krakowa z 1938 został członkiem komitetu Polskiego Bloku Katolickiego.
W czasie II wojny światowej przebywał w Anglii, działając na rzecz organizacji armii polskiej na Zachodzie. Po powrocie do kraju zamieszczał felietony w „Słowie Powszechnym”.
Zmarł 30 stycznia 1957 w Warszawie. Pochowany 4 lutego 1957 na cmentarzu Bródnowskim. Jego grób znajduje się na Cmentarzu Wojskowym na Powązkach (kwatera C15-1-8).

</doc>
<doc id="2816020" url="https://pl.wikipedia.org/wiki?curid=2816020" title="Trzęsienie ziemi w Veracruz (1973)">
Trzęsienie ziemi w Veracruz (1973)

Trzęsienie ziemi w Veracruz w 1973 roku – trzęsienie ziemi o sile 7,0 stopni w skali Richtera, które nastąpiło 28 sierpnia 1973 roku o 3:51 czasu lokalnego, w południowo-wschodniej części Meksyku, w stanie Veracruz. W wyniku trzęsienia, śmierć poniosło 1200 osób, a rannych zostało 4000 osób.
Trzęsienie spowodowało ogromne szkody w stanie Veracruz. Uszkodzeniu lub zniszczeniu uległy tysiące budynków. Wstrząs był odczuwalny w niemal całym Meksyku. Tak dużą liczbę ofiar spowodował fakt, że trzęsienie nastąpiło we wczesnych godzinach rannych. 
Trzęsienie ziemi w Veracruz było najtragiczniejszym w Meksyku, do czasu trzęsienia ziemi, które nawiedziło stolicę kraju w 1985 roku, a w którym zginęło 10 tysięcy osób.

</doc>
<doc id="2816021" url="https://pl.wikipedia.org/wiki?curid=2816021" title="Hurst (Teksas)">
Hurst (Teksas)

Hurst – miasto w Stanach Zjednoczonych, w stanie Teksas, w hrabstwie Tarrant.
Pierwsi osadnicy – William L. Hurst z rodziną – sprowadzili się na ten obszar w 1870 roku, prawa miejskie zaś miasto uzyskało 25 września 1952 roku.
Demografia.
Według przeprowadzonego przez United States Census Bureau spisu powszechnego w 2010 miasto liczyło 37 337 mieszkańców. Natomiast skład etniczny w mieście wyglądał następująco: Biali 80,9%, Afroamerykanie 5,6%, Azjaci 2,3%, pozostali 11,2%.

</doc>
<doc id="2816023" url="https://pl.wikipedia.org/wiki?curid=2816023" title="Minister Środowiska">
Minister Środowiska



</doc>
<doc id="2816026" url="https://pl.wikipedia.org/wiki?curid=2816026" title="Józef Witold Kraszewski">
Józef Witold Kraszewski



</doc>
<doc id="2816028" url="https://pl.wikipedia.org/wiki?curid=2816028" title="Witold Józef Kraszewski">
Witold Józef Kraszewski



</doc>
<doc id="2816029" url="https://pl.wikipedia.org/wiki?curid=2816029" title="Keller (Teksas)">
Keller (Teksas)

Keller – miasto w Stanach Zjednoczonych, w stanie Teksas, w hrabstwie Tarrant. Według spisu w 2020 roku liczy 45,8 tys. mieszkańców. Jest to przedmieście Fort Worth.
Historia.
Pierwsi osadnicy przybyli na te tereny około 1850 roku, prawa miejskie zaś miasto otrzymało 16 listopada 1955 roku.
Demografia.
W 2020 roku 78,9% populacji to biali (nie licząc Latynosów), co jest znacznie powyżej średniej stanu Teksas i obszaru metropolitalnego Dallas–Fort Worth. 10,1% populacji to Latynosi, następnie 6,1% miało pochodzenie azjatyckie, 3% było rasy mieszanej, 1,9% to czarni lub Afroamerykanie i 0,4% to rdzenna ludność Ameryki. 

</doc>
<doc id="2816030" url="https://pl.wikipedia.org/wiki?curid=2816030" title="Wulkan zaskakuje Wenus i Marsa">
Wulkan zaskakuje Wenus i Marsa

Wulkan zaskakuje Wenus i Marsa () – obraz olejny włoskiego malarza Jacopa Tintoretta.
Geneza.
Motyw przedstawiony na obrazie pochodzi z greckiego eposu "Odyseja" Homera lub z "Metamorfoz" Owidiusza. Opowieść dotyczy zdrady bogini Wenus z bogiem wojny Marsem. Mężem Wenus był Wulkan (Hefajstos). Romans został odkryty przez wszechwiedzącego boga słońca Apolla. Wulkan po odkryciu zdrady sporządził sieć, w którą zamierzał schwytać kochanków, a na świadków nierządnego czynu wezwał innych bogów. Oni też mieli rozstrzygnąć, co zrobić z przyłapaną parą. Niezręczna sytuacja dostarczyła wiele rozrywki zebranym bogom.
Opis obrazu.
Interpretacja tematu przez Tintoretta bardziej przypomina groteskową scenę rodzajową. Ukazuje moment poprzedzający odkrycie zdrady Wenus, przez co odchodzi od tradycyjnego ujęcia sceny zdrady bogini. Roznegliżowana Wenus leży na łożu. Wydaje się być znużoną podejrzliwością Wulkana, który poszukuje dowodów zdrady małżonki. Nigdzie nie widać sieci, o której opowiada Owidiusz. Jest za to ukryty pod łóżkiem, już w zbroi, bóg wojny Mars. Tradycyjnie strzelający z łuku do bogów Amor śpi spokojnie w kołysce, najwyraźniej niezainteresowany wydarzeniami. Groteskowość sceny dopełnia wizerunek psa, symbolu wierności małżeńskiej, który za moment swoim szczekaniem zdradzi kryjówkę kochanka.

</doc>
<doc id="2816031" url="https://pl.wikipedia.org/wiki?curid=2816031" title="Kawasaki Ki-88">
Kawasaki Ki-88

Kawasaki Ki-88 – niezrealizowany projekt japońskiego samolotu myśliwskiego z okresu II wojny światowej.
Historia.
Konstrukcja samolotu była zainspirowana amerykańskim myśliwcem Bell P-39 Airacobra, Ki-88 miał być wyposażony w bardzo podobny układ napędowy i uzbrojenie. Napęd miał stanowić chłodzony wodą silnik Kawasaki Ha-140 o mocy 1500 KM umieszczony za kabiną pilota i połączony ze śmigłem wałem napędowym, a uzbrojenie miało się składać z działka 37 mm umieszczonego w piaście i dwóch działek 20 mm w dolnej części nosa kadłuba.
Praca nad nowym samolotem rozpoczęto w sierpniu 1942 i w ciągu roku ukończono jego pełnoskalową makietę. Już po ukończeniu makiety dalsze prace nad rozwojem samolotu zostały porzucone, jako że jego maksymalna prędkość została wyliczona na 600 km/h i była tylko niewiele większa od maksymalnej prędkości znajdującego się już w produkcji myśliwca Kawasaki Ki-61.

</doc>
<doc id="2816036" url="https://pl.wikipedia.org/wiki?curid=2816036" title="Kennedale">
Kennedale

Kennedale – miasto w Stanach Zjednoczonych, w stanie Teksas, w hrabstwie Tarrant.
Prawa miejskie miasto uzyskało w lipcu 1947 roku.
Demografia.
Według przeprowadzonego przez United States Census Bureau spisu powszechnego w 2010 miasto liczyło 6 763 mieszkańców. Natomiast skład etniczny w mieście wyglądał następująco: Biali 81,7%, Afroamerykanie 7,2%, Azjaci 3,5%, pozostali 7,6%.

</doc>
<doc id="2816037" url="https://pl.wikipedia.org/wiki?curid=2816037" title="Andrzej Skwirczyński">
Andrzej Skwirczyński

Andrzej Skwirczyński (ur. 13 października 1943 roku w Nowym Sączu, zm. 5 maja 2009 roku w Krakowie) – instruktor taternictwa, alpinista, z zawodu geolog.
Życiorys.
Andrzej Skwirczyński urodził się 13 października 1943 roku jak syn Mieczysława i Antoniny Skwirczyńskich. Do końca okupacji wraz z rodzicami mieszkał w Rożnowie. Po wojnie zamieszkali w Krakowie. Swoją przygodę ze wspinaczką rozpoczął w 1960 roku.
29 marca 1969 roku ukończył studia na Akademii Górniczo-Hutniczej uzyskując tytuł magistra inżyniera geologa górniczego.
Do końca 2008 roku pracował w Katedrze Ceramiki Specjalnej, Wydziału Inżynierii Materiałowej i Ceramiki Akademii Górniczo-Hutniczej w Krakowie.
Po długiej chorobie Andrzej Skwirczyński zmarł 5 maja 2009 roku. Od 2010 roku na początku maja organizowany jest przez Klub Wysokogórski Kraków Memoriał Andrzeja Skwirczyńskiego.
Działalność.
Andrzej Skwirczyński był instruktorem wspinaczki wysokogórskiej, grotołazem, członkiem Klubu Wysokogórskiego Kraków oraz Oddziału Krakowskiego Polskiego Towarzystwa Przyjaciół Nauk o Ziemi. Organizował i uczestniczył w wyprawach, był autorem wielu dróg w skałkach podkrakowskich, jego wieloletnia działalność ekiperska odsłoniła liczne drogi wspinaczkowe.
Wyprawy.
Ponadto wielokrotne wyjazdy w Tatry i Alpy.

</doc>
<doc id="2816039" url="https://pl.wikipedia.org/wiki?curid=2816039" title="Port lotniczy Nea Anchialos">
Port lotniczy Nea Anchialos

Port lotniczy Nea Anchialos (, , kod IATA: VOL, kod ICAO: LGBL) – międzynarodowy port lotniczy położony 2 km na południe od Nea Anchialos i około 20 km na południowy zachód od Wolos, w Grecji.

</doc>
<doc id="2816041" url="https://pl.wikipedia.org/wiki?curid=2816041" title="North Richland Hills">
North Richland Hills

North Richland Hills – miasto w Stanach Zjednoczonych, w stanie Teksas, w hrabstwie Tarrant, na przedmieściach Fort Worth. Według spisu w 2020 roku liczy 69,9 tys. mieszkańców.
Historia.
Pierwsi osadnicy zaczęli przybywać na te tereny w lecie 1848 roku, prawa miejskie zaś miasto uzyskało w 1953 roku.
Demografia.
W 2020 roku 68% populacji stanowili biali (nie licząc Latynosów), co jest znacznie powyżej przeciętnej obszaru metropolitalnego Dallas. Latynosi stanowili 16,6% populacji, następnie 6,8% to byli czarni lub Afroamerykanie, 4,4% miało pochodzenie azjatyckie, 3,7% było rasy mieszanej i 0,9% to rdzenna ludność Ameryki.

</doc>
<doc id="2816047" url="https://pl.wikipedia.org/wiki?curid=2816047" title="Medal za Wojnę 1939-1945">
Medal za Wojnę 1939-1945



</doc>
<doc id="2816054" url="https://pl.wikipedia.org/wiki?curid=2816054" title="Sergej Šalamon">
Sergej Šalamon

Sergej Šalamon (ur. 7 marca 1975 w Velenju) – słoweński lekkoatleta, płotkarz.
Podczas igrzysk olimpijskich w Sydney (2000) biegł na trzeciej zmianie słoweńskiej sztafety 4 x 400 metrów, która z czasem 3:10,07 odpadła w eliminacjach.
Reprezentant Słowenii w zawodach pucharu Europy i meczach międzypaństwowych.
W 2000 i 2002 był mistrzem kraju na 400 metrów przez płotki.
W dniu 5 czerwca 2005 prowadzony przez Šalomona samochód opel vectra uległ zderzeniu z prowadzonym przez Amela Dedica samochodem volkswagen golf. W wyniku wypadku zginęły trzy osoby (w tym Matic Šušteršič). Stwierdzono, że we krwi Šalomona znajdowało się 1,5 promila alkoholu, prowadzony przez Dedica samochód jechał z prędkością około 145 km/godz w miejscu, gdzie była ograniczona do 60 km/godz. Pięć lat później, w dniu 1 czerwca 2010 sąd skazał Šalomona na karę trzech lat i czterech miesięcy więzienia, zaś Dedica na trzy i pół roku. 26 lipca 2012 poinformowano, że Šalomon został zwolniony z więzienia. Po apelacji przed Sądem Najwyższym sprawę skierowano do ponownego rozpatrzenia, w wyniku którego sąd stwierdził, że mimo pozostawania pod wpływem alkoholu Šalomon nie był winien spowodowania wypadku. 

</doc>
<doc id="2816055" url="https://pl.wikipedia.org/wiki?curid=2816055" title="Miedwiediew">
Miedwiediew

Osoby o nazwisku "Miedwiediew" (ros. Медведев):

</doc>
<doc id="2816056" url="https://pl.wikipedia.org/wiki?curid=2816056" title="Błogosławiona Feliksa">
Błogosławiona Feliksa



</doc>
<doc id="2816057" url="https://pl.wikipedia.org/wiki?curid=2816057" title="Bł. Feliksa">
Bł. Feliksa



</doc>
<doc id="2816061" url="https://pl.wikipedia.org/wiki?curid=2816061" title="Błogosławiona Magdalena">
Błogosławiona Magdalena

Zobacz też: Święta Magdalena

</doc>
<doc id="2816062" url="https://pl.wikipedia.org/wiki?curid=2816062" title="Bł. Magdalena">
Bł. Magdalena



</doc>
<doc id="2816064" url="https://pl.wikipedia.org/wiki?curid=2816064" title="Błogosławiona Monika">
Błogosławiona Monika



</doc>
<doc id="2816065" url="https://pl.wikipedia.org/wiki?curid=2816065" title="Bł. Monika">
Bł. Monika



</doc>
<doc id="2816068" url="https://pl.wikipedia.org/wiki?curid=2816068" title="Denisa Šcipová">
Denisa Šcipová

Denisa Šcipová (ur. 19 września 1977) – słowacka lekkoatletka, tyczkarka.
Halowa mistrzyni kraju z wynikiem 3,20 m (1997).

</doc>
<doc id="2816069" url="https://pl.wikipedia.org/wiki?curid=2816069" title="Bassville">
Bassville

Bassville – piąty solowy album polskiego kontrabasisty jazzowego Jacka Niedzieli.
Wszystkie utwory zostały wykonane na kontrabas solo.
Nagrania zarejestrowano 17 i 18 sierpnia 2004. CD wydany został 30 sierpnia 2005 przez BCD Records.
W 2005 album był nominowany do nagrody Fryderyka w kategorii 
jazzowy album roku.

</doc>
<doc id="2816071" url="https://pl.wikipedia.org/wiki?curid=2816071" title="Błogosławiona Sabina">
Błogosławiona Sabina



</doc>
<doc id="2816072" url="https://pl.wikipedia.org/wiki?curid=2816072" title="Bł. Sabina">
Bł. Sabina



</doc>
<doc id="2816074" url="https://pl.wikipedia.org/wiki?curid=2816074" title="Błogosławiona Małgorzata">
Błogosławiona Małgorzata

Zobacz też:

</doc>
<doc id="2816075" url="https://pl.wikipedia.org/wiki?curid=2816075" title="Bł. Małgorzata">
Bł. Małgorzata



</doc>
<doc id="2816076" url="https://pl.wikipedia.org/wiki?curid=2816076" title="Zjesienniony">
Zjesienniony

Zjesienniony – szósty solowy album polskiego kontrabasisty jazzowego Jacka Niedzieli-Meiry
nagrany z udziałem wokalisty – Marcina Wawrzynowicza. Autorem wszystkich kompozycji jest Jacek Niedziela-Meira. CD wydany został 15 września 2011 przez wydawnictwo Confiteor.

</doc>
<doc id="2816077" url="https://pl.wikipedia.org/wiki?curid=2816077" title="Gromada Dęblin">
Gromada Dęblin



</doc>
<doc id="2816078" url="https://pl.wikipedia.org/wiki?curid=2816078" title="Dęblin (gromada w powiecie dąbrowskim)">
Dęblin (gromada w powiecie dąbrowskim)



</doc>
<doc id="2816093" url="https://pl.wikipedia.org/wiki?curid=2816093" title="Whampoa">
Whampoa



</doc>
<doc id="2816096" url="https://pl.wikipedia.org/wiki?curid=2816096" title="Jan Mandyn">
Jan Mandyn

Jan Mandyn lub Mandijn (ur. w 1502 w Haarlemie, zm. w 1559 w Antwerpii) - niderlandzki malarz i rysownik okresu renesansu. 
Około 1530 zamieszkał w Antwerpii. Przyjaźnił się z Aertsenem. Malował w stylu Pietera Huysa, kontynuując tradycję diabolicznej tematyki Boscha. 
Jego uczniami byli Gillis Mostaert i Bartholomeus Spranger. 

</doc>
<doc id="2816102" url="https://pl.wikipedia.org/wiki?curid=2816102" title="Ophiorrhinus">
Ophiorrhinus



</doc>
<doc id="2816103" url="https://pl.wikipedia.org/wiki?curid=2816103" title="Gymnobutis">
Gymnobutis



</doc>
<doc id="2816104" url="https://pl.wikipedia.org/wiki?curid=2816104" title="Robert P. Deeley">
Robert P. Deeley



</doc>
<doc id="2816106" url="https://pl.wikipedia.org/wiki?curid=2816106" title="Ophisomus">
Ophisomus



</doc>
<doc id="2816107" url="https://pl.wikipedia.org/wiki?curid=2816107" title="Muraenoides">
Muraenoides



</doc>
<doc id="2816108" url="https://pl.wikipedia.org/wiki?curid=2816108" title="Gunnellus">
Gunnellus



</doc>
<doc id="2816109" url="https://pl.wikipedia.org/wiki?curid=2816109" title="Enedrias">
Enedrias



</doc>
<doc id="2816110" url="https://pl.wikipedia.org/wiki?curid=2816110" title="Centronotus">
Centronotus



</doc>
<doc id="2816112" url="https://pl.wikipedia.org/wiki?curid=2816112" title="Dactyleptus">
Dactyleptus



</doc>
<doc id="2816113" url="https://pl.wikipedia.org/wiki?curid=2816113" title="Allopholis">
Allopholis



</doc>
<doc id="2816125" url="https://pl.wikipedia.org/wiki?curid=2816125" title="Thaumastomias">
Thaumastomias



</doc>
<doc id="2816126" url="https://pl.wikipedia.org/wiki?curid=2816126" title="Ultimostomias">
Ultimostomias



</doc>
<doc id="2816130" url="https://pl.wikipedia.org/wiki?curid=2816130" title="Reinaldo del Prette Lissot">
Reinaldo del Prette Lissot

Reinaldo del Prette Lissot (ur. 17 lutego 1952 w Valencii, zm. 21 listopada 2022 tamże) – wenezuelski duchowny katolicki, arcybiskup Valencii w latach 2007-2022.
Życiorys.
15 sierpnia 1976 otrzymał święcenia kapłańskie. Inkardynowany do archidiecezji Valencii, był m.in. rektorem wyższego seminarium, wikariuszem sądowym oraz wikariuszem generalnym archidiecezji.
24 grudnia 1993 został mianowany biskupem pomocniczym archidiecezji Valencii, ze stolicą tytularną "Altava". Sakry biskupiej udzielił mu 5 lutego 1994 ówczesny arcybiskup Valencii - Jorge Liberato Urosa Savino.
24 kwietnia 1997 został mianowany biskupem koadiutorem diecezji Maracay. Rządy w diecezji objął 5 lutego 2003.
10 kwietnia 2007 papież Benedykt XVI mianował go arcybiskupem metropolitą Valencii, pełnił tę funkcję do czasu swojej śmierci w 2022.

</doc>
<doc id="2816131" url="https://pl.wikipedia.org/wiki?curid=2816131" title="Yangshuo">
Yangshuo

Yangshuo (chiń.: 阳朔县; pinyin: "Yángshuò Xiàn") – powiat w południowych Chinach, w regionie autonomicznym Kuangsi, w prefekturze miejskiej Guilin. W 2000 roku liczył ok. 265 tys. mieszkańców. Siedzibą administracyjną powiatu jest gmina miejska Yangshuo.
Powiat odznacza się dużym nagromadzeniem krasowych ostańców, stanowiących atrakcję turystyczną (spływy rzeką Li, możliwości uprawiania wspinaczki, zwiedzanie pobliskich jaskiń, połowy ryb z kormoranami, itd.).
Historia.
Powiat został utworzony w 509 roku poprzez wydzielenie go z części terytorium powiatu Shi’an.

</doc>
<doc id="2816138" url="https://pl.wikipedia.org/wiki?curid=2816138" title="Puchar Świata w Rugby 7 (2013) – azjatyckie kwalifikacje mężczyzn">
Puchar Świata w Rugby 7 (2013) – azjatyckie kwalifikacje mężczyzn

Azjatyckie kwalifikacje mężczyzn do Pucharu Świata 2013 w Rugby 7 miały na celu wyłonienie męskich reprezentacji narodowych w rugby 7, które wystąpiły w finałach tego turnieju. Odbyły się na boisku Singapore Cricket Club w Singapurze w dniach 2–3 listopada 2012 roku.
Informacje ogólne.
W turnieju wzięło udział dwanaście reprezentacji. Podobnie jak w przypadku europejskich kwalifikacji turniej odbył się po zakończeniu trzyrundowych mistrzostw kontynentu, których wyniki stanowiły podstawę do rozstawienia zespołów. W pierwszym dniu drużyny rywalizowały systemem kołowym w czterech trzyzespołowych grupach o awans do rozegranych w tym samym dniu ćwierćfinałów, w drugim zaś odbyły się półfinały oraz mecze o poszczególne miejsca, z których pierwsze trzy były premiowane awansem na Puchar Świata.
Do półfinałów awansowały reprezentacje Japonii, Hongkongu, Korei Południowej i Filipin. Spośród tych zespołów jedynie Koreańczycy, zajmując czwarte miejsce, nie awansowali do turnieju finałowego Pucharu Świata, w zawodach zaś zwyciężyła Japonia.

</doc>
<doc id="2816145" url="https://pl.wikipedia.org/wiki?curid=2816145" title="Kolašac">
Kolašac

Kolašac (serb. "Колашац") – wieś w Chorwacji, w żupanii szybenicko-knińskiej, w gminie Kistanje. W 2011 roku liczyła 50 mieszkańców.

</doc>
<doc id="2816150" url="https://pl.wikipedia.org/wiki?curid=2816150" title="Eupallasella">
Eupallasella



</doc>
<doc id="2816151" url="https://pl.wikipedia.org/wiki?curid=2816151" title="Eulinneela">
Eulinneela



</doc>
<doc id="2816153" url="https://pl.wikipedia.org/wiki?curid=2816153" title="Nowy Most">
Nowy Most

Nowy Most (dawniej niem. "Neubrück") – część wsi Bobrówko w Polsce, położona w województwie warmińsko-mazurskim, w powiecie mrągowskim, w gminie Piecki.
Osada powstała w 1686 r. nad rzeką Krutynia, w ramach osadnictwa szkatułowego, na trzech włókach. W 1785 r. w osadzie był dworek i pięć domów. W 1871 r. Nowy Most (obejmował pięć włók) połączono z gminą wiejską Bobrówko. 
W wykazie z dnia 1 stycznia 1973 roku Nowy Most figuruje jako osobna miejscowość – osada należąca do sołectwa Bobrówko.
W latach 1975–1998 miejscowość należała administracyjnie do województwa olsztyńskiego.

</doc>
<doc id="2816156" url="https://pl.wikipedia.org/wiki?curid=2816156" title="Stade Henri Desgrange">
Stade Henri Desgrange

Stade Henri Desgrange – stadion znajdujący się w La Roche-sur-Yon służący do rozgrywania meczów piłki nożnej oraz rugby union.
Stadion jest domowym obiektem piłkarskiego klubu La Roche VF. W czerwcu 2013 roku odbyły się na nim mecze mistrzostw świata juniorów w rugby union.
Stadion ma pojemność 9000 widzów. W 2003 roku kosztem 8,2 miliona euro zbudowano nową stumetrową trybunę z 4400 miejscami siedzącymi oraz lożami. Pod nią mieszczą się szatnie, pomieszczenia klubowe i prasowe. Druga trybuna posiada natomiast 600 miejsc siedzących.

</doc>
<doc id="2816157" url="https://pl.wikipedia.org/wiki?curid=2816157" title="Stade Henri Desgranges">
Stade Henri Desgranges



</doc>
<doc id="2816158" url="https://pl.wikipedia.org/wiki?curid=2816158" title="1 Brygada Lotnictwa Wojsk Lądowych">
1 Brygada Lotnictwa Wojsk Lądowych

1 Brygada Lotnictwa Wojsk Lądowych (1 BLWL) – związek taktyczny podległy Dowództwu Generalnemu Rodzajów Sił Zbrojnych, stacjonujący w Inowrocławiu.
Historia.
Brygada została sformowana w 2011 roku na podstawie Decyzji Ministra ON Nr Z-48/Org./P1 z dnia 15 marca 2011 roku oraz wykonawczego Rozkazu Dowódcy Wojsk Lądowych Nr PF-22/Org. z dnia 17 maja 2011 roku, termin sformowania Dowództwa Brygady oraz przeformowania i podporządkowania jej jednostek wyznaczono na 31 grudnia 2011 roku.
Brygadzie podporządkowano:
Statkami powietrznymi dwóch baz lotniczych 1 BLWL były śmigłowce Mi-24 w wersjach „D” i „W”, Mi-2 w różnych wersjach, W-3PL „Głuszec”, bezzałogowe statki powietrzne „Orbiter”.
Siły i środki jednostek wojskowych 1 Brygady brały udział w Operacji Afgańskiej w składzie PKW Afganistan, gdzie prowadziły działania jako Samodzielna Grupa Powietrzno-Szturmowa.
Z dniem 1 stycznia 2016 r. 12 Baza Bezzałogowych Statków Powietrznych przejęła Dywizjon Rozpoznania Powietrznego z miejscowości Mirosławiec wraz z siłami i środkami, w tym bezzałogowe statki powietrzne Orbiter.
Tradycje.
Decyzją Ministra Obrony Narodowej nr 485/MON z dnia 16 grudnia 2011 roku ustanowiono święto Brygady na dzień – 6 czerwca.
Decyzją Ministra Obrony Narodowej Nr 90/MON z dnia 10 kwietnia 2012 roku, wprowadzono odznakę pamiątkową 1 Brygady Lotnictwa Wojsk Lądowych.
Uzbrojenie lotnicze.
W 2020

</doc>
<doc id="2816159" url="https://pl.wikipedia.org/wiki?curid=2816159" title="David di Donatello (nagroda filmowa)">
David di Donatello (nagroda filmowa)



</doc>
<doc id="2816161" url="https://pl.wikipedia.org/wiki?curid=2816161" title="Parafia Świętego Krzyża w Suminie">
Parafia Świętego Krzyża w Suminie

Parafia Świętego Krzyża w Suminie - rzymskokatolicka parafia położona we wsi Sumin. Administracyjnie należy do diecezji włocławskiej (dekanat czernikowski). 
Do parafii Świętego Krzyża w należy również kościół filialny w Makowiskach, wybudowany w 1930 roku.

</doc>
<doc id="2816162" url="https://pl.wikipedia.org/wiki?curid=2816162" title="Strong Persuader">
Strong Persuader

Strong Persuader – piąty album studyjny Roberta Craya, wydany w 1986 roku. Album zajął 13 miejsce na liście Billboard 200 oraz 42 na liście 100 najlepszych albumów lat 80. magazynu Rolling Stone. W 1988 roku album otrzymał Nagrodę Grammy w kategorii Best Contemporary Blues Album.

</doc>
<doc id="2816163" url="https://pl.wikipedia.org/wiki?curid=2816163" title="Matka Boża z Guadalupe (osoba)">
Matka Boża z Guadalupe (osoba)



</doc>
<doc id="2816166" url="https://pl.wikipedia.org/wiki?curid=2816166" title="Agnus Dei (film)">
Agnus Dei (film)

Agnus Dei – kosowski film fabularny z roku 2012 w reżyserii Agima Sopiego.
Opis fabuły.
Trzydziestoletni Peter żyje wraz z matką i jej mężem Stojanem w małej wsi w Serbii. Peter urodził się w Kosowie ze związku Marii z młodym albańskim mężczyzną w czasie, kiedy obie społeczności były skonfliktowane. Matka chce, aby Peter wziął udział w wojnie, ale on chce uciec na Zachód. Zostaje jednak wcielony przymusowo do jednego z serbskich oddziałów paramilitarnych. W jednej z walk zabija swojego biologicznego ojca – Diniego, którego wcześniej nie miał okazji poznać. Po tym wydarzeniu dezerteruje. Udaje mu się poznać córkę Diniego, Marię, którą porywa i ukrywają się razem w górach. Dopiero po powrocie do domu Peter w pełni uświadamia sobie, że zabił ojca i żyje w związku kazirodczym z własną siostrą. Załamanie psychiczne prowadzi do samobójstwa.
Premiera filmu odbyła się w kinie ABC w Prisztinie.

</doc>
<doc id="2816169" url="https://pl.wikipedia.org/wiki?curid=2816169" title="Medal „Za uratowanie życia”">
Medal „Za uratowanie życia”

Medal „Za uratowanie życia” () – ukraińskie odznaczenie państwowe nadawane za ratowanie życia ludzkiego.
Historia.
Odznaczenie zostało ustanowione ukazem prezydenta Ukrainy nr 461/2008 z dnia 20 maja 2008 roku.
Medal posiada jeden stopień.
Zasady nadawania.
Medal nadawany jest osobom, które z narażeniem własnego życia ratowały inne osoby, prowadziły działania mające na celu ratowanie innych osób, działają na rzecz podnoszenie bezpieczeństwa osób oraz dziedzinie podnoszenie zdrowia publicznego.
Medal nadawany może być obywatelom Ukrainy, cudzoziemcom jak również bezpaństwowcom, także pośmiertnie.
Opis odznaki.
Odznaką medalu jest okrągły medal o średnicy 32 mm wykonany ze srebra.
Na awersie medalu dwie ręce zbliżające się do siebie na tle tarczy słonecznej. Ręce są pozłacane. Wzdłuż krawędzi medalu jest napis "ЗА ВРЯТОВАНЕ ЖИТТЯ" (pol. Za ratowanie życia). Rewers medalu jest gładki, z tłoczonym kolejnym numerem.
Medal zawieszony był na prostokątnej wstążce o szer. 28 mm, koloru białego z dwoma paskami o szer. 3 mm koloru czerwonego, w odległości 2 mm od krawędzi.

</doc>
<doc id="2816170" url="https://pl.wikipedia.org/wiki?curid=2816170" title="Stade de la Rabine">
Stade de la Rabine

Stade de la Rabine – stadion znajdujący się w Vannes służący do rozgrywania meczów piłki nożnej oraz rugby union.
Stadion jest domowym obiektem piłkarskiego klubu Vannes OC. W czerwcu 2013 roku odbyły się na nim mecze mistrzostw świata juniorów w rugby union, gościł także seniorskie reprezentacje Kanady i Samoa.
Stadion został przebudowany w 2001 roku, a następnie w roku 2006, by dostosować go do wymogów Championnat National. Mieści on 9500 kibiców.
W 2017 roku odbył się na nim finał żeńskiego pucharu Francji w piłce nożnej.
W 2018 roku na obiekcie rozegrano część spotkań (w tym finał) 9. edycji piłkarskich Mistrzostw Świata U-20 kobiet.

</doc>
<doc id="2816181" url="https://pl.wikipedia.org/wiki?curid=2816181" title="Błogosławiony Edmund">
Błogosławiony Edmund

Zobacz też:

</doc>
<doc id="2816182" url="https://pl.wikipedia.org/wiki?curid=2816182" title="Bł. Edmund">
Bł. Edmund



</doc>
<doc id="2816185" url="https://pl.wikipedia.org/wiki?curid=2816185" title="Stade Pascal Laporte">
Stade Pascal Laporte

Stade Pascal Laporte – stadion znajdujący się w Nantes służący do rozgrywania meczów rugby union.
Stadion jest domowym obiektem klubu rugby Stade nantais université club. W czerwcu 2013 roku odbędą się na nim mecze mistrzostw świata juniorów w rugby union.
Stadion powstał w 1920 roku pod nazwą "Le Stade de Malville", obecną nazwę zyskał w 1950 roku na cześć związanego z klubem Pascala Laporte. Mieści 1500 widzów, a do MŚ juniorów pojemność ma być zwiększona do 1800 miejsc.

</doc>
<doc id="2816188" url="https://pl.wikipedia.org/wiki?curid=2816188" title="Brunon Lechowski">
Brunon Lechowski

Brunon Bronisław Lechowski (ur. 4 kwietnia 1887 w Warszawie, zm. 16 października 1941 w Rio de Janeiro) – polski malarz i scenograf.
Życiorys.
Początkowo uczył się gry na skrzypcach, ale ostatecznie podjął studia w kijowskiej Akademii Sztuk Pięknych. Naukę malarstwa kontynuował w Akademii w Petersburgu, w Warszawie i Paryżu. Po powrocie do Warszawy, został wykładowcą w Szkole Sztuk Pięknych.
Od ok. 1911 wystawiał swoje obrazy w Petersburgu, Krakowie, Warszawie – m.in. w Salonie Artystycznym Feliksa Richlinga i Towarzystwie Zachęty Sztuk Pięknych. Był autorem scenografii do przedstawień teatralnych i filmów. Współpracował m.in. z kijowskim Teatrem Studya Stanisławy Wysockiej (sezon 1916/1917), teatrem łódzkim (sezon 1918/1919) oraz warszawskimi teatrami Reduta (sezony 1919/1920 i 1920/1921) i Stołecznym (sezon 1919/1920). Zaprojektował dekoracje do polskich filmów "Lokaj" (1919), "Blanc et noir" (1919), "Za trzy spojrzenia" (1922) i "Krzyk w nocy" (1922).
Jesienią 1924 ogłoszono, że zawarł zakład o 300 tys. zł., że odbędzie podróż dookoła świata utrzymując się po drodze samodzielnie oraz że w tym czasie będzie komunikować się wyłącznie w języku polskim. Po wyruszeniu odwiedził wiele krajów, ostatecznie osiadł na stałe w Brazylii. W 1931 na krótko powrócił do Polski, gdzie prezentował swoją twórczość powstałą na obczyźnie. Resztę życia spędził w Rio de Janeiro. Od 1931 należał do Nucleo Bernardelli, grupy artystycznej założonej przez malarzy modernistów.
Twórczość.
Jego twórczość wyróżniała interesująca kolorystyka. Malował najczęściej obrazy o tematyce fantastycznej, jednak sławę zyskał jako pejzażysta.

</doc>
<doc id="2816201" url="https://pl.wikipedia.org/wiki?curid=2816201" title="Cotes-d'Armor">
Cotes-d'Armor



</doc>
<doc id="2816205" url="https://pl.wikipedia.org/wiki?curid=2816205" title="Kapituła kolegiacka w Nowym Sączu">
Kapituła kolegiacka w Nowym Sączu

Kapituła kolegiacka dla diecezji tarnowskiej została utworzona przez kardynała Zbigniewa Oleśnickiego 4 października 1448 r. i osadzona w Nowym Sączu. Równocześnie podniesiono ówczesny kościół parafialny pod wezwaniem św. Małgorzaty do rangi Kolegiaty. Była to pierwsza kapituła kolegiacka w diecezji tarnowskiej (która powstała w 1786 roku). Kapituła kolegiacka w Nowym Sączu przetrwała do 1791 roku, kiedy dokonano kasacji przez zaborcze władze austriackie.
Biskup tarnowski Józef Życiński ponownie powołał do istnienia Kapitułę kolegiacką w Nowym Sączu 8 grudnia 1996 roku.
Zadaniem nowo powołanego kolegium kanoników miało być wsparcie biskupa i kapituły katedralnej. 

</doc>
<doc id="2816206" url="https://pl.wikipedia.org/wiki?curid=2816206" title="Manufaktura (centrum handlowe)">
Manufaktura (centrum handlowe)



</doc>
<doc id="2816210" url="https://pl.wikipedia.org/wiki?curid=2816210" title="(250606) Bichat">
(250606) Bichat

(250606) Bichat (2005 EL222) – planetoida z pasa głównego asteroid okrążająca Słońce w ciągu 3,82 lat w średniej odległości 2,44 j.a. Została odkryta 12 marca 2005 roku.

</doc>
<doc id="2816211" url="https://pl.wikipedia.org/wiki?curid=2816211" title="(12979) Evgalvasilʹev">
(12979) Evgalvasilʹev

(12979) Evgalvasilʹev (1978 SB8) – planetoida z pasa głównego asteroid okrążająca Słońce w ciągu 3,42 lat w średniej odległości 2,27 j.a. Została odkryta 26 sierpnia 1978 roku przez radziecką i ukraińską astronom Ludmiłę Żurawlową.

</doc>
<doc id="2816212" url="https://pl.wikipedia.org/wiki?curid=2816212" title="Układ CGS">
Układ CGS



</doc>
<doc id="2816214" url="https://pl.wikipedia.org/wiki?curid=2816214" title="Sążyca">
Sążyca

Sążyca – mieszany zasiew żyta z pszenicą, bardzo rzadko stosowany, jedynie w surowszych warunkach klimatycznych, mniej odpowiednich dla samej pszenicy.

</doc>
<doc id="2816215" url="https://pl.wikipedia.org/wiki?curid=2816215" title="Live at The Moore">
Live at The Moore

Live at The Moore - zapis koncertu amerykańskiej supergrupy Mad Season, który się odbył 29 kwietnia 1995 roku w Moore Theatre w Seattle. Album z koncertem ukazał się w formie VHS 29 sierpnia tego samego roku, nakładem wytwórni fonograficznej Columbia. 
Zapis występu objął cały materiał z jedynego albumu studyjnego, zatytułowanego "Above". Prócz tego, na koncercie zespół wykonał jeszcze cover z repertuaru Johna Lennona "I Don't Wanna Be a Soldier". Na koncercie gościnnie wraz z zespołem wystąpili Mark Lanegan, który wspomógł wokalnie Staleya w utworach "I'm Above" oraz "Long Gone Day". W tym ostatnim na saksofonie wystąpił także Eric Walton "Skerik". Produkcją albumu zajęła się Colin Stacey, przy współpracy z Brettem Eliasonem, który wyprodukował album "Above". 
Wydawnictwo zawiera dodatkowo wersję utworu "Lifeless Dead" z self-pollution ze stycznia 1995 roku, wydaną dla radia, oraz teledysk do utworu "River of Deceit". 
Był to ostatni koncert jaki dała grupa Mad Season. Następnie muzycy powrócili do swoich macierzystych zespołów - Staley do Alice in Chains, natomiast McCready do Pearl Jam. W roku 1999, grupa została oficjalnie rozwiązana. 
Barrett Martin w październiku 2012 roku udzielił wywiadu, w którym oświadczył, że 12 marca 2013 roku, na rynku ukaże się specjalny box. W jego skład wejdą zremasterowana wersja albumu "Above", zapis koncertu "Live at The Moore" w systemie dolby surround w wersji DVD, oraz nieopublikowany materiał z lat 90..
Twórcy.
Opracowano na podstawie materiału źródłowego:
Mad Season
Gościnnie
Produkcja

</doc>
<doc id="2816218" url="https://pl.wikipedia.org/wiki?curid=2816218" title="Błogosławiona Józefa">
Błogosławiona Józefa

Zobacz też:

</doc>
<doc id="2816219" url="https://pl.wikipedia.org/wiki?curid=2816219" title="Bł. Józefa">
Bł. Józefa



</doc>
<doc id="2816222" url="https://pl.wikipedia.org/wiki?curid=2816222" title="Matthew Kavukatt">
Matthew Kavukatt

Matthew Kavukatt (ur. 17 lipca 1904, zm. 9 października 1969) – indyjski biskup katolicki obrządku syromalabarskiego, arcybiskup Changanacherry, Sługa Boży Kościoła katolickiego.
Życiorys.
Był synem Chummara i Tresy Kavukattu. Rozpoczął studia w Trivandrum, które ukończył w 1927 roku. Rok spędził w domu, angażując się różne działania młodzieży parafialnej. W dniu 1 czerwca 1928 roku wstąpił do niższego seminarium duchownego w Kottayam, a następnie wstąpił do wyższego seminarium duchownego w Aluva. Otrzymał święcenia kapłańskie 21 grudnia 1935 roku. W dniu 9 listopada 1950 roku został wyświęcony na biskupa w Rzymie. 3 stycznia 1951 roku objął stanowisko biskupa archidiecezji Changanacherry. 29 lipca 1956, w związku z podniesieniem diecezji do godności archidiecezji, otrzymał tytuł arcybiskupa. Zmarł 9 października 1969 roku. Obecnie trwa jego proces beatyfikacyjny.

</doc>
<doc id="2816223" url="https://pl.wikipedia.org/wiki?curid=2816223" title="Błogosławiona Józefina">
Błogosławiona Józefina

Zobacz też:

</doc>
<doc id="2816226" url="https://pl.wikipedia.org/wiki?curid=2816226" title="Blackburn Velos">
Blackburn Velos

Blackburn T.3 Velos – brytyjski wodnosamolot pływakowy z okresu międzywojennego.
Historia.
Po rozpoczęciu produkcji seryjnej w wytwórni Blackburn Aircraft Limited samolotu torpedowego Blackburn T.2 Dart zainteresowała się nim marynarka wojenna Grecji, która zwróciła się do wytwórni o opracowanie wodnosamolotu torpedowego. 
W wytwórni, bazując na samolocie Blackburn T.2 Dart opracowano samolot, który otrzymał oznaczenie T.3 Velos, jako wodnosamolot pływakowy, przy czym istniała możliwość wymiany pływaków na podwozie kołowe. Oblot nowego samolotu odbył się w październiku 1925 roku i po niezbędnych badaniach został wprowadzony do produkcji. Zbudowano wtedy 8 samolotów tego typu dla Grecji. Ponadto na podstawie licencji rozpoczęto również produkcję tych maszyn w wytwórni samolotów w Faleron w Grecji, gdzie zbudowano 12 egzemplarzy, które otrzymały oznaczenie T.3A.
Później zbudowano jeszcze 2 samoloty w Wielkiej Brytanii z metalowymi pływakami, które zaprezentowano w państwach Ameryki Południowej z zamiarem eksportu na ten rynek, jednak nie spotkały się z zainteresowaniem. Łącznie zbudowano 22 samoloty w obu wersjach.
Służba.
Samoloty Blackburn T.3 Velos w 1926 roku zostały wprowadzone do dywizjonu obrony wybrzeża lotnictw marynarki wojennej Grecji, początkowo używano ich jako wodnosamolotów torpedowych. Maszyny służyły w lotnictwie greckim do 1936 roku. Natomiast samoloty, które pozostały w Wielkiej Brytanii, zostały użyte jedynie do pokazów.
Konstrukcja.
Samolot Blackburn T.3 Velos to jednosilnikowy dwupłat o konstrukcji mieszanej, kabina odkryta, podwozie pływakowe z możliwością zamontowania podwozia kołowego w miejsce pływaków. Napęd stanowił jeden silnik rzędowy. Uzbrojenie stanowił ruchomy karabin maszynowy obsługiwany przez obserwatora i bomby o masie 650 kg lub zamiennie jedna torpeda kal. 457 mm umieszczona pod kadłubem.

</doc>
<doc id="2816231" url="https://pl.wikipedia.org/wiki?curid=2816231" title="Egip.">
Egip.



</doc>
<doc id="2816236" url="https://pl.wikipedia.org/wiki?curid=2816236" title="Augustyn Dionizy Nézel">
Augustyn Dionizy Nézel

Augustyn Dionizy Nezel (ur. 28 września 1770 w Paryżu, zm. 2 września 1792 tamże) – błogosławiony Kościoła katolickiego.
Życiorys.
Wstąpił do seminarium duchownego w Paryżu. Był klerykiem. Podczas rewolucji francuskiej został zamordowany w dniu 2 września 1792 roku.
17 października 1926 roku został beatyfikowany w grupie 191 męczenników z Paryża przez papieża Piusa XI.

</doc>
<doc id="2816239" url="https://pl.wikipedia.org/wiki?curid=2816239" title="Anass Achahbar">
Anass Achahbar

Anass Achahbar (ur. 13 stycznia 1994 w Hadze) - holenderski piłkarz marokańskiego pochodzenia grający na pozycji napastnika. Od 2020 jest zawodnikiem Sepsi Sfântu Gheorghe.
Kariera klubowa.
Jest wychowankiem Feyenoordu. 28 sierpnia 2011 roku zadebiutował w pierwszym składzie Feyenoordu Rotterdam, gdy zastąpił Kelvina Leerdama w 81 minucie meczu z SC Heerenveen (2-2).
Pierwszego gola dla klubu trafił w meczu kwalifikacyjnym Ligi Europy ze Spartą Pragą w 93 minucie. Następnie grał w takich klubach jak: Arminia Bielefeld, PEC Zwolle, NEC Nijmegen i FC Dordrecht. W 2020 przeszedł do Sepsi Sfântu Gheorghe.
Sukcesy.
Holandia U-19

</doc>
<doc id="2816246" url="https://pl.wikipedia.org/wiki?curid=2816246" title="Blood of Angels">
Blood of Angels

Blood of Angels – szósty album studyjny duetu muzycznego Nox Arcana powstały przy współpracy z Michelle Belanger. Wydany 13 października 2006 roku przez wytwórnię Monolith Graphics. Album został nagrany w przeciągu zaledwie pięciu dni, podczas gdy zespół jednocześnie pracował nad swoim siódmym albumem "Blood of the Dragon", który został wydany następnym miesiącu.
Muzyka.
W przeciwieństwie do innych wydawnictw Nox Arcana, które są przede wszystkim instrumentalne z niewielką ilością narracji, te utwory zawierają zarówno liryczne i muzyczne treści na każdej ścieżce. William Piotrowski i Joseph Vargo są autorami i wykonawcami muzyki zawartej na albumie. Michelle Belanger napisała i wykonała elementy narracji, które opierają się na starożytnych mitach Enochiańskich opowiadających o mitycznych Aniołach Grigori, które "porzuciły niebo dla posmaku śmiertelnej miłości". Zgodnie z enochiańską legendą, Grigori (zwani też "obserwatorami") to istoty niebiańskie, które zostały strącone na ziemię za jednoczenie ze śmiertelnikami i dzielenie się z nimi swoimi tajemnicami. Motywem tego albumu był temat panelu dyskusyjnego "Blood of Angels" na Dragon*Con w 2009 roku.
Utwór tytułowy zawiera śpiewnie recytowane imiona anielskie i demoniczne z chrześcijaństwa, jak również imiona z judaizmu i Księgi Henocha: Azazel, Sariel, Koshbiel, Shamsiel, Ananel, Sethiel, Raziel i Zaquiel.

</doc>
<doc id="2816248" url="https://pl.wikipedia.org/wiki?curid=2816248" title="Frederick Hamlin">
Frederick Hamlin

Frederick George Hamlin (ur. 18 kwietnia 1881 w Barking, zm. 7 kwietnia 1951 w Surrey) – brytyjski kolarz torowy, wicemistrz olimpijski.
Kariera.
Największy sukces w karierze Frederick Hamlin osiągnął w 1908 roku, kiedy wspólnie ze swym szwagrem Thomasem Johnsonem zdobył srebrny medal w wyścigu tandemów podczas igrzysk olimpijskich w Londynie. W zawodach tych zespół brytyjski uległ jedynie Francuzom w składzie: André Auffray i Maurice Schilles. Był to jedyny medal wywalczony przez Hamlina na międzynarodowej imprezie tej rangi. Na tych samych igrzyskach wystartował również w wyścigu na 20 km, ale nie ukończył rywalizacji. Nigdy nie zdobył medalu na torowych mistrzostwach świata.

</doc>
<doc id="2816253" url="https://pl.wikipedia.org/wiki?curid=2816253" title="Waleria Sawinych">
Waleria Sawinych



</doc>
<doc id="2816254" url="https://pl.wikipedia.org/wiki?curid=2816254" title="William Isaacs">
William Isaacs

William Henry Tuckwell Isaacs (ur. 4 marca 1884 w Fulham, zm. 6 maja 1955 w Chichesterze) – brytyjski kolarz torowy, brązowy medalista olimpijski.
Kariera.
Największy sukces w karierze William Isaacs osiągnął w 1908 roku, kiedy wspólnie z Charlesem Brooksem zdobył brązowy medal w wyścigu tandemów podczas igrzysk olimpijskich w Londynie. W zawodach tych zespół brytyjski uległ jedynie Francuzom w składzie: André Auffray i Maurice Schilles oraz swym rodakom: Frederickowi Hamlinowi i Thomasowi Johnsonowi. Był to jedyny medal wywalczony przez Isaacsa na międzynarodowej imprezie tej rangi. Nigdy nie zdobył medalu na torowych mistrzostwach świata.

</doc>
<doc id="2816257" url="https://pl.wikipedia.org/wiki?curid=2816257" title="Błogosławiona Tarsylia">
Błogosławiona Tarsylia



</doc>
<doc id="2816258" url="https://pl.wikipedia.org/wiki?curid=2816258" title="Bł. Tarsylia">
Bł. Tarsylia



</doc>
<doc id="2816263" url="https://pl.wikipedia.org/wiki?curid=2816263" title="Charles Brooks (kolarz)">
Charles Brooks (kolarz)

Charles David Brooks (ur. w 1881 w West Malling, zm. 7 lutego 1937 w Leicester) – brytyjski kolarz torowy, brązowy medalista olimpijski.
Kariera.
Największy sukces w karierze Charles Brooks osiągnął w 1908 roku, kiedy wspólnie z Williamem Isaacsem zdobył brązowy medal w wyścigu tandemów podczas igrzysk olimpijskich w Londynie. W zawodach tych zespół brytyjski uległ jedynie Francuzom w składzie: André Auffray i Maurice Schilles oraz swym rodakom: Frederickowi Hamlinowi i Thomasowi Johnsonowi. Był to jedyny medal wywalczony przez Brooksa na międzynarodowej imprezie tej rangi. Na tych samych igrzyskach wystartował również w wyścigu na 20 km, ale uplasował się poza czołową dziesiątką. Nigdy nie zdobył medalu na torowych mistrzostwach świata.

</doc>
<doc id="2816265" url="https://pl.wikipedia.org/wiki?curid=2816265" title="Eutímio Guerra">
Eutímio Guerra

Eutímio Guerra (ur. 1920, zm. 1957 w Sierra Maestra) – kubański chłop, stracony za zdradę rewolucji kubańskiej przez Che Guevarę.
W książce Epizody wojny rewolucyjnej, Che Guevara opisuje egzekucję Guerry, przewodnika partyzantów, który przyznał się do zdrady, kiedy przyjął 10 tysięcy pesos od żołnierzy Batisty w zamian za informowanie i składanie donosów, między innymi podanie pozycji partyzantów Fidela Castro i przekazywanie nazwisk ludzi współpracujących z Ruchem 26 lipca. Te informacje, pozwoliły wojskom reżimu na spalenie domów należących do chłopów sprzyjających rewolucjonistom.

</doc>
<doc id="2816269" url="https://pl.wikipedia.org/wiki?curid=2816269" title="Festiwal Filmowy w Prisztinie">
Festiwal Filmowy w Prisztinie

Festiwal Filmowy w Prisztinie () – festiwal filmowy odbywający się w Prisztinie, w Kosowie od 2009 roku.
Festiwal odbywa się corocznie, na przełomie września i października i ma na celu promocję kultury Kosowa, a także krajów Półwyspu Bałkańskiego. Inspiracją dla twórców festiwalu stał się podobny festiwal, organizowany w Sarajewie. Projekt festiwalu opracowała Vjosa Berisha, Orhan Kerkezi, Fatos Berisha i Faton Hasimja. Funkcję dyrektora artystycznego festiwalu objęła Vjosa Berisha. W pierwszej jego edycji, gościem honorowym festiwalu była aktorka Vanessa Redgrave. Filmy nagradzano początkowo w siedmiu kategoriach, obecnie w dziewięciu. Nagrodą główną festiwalu jest statuetka Złotej Bogini. Figurka przyznawana zwycięzcy nawiązuje do symbolu Prisztiny – terakotowej figurki z neolitu, odnalezionej w 1960, w czasie prac archeologicznych w Kosowie.
Pięcioosobowe jury obraduje pod kierunkiem reżysera Isy Qosji. Pokazom filmowym towarzyszą workshopy dla bałkańskich filmowców.

</doc>
<doc id="2816276" url="https://pl.wikipedia.org/wiki?curid=2816276" title="Fernando Gamboa">
Fernando Gamboa

Fernando Andrés Gamboa (ur. 28 października 1970 w Marcos Juárez) – argentyński piłkarz, grający podczas kariery na pozycji obrońcy.
Kariera klubowa.
Fernando Gamboa rozpoczął karierę w Newell’s Old Boys Rosario w 1988. Z Newell’s Old Boys dwukrotnie zdobył mistrzostwo Argentyny w 1990 i Clausura 1992. Latem 1993 przeszedł do stołecznego River Plate. Chociaż Gamboa rozegrał tylko 12 spotkań w lidze, zdobył z River kolejne w swojej karierze mistrzostwo Argentyny – Apertura 1994. Po jednym sezonie odszedł do innego słynnego klubu z Buenos Aires – Boca Juniors. Latem 1996 trafił do hiszpańskiego Realu Oviedo.
W hiszpańskiej ekstraklasie zadebiutował 1 września 1996 w przegranym 2-4 meczu z Barceloną. Ostatni raz w barwach Oviedo wystąpił 25 maja 1998 przegranym 1-3 meczu barażowym z UD Las Palmas. Gamboa przeżył w tym meczu prawdziwą huśtawke nastrojów. W 20 min. strzelił bramkę dla Oviedo, która w ogólnym rozrachunku zadecydowała o utrzymaniu Oviedo w Primera División. W 29 min. strzelając bramkę samobójczą wyrównał wynik meczu. W 48 min. został ukarany żółtą kartką, a w 90 min. wyleciał z boiska. W lidze hiszpańskiej rozegrał 69 meczów, w których zdobył 2 bramki.
Latem 1999 Gamboa powrócił do Argentyny, gdzie ponownie został zawodnikiem Newell’s Old Boys. Aperture 2000 i 2001 spędził w Chacaricie Juniors, a wiosnę 2001 w chilijskim Colo-Colo. Zimą 2002 powrócił do Europy zostając zawodnikiem szwajcarskiego Grasshoppers. Z klubem z Zurychu zdobył mistrzostwo Szwajcarii w 2003. Latem 2004 powrócił do Argentyny, gdzie rok później zakończył karierę w stołecznym Argentinos Juniors.
Kariera reprezentacyjna.
W reprezentacji Argentyny Gamboa zadebiutował 20 lutego 1991 w wygranym 2-0 towarzyskim meczu z Węgrami. W tym samym roku wystąpił w turnieju Copa América, który Argentyna wygrała. Na turnieju w Chile Gamboa wystąpił w dwóch meczach z Paragwajem i Peru, który był jego ostatnim meczem w reprezentacji. Ogółem w barwach "albicelestes" wystąpił w 7 meczach.
Kariera trenerska.
Zaraz po zakończeniu kariery piłkarskiej Gamboa został trenerem. W 2008 prowadził Newell’s Old Boys. W 2009-2010 trenował Chacaritę Juniors oraz równocześnie pełnił funkcję asystenta selekcjonera reprezentacji Argentyny Diego Maradony. W latach 2010-2011 trenował drugoligowy CA Colón.

</doc>
<doc id="2816277" url="https://pl.wikipedia.org/wiki?curid=2816277" title="Witold Sylwanowicz">
Witold Sylwanowicz

Witold Sylwanowicz (ur. 24 września 1901 w Olechnowiczach, zm. 17 października 1975 w Warszawie) – polski naukowiec, anatom i antropolog, uczeń Michała Reichera, nauczyciel akademicki, wykładowca Uniwersytetu Stefana Batorego, Uniwersytetu Mikołaja Kopernika, Akademii Lekarskiej w Gdańsku i Akademii Medycznej w Warszawie.
Życiorys.
Dzieciństwo i młodość.
Witold Sylwanowicz urodził się 24 września 1901 roku w Olechnowiczach w powiecie wilejskim, w wielodzietnej rodzinie Adama (zm. 1937) – urzędnika kolejowego i Pelagii z Maciusowiczów – nauczycielki. Uczęszczał do gimnazjum w Mińsku. W 1914 roku, po wybuchu I wojny światowej, wraz z całą rodziną został ewakuowany do Kurska, gdzie w 1918 roku złożył egzamin maturalny. Rok później rozpoczął studia medyczne w Moskwie. W 1920 roku został wysłany przez władze do Kurska, gdzie brał udział w zwalczaniu epidemii duru brzusznego. W 1921 roku powrócił z rodziną do Polski i osiadł w Wilnie. Ponownie podjął studia medyczne na Uniwersytecie Stefana Batorego. W okresie studiów pracował, początkowo jako wolontariusz, w Zakładzie Anatomii Prawidłowej kierowanym przez profesora Michała Reichera, był również prezesem Koła Medyków USB i członkiem Bratniej Pomocy. Działał także w studenckiej organizacji turystycznej „Włóczęga”, Akademickim Związku Morskim i innych organizacjach studenckich. Studia ukończył w 1926 roku, trzy lata później (po przerwie wynikłej z leczenia gruźlicy) uzyskując tytuł doktora wszechnauk lekarskich.
Praca w Wilnie i okres wojenny.
W 1929 roku został starszym asystentem, a następnie adiunktem Zakładu Anatomii Prawidłowej. Wykładał także na Wydziale Matematyczno-Przyrodniczym oraz Wydziale Sztuk Pięknych. Równocześnie pracował jako lekarz szkolny w Wilnie. Brał udział w zjazdach Polskiego Towarzystwa Anatomicznego w latach 1929, 1931 oraz 1933. W 1931 roku uczestniczył w badaniach i pracach konserwacyjnych szczątków króla Aleksandra Jagiellończyka oraz Elżbiety Habsburżanki i Barbary Radziwiłłówny – żon króla Zygmunta Augusta. Wyniki tych prac przedstawił na I Zjeździe Polskich Antropologów w Poznaniu w 1933 roku. W 1934 roku uczestniczył w przeprowadzce Zakładu Anatomii Prawidłowej do nowego budynku i jego ponownej organizacji. Działał społecznie: był między innymi współzałożycielem wileńskiego Towarzystwa Pedagogicznego „Promień”. Wygłaszał odczyty i pogadanki popularyzatorskie w Polskim Radiu. Na przełomie 1938 i 1939 roku odbył staż naukowy w Berlinie, jako stypendysta Funduszu Kultury Narodowej.
W grudniu 1939 roku, po likwidacji przez władze litewskie Uniwersytetu Stefana Batorego, pracował przez pewien czas jako lekarz szkolny, utrzymywał się także z naprawy obuwia. Opiekował się również mieniem uniwersyteckim w Collegium Czartoryskich. Od 1940 roku był asystentem przeniesionego z Kowna Zakładu Anatomii Uniwersytetu Witolda Wielkiego. Po wkroczeniu do Wilna wojsk niemieckich i zamknięciu uniwersytetu, pracował jako lekarz wiejski, w latach 1942–1943 także lekarz wileńskich szkół powszechnych. Od 1940 roku brał udział w tajnym nauczaniu w ramach konspiracyjnych studiów zorganizowanych przez byłych wykładowców Uniwersytetu Stefana Batorego z profesorem Reicherem jako dziekanem Tajnego Wydziału Lekarskiego. We wrześniu 1943 roku został aresztowany przez gestapo i osadzony w charakterze zakładnika w obozie ciężkich robót w Prowieniszkach, skąd po niemal miesiącu wykupiła go rodzina. Powrócił do pracy lekarza wiejskiego, udzielając także pomocy lekarskiej działającym w okolicy Wilna oddziałom partyzanckim Armii Krajowej.
Działalność powojenna.
Po zakończeniu wojny został, w lipcu 1945 roku, ekspatriowany z Wileńszczyzny. Przyjechał do Torunia, gdzie współtworzył Zakład Anatomii Uniwersytetu Mikołaja Kopernika. W 1947 roku uzyskał habilitację, pod kierunkiem profesora Reichera, a następnie został powołany na stanowisko kierownika Katedry Anatomii Topograficznej Akademii Lekarskiej w Gdańsku. W 1948 roku został także kierownikiem tworzonego Oddziału Stomatologicznego i uzyskał tytuł profesora nadzwyczajnego. W Gdańsku pracował do 1950 roku, gdy został przeniesiony do Warszawy, obejmując stanowisko kierownika Katedry Anatomii Prawidłowej i Topograficznej tamtejszej Akademii Medycznej, wakujące od śmierci profesora Romana Poplewskiego.
Odbudował i zreorganizował powierzoną mu Katedrę, powiększył liczbę sal prosektoryjnych, unowocześnił wyposażenie, wprowadził nowe elementy programu nauczania studentów, zajmując się jednocześnie działalnością naukową. W latach 1953–1959 pełnił również funkcję dziekana Wydziału Lekarskiego, później był członkiem Senatu uczelni. Prowadził także wykłady popularyzatorskie w Towarzystwie Wiedzy Powszechnej. W latach 1951–1954 był prezesem Polskiego Towarzystwa Anatomicznego, pełnił przez wiele lat funkcje prezesa oddziału warszawskiego, w 1971 roku został zaś członkiem honorowym. Uczestniczył w aktualizacji podręcznika anatomii autorstwa profesorów Reichera i Bochenka jako redaktor tomu IV. W 1966 roku uzyskał tytuł profesora zwyczajnego. Był promotorem 14 doktoratów i opiekunem czterech habilitacji, autorem kilkudziesięciu prac naukowych, podręczników i atlasów anatomicznych. Był członkiem Komitetu Antropologicznego Polskiej Akademii Umiejętności oraz Komitetu Morfologicznego Polskiej Akademii Nauk, Rady Naukowej przy Ministrze Zdrowia i Rady Szkolnictwa Wyższego oraz kolegium redakcyjnego „Folia Morphologica”. Został odznaczony między innymi krzyżami Kawalerskim i Oficerskim Orderu Odrodzenia Polski oraz Medalem 10-lecia Polski Ludowej. Zmarł 17 października 1975 roku w Warszawie i został pochowany na cmentarzu Powązkowskim w Warszawie (kwatera 154a, rząd 2, grób 3).
Rodzina.
Od 1923 roku był żonaty z Felicją z Rudziszów, mieli dwoje dzieci: córkę Krystynę (lekarkę, wyszła za mąż za Wacława Dziewulskiego, syna profesora Władysława Dziewulskiego) oraz syna Krzysztofa, inżyniera.

</doc>
<doc id="2816278" url="https://pl.wikipedia.org/wiki?curid=2816278" title="Fernando Andrés Gamboa">
Fernando Andrés Gamboa



</doc>
<doc id="2816280" url="https://pl.wikipedia.org/wiki?curid=2816280" title="Joseph Werbrouck">
Joseph Werbrouck

Joseph Werbrouck (ur. 10 stycznia 1882, zm. 3 czerwca 1974) – belgijski kolarz torowy, brązowy medalista olimpijski.
Kariera.
Największy sukces w karierze Joseph Werbrouck osiągnął w 1908 roku, kiedy zdobył brązowy medal w wyścigu na 20 km podczas igrzysk olimpijskich w Londynie. W zawodach tych wyprzedzili go jedynie dwaj Brytyjczycy: Clarence Kingsbury oraz Benjamin Jones. Był to jedyny medal wywalczony przez Werbroucka na międzynarodowej imprezie tej rangi. Na tych samych igrzyskach wystartował również w sprincie indywidualnym, ale nie ukończył rywalizacji. W 1910 roku przeszedł na zawodowstwo. Nigdy nie zdobył medalu na torowych mistrzostwach świata.

</doc>
<doc id="2816283" url="https://pl.wikipedia.org/wiki?curid=2816283" title="János Tóth">
János Tóth

János Tóth (ur. 15 kwietnia 1978 w Nyíregyházu) – węgierski lekkoatleta, chodziarz.
29. zawodnik pucharu świata w chodzie na 20 kilometrów (2002).
Rok później w pucharze Europy w chodzie był 11. na dystansie 50 kilometrów.
Podczas igrzysk olimpijskich w Atenach (2004) zajął 41. miejsce (ostatnie wśród zawodników, którzy ukończyli chód) w chodzie na 50 kilometrów z czasem 4:29:33. 
Medalista mistrzostw Węgier na różnych dystansach (w tym złoto na 50 kilometrów w 2005).

</doc>
<doc id="2816286" url="https://pl.wikipedia.org/wiki?curid=2816286" title="Kazimierz Underko">
Kazimierz Underko

Kazimierz Underko (ur. w Kamieńcu Podolskim, zm. 20 października 1977 w Warszawie) – generał brygady LWP.
Życiorys.
Ukończył polską szkołę podstawową w Kamieńcu i polskie technikum w Kijowie i został technikiem-konstruktorem. Od 1929 członek Komsomołu, a od 1935 Wszechzwiązkowej Komunistycznej Partii (bolszewików). W 1935 wstąpił do Armii Czerwonej jako oficer techniczny. Od 1937 wykładał gospodarkę rolną w technikum rolniczym w Kamieńcu. Wiosną 1943 skierowany do służby w Polskich Siłach Zbrojnych w ZSRR, do obozu w Sielcach nad Oką. Od maja 1943 zastępca dowódcy plutonu parkowego, następnie zastępca dowódcy i dowódca kompanii samochodowej w 1 DP. im. T. Kościuszki. Brał udział w walkach pod Dęblinem, Pragą, następnie w wyzwalaniu Warszawy w styczniu 1945, w przełamaniu Wału Pomorskiego, forsowaniu Odry i zdobywaniu Berlina. W grudniu 1945 został szefem służby samochodowej 1 DP, od marca 1946 w stopniu majora. W kwietniu 1947 został dowódcą 1 pułku samochodowego w GO „Wisła”. Od marca 1948 kierował wydziałem w Departamencie Służby Samochodowej MON. We wrześniu 1949 zmienił obywatelstwo z sowieckiego na polskie. Od kwietnia 1950 komendant Oficerskiej Szkoły Samochodowej w Pile, od stycznia 1952 szef wydziału w Szefostwie Służby Samochodowej, a od stycznia 1954 zastępca szefa Służby Samochodowej. W kwietniu 1956 został szefem Zarządu Technicznego w Sztabie Generalnym WP. W lipcu 1956 mianowany generałem brygady. Od listopada 1957 dyrektor Centralnego Zarządu Inżynierii Ministerstwa Handlu Zagranicznego. W lipcu 1964 został attaché handlowym - radcą ds. inżynierii w Biurze Radcy Handlowego w Moskwie (do 30 XI 1971). W maju 1972 pożegnany przez wiceministra obrony narodowej gen. dyw. Józefa Urbanowicza i przeniesiony do rezerwy. Pochowany na cmentarzu Powązki Wojskowe w Warszawie (kwatera IIB7-1-2). 
Życie prywatne.
Urodził się w rodzinie polskiej. Był synem Kazimierza (1879-1961), robotnika i Julii z domu Blumfeld (1890-1961). Mieszkał w Warszawie. Od 1946 był żonaty z Romualdą Jadwigą z domu Kozaryn-Okulicz, fotografem, z którą rozwiódł się w 1964. Miał dwie córki.

</doc>
<doc id="2816288" url="https://pl.wikipedia.org/wiki?curid=2816288" title="Tescoma Zlín">
Tescoma Zlín



</doc>
<doc id="2816290" url="https://pl.wikipedia.org/wiki?curid=2816290" title="Grand Prix Stanów Zjednoczonych 2012">
Grand Prix Stanów Zjednoczonych 2012

Grand Prix Stanów Zjednoczonych 2012 (oficjalnie 2012 Formula 1 United States Grand Prix) – dziewiętnasta runda Mistrzostw Świata Formuły 1 w sezonie 2012.
Wyniki.
Sesje treningowe.
Źródło: Wyprzedź Mnie!
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Klasyfikacja po wyścigu.
Źródło: Wyprzedź Mnie!

</doc>
<doc id="2816291" url="https://pl.wikipedia.org/wiki?curid=2816291" title="2012 Formula 1 United States Grand Prix">
2012 Formula 1 United States Grand Prix



</doc>
<doc id="2816293" url="https://pl.wikipedia.org/wiki?curid=2816293" title="Halina Młynkowa">
Halina Młynkowa



</doc>
<doc id="2816298" url="https://pl.wikipedia.org/wiki?curid=2816298" title="Tamara Bunke">
Tamara Bunke

Haydée Tamara Bunke Bider (ur. 19 listopada 1937 w Buenos Aires, zm. 31 sierpnia 1967 w Vado del Yeso) – argentyńska komunistka, bliska współpracowniczka Che Guevary z czasów jego walk w Boliwii.
Życiorys.
Jej rodzice byli niemieckimi komunistami. W 1935 roku wyemigrowali do Argentyny z powodu nazistowskich represji wobec partii lewicowych. W 1952 roku wrócili do NRD. Wstąpiła wtedy do FDJ, a następnie do SED. Studiowała na uniwersytecie w Berlinie. W 1960 roku poznała Che Guevarę w trakcie jego wizyty we wschodnich Niemczech. W 1961 roku przybyła na Kubę i otrzymała pracę w Ministerstwie Oświaty. W 1962 roku brała udział w partyzantce na terenie Nikaragui. W listopadzie 1964 roku przybyła do Boliwii i wstąpiła na wydział farmacji uniwersytetu w La Paz. Odegrała poważną rolę w organizowaniu siatki partyzanckiej na terenie Boliwii. Od marca 1967 roku służyła w oddziale Guevary, następnie w grupie Joaquina. W ostatnich tygodniach walk cierpiała na silną depresję psychiczną.
Śmierć.
O 17:20, kolumna partyzancka, dowodzona przez Joaquina, w której służyła Tamara, została zaatakowana podczas przekraczania Rio Grande w Vado del Yeso. Tania została postrzelona w ramię i w płuca. Jej ciało zostało wyłowione z rzeki przez boliwijskich żołnierzy. 6 września, zwłoki Tani i pozostały poległych zostały pokazane prezydentowi Boliwii, Barrientosowi. Początkowo chciał pochować zwłoki partyzantów w nieznanym nikomu miejscu, jednak miejscowe kobiety chciały, aby Tania miała chrześcijański pogrzeb.
Po jej śmierci, Fidel Castro ogłosił ją "bohaterką" rewolucji kubańskiej.

</doc>
<doc id="2816306" url="https://pl.wikipedia.org/wiki?curid=2816306" title="Medal „Obrońcy Ojczyzny”">
Medal „Obrońcy Ojczyzny”

Medal „Obrońcy Ojczyzny” () – ukraińskie odznaczenie państwowe nadawane weteranom za udział w wyzwoleniu Ukrainy spod okupacji państw Osi.
Historia.
Odznaczenie zostało ustanowione ukazem prezydenta Ukrainy nr 1299/99 z dnia 8 października 1999 roku dla nagrodzenia osób uczestniczących w wyzwolenia Ukrainy spod okupacji państw Osi w końcowych latach II wojny światowej w 55. rocznicę zwycięstwa nad nazistowskimi Niemcami.
30 stycznia 2015 roku prezydent Ukrainy Petro Poroszenko podpisał ukaz nr 41/2015, zatwierdzający nowe rozporządzenie dotyczące medalu „Obrońcy Ojczyzny” i jego wyglądu. Została zmieniona forma wstążki z wiązanej na modłę rosyjską na pięciokątnej zawieszce, na prostą, zgodną z nowym systemem odznaczeń Ukrainy, na prostokątnej zawieszce. Zmieniono również barwy wstążki, usuwając z niej barwy rosyjskiego wstążki św. Jerzego, kojarzącej się z prorosyjskimi separatystami. Ukaz z 1999 został uznany za nieobowiązujący.
Medal posiada jeden stopień.
Zasady nadawania.
Medal nadawany jest osobom, które w latach 1941–1945 wykazały się osobistym męstwem i odwagą, uczestnicząc w wyzwoleniu Ukrainy spod okupacji państw Osi, przyczyniły się do wzmocnienia i ochrony bezpieczeństwa Ukrainy.
Medal nadawany może być obywatelom Ukrainy jak również cudzoziemcom. Medal obywatelom Ukrainy nadaje prezydent na wniosek szefów centralnych organów administracji, dowódców jednostek wojskowych, premiera Republiki Autonomicznej Krymu oraz władz obwodów i miast wydzielonych Kijowa oraz Sewastopola. Wnioski o nadanie medalu cudzoziemcom sporządza Minister Spraw Zagranicznych.
Medal może być przyznany pośmiertnie.
Opis odznaki.
Odznaką medalu jest okrągły medal o średnicy 32 mm wykonany ze mosiądzu.
Na awersie medalu w środkowej części znajduje się tarcza na której znajduje się rysunek z konturami granic Ukrainy i napisem "УКРАЇНА" (pol. Ukraina). Tarcza nałożona jest na miecz skierowany ostrzem do góry po skosie. W dolnej części widoczna jest rękojeść a w górnej część ostrza. Wzdłuż krawędzi w górnej części medalu jest napis "ЗАХИСНИКУ ВІТЧИЗНИ" (pol. Obrońca Ojczyzny), a w dolnej gałązki z liści laurowych. 
Na rewersie medalu znajduje się gałązka z liści laurowych.
Do 2015 medal zawieszony był na pięciokątnej blaszce owiniętej wstążką o szer. 24 mm w kolorze ciemnoniebieskim, po bokach wąskie paski koloru żółtego a w środku szeroki pasek w barwach rosyjskiego orderu św. Jerzego. Baretka medalu miała rozmiar 12 na 24 mm.
Od 30 stycznia 2015 medal zawieszony jest na prostokątnej zawieszce o wysokości 42 mm i szerokości 28 mm, u dołu zakończonej klamrą o szerokości 30 mm i wysokości 2 mm. Wstążka z mory, o szerokości 28 mm, jest koloru niebieskiego, z 2 paskami koloru żółtego o szerokości 2 mm, znajdującymi się 2 mm od krawędzi i sąsiadującymi z nimi 2 paskami koloru szarego o szerokości 5 mm. Baretka medalu ma rozmiar 12 na 28 mm. Sam medal pozostał niezmieniony. 

</doc>
<doc id="2816307" url="https://pl.wikipedia.org/wiki?curid=2816307" title="Kolumna (film)">
Kolumna (film)

Kolumna – kosowski film fabularny z roku 2012 w reżyserii Ujkana Hysaja.
Opis fabuły.
W czasie wojny w Kosowie 1999 roku rodzina Adema musi uciekać. Zostają zatrzymani na przejściu granicznym przez serbski oddział paramilitarny. Adem nie ma pieniędzy, aby wykupić obu chłopców i musi podjąć decyzję - czy skazać na śmierć własnego syna czy też bratanka.
Premiera filmu odbyła się na Festiwalu Filmowym w Prisztinie.

</doc>
<doc id="2816311" url="https://pl.wikipedia.org/wiki?curid=2816311" title="Władca dusz">
Władca dusz

Władca dusz (ang. "Rumpelstiltskin") – amerykański horror z 1995 roku w reżyserii Marka Jonesa. Wyprodukowany przez Spelling Films.
Opis fabuły.
Shelley (Kim Johnson Ulrich) kupuje figurkę, o której krąży legenda, że ma niezwykłą moc. Wypowiadając swoje życzenie, nieświadoma zagrożenia kobieta budzi Rumpelstiltskina. Zły karzeł spełnia jedno jej życzenie. Przychodzi jednak czas zapłaty - Shelley musi oddać mu swojego synka.
Obsada.
i inni

</doc>
<doc id="2816312" url="https://pl.wikipedia.org/wiki?curid=2816312" title="Instytut Ekumenizmu i Badań nad Integracją Uniwersytetu Opolskiego">
Instytut Ekumenizmu i Badań nad Integracją Uniwersytetu Opolskiego

Instytut Ekumenizmu i Badań nad Integracją Uniwersytetu Opolskiego (IEBI UO) - jednostka dydaktyczno-naukowa należąca do struktur Wydziału Teologicznego Uniwersytetu Opolskiego. Dzieli się na 5 katedr. Prowadzi działalność dydaktyczną i badawczą związaną z teologicznymi podstawami ekumenizmu, lokalnymi i globalnymi konfesyjnymi zagadnieniami dotyczącym jedności chrześcijan, dialogiem międzyreligijnym, dogmatami jako problemem ekumenicznym, teologią prawosławną i dialogiem prawosławno-rzymskokatolickim, teologią protestancką i dialogiem luterańsko-rzymskokatolickim, transformacjami ruchów społecznych, etyką i polityką Unii Europejskiej, procesami integracyjnymi we współczesnej Europie, związkiem dialogu ekumenicznego z procesem unijnym. Siedzibą instytutu jest gmach, położony przy ulicy Drzymały 1a w Opolu. 
Adres.
Instytut Ekumenizmu i Badań nad Integracją
Uniwersytetu Opolskiego 
ul. Drzymały 1a 
45-342 Opole

</doc>
<doc id="2816313" url="https://pl.wikipedia.org/wiki?curid=2816313" title="Prąd Wiatrów Wschodnich">
Prąd Wiatrów Wschodnich

Prąd Wiatrów Wschodnich, Antarktyczny Prąd Wsteczny (dawniej: "Dryf Wiatrów Wschodnich") – zimny prąd morski, płynący wzdłuż wybrzeży Antarktydy, w obrębie Oceanu Południowego.
Prąd Wiatrów Wschodnich opasuje cały kontynent, choć osłabia go przeszkoda w postaci Półwyspu Antarktycznego. Płynie on przeciwnie do Antarktycznego Prądu Okołobiegunowego, od którego jest dużo słabszy. Prąd Wiatrów Wschodnich transportuje zimą (w pobliżu południka zerowego) do 11 milionów m3 wody na sekundę (11 Sv); latem jest słabszy. Jego natężenie jest silnie zależne od pory roku, jako że lód morski w Antarktyce znacznie powiększa swój zasięg zimą.

</doc>
<doc id="2816317" url="https://pl.wikipedia.org/wiki?curid=2816317" title="Instytut Liturgiki, Muzyki i Sztuki Sakralnej Uniwersytetu Opolskiego">
Instytut Liturgiki, Muzyki i Sztuki Sakralnej Uniwersytetu Opolskiego

Instytut Liturgiki, Muzyki i Sztuki Sakralnej Uniwersytetu Opolskiego (ILMSS UO) - jednostka dydaktyczno-naukowa należąca do struktur Wydziału Teologicznego Uniwersytetu Opolskiego. Dzieli się na 4 katedry. Prowadzi działalność dydaktyczną i badawczą związaną z teologiczno-pastoralnymi treściami liturgii, rozwojem form liturgii rzymskiej i ich wpływem na kulturę w Polsce, dziejami kultu świętych, reformą liturgii, obrzędowością liturgiczną i rodzinną, wychowaniem liturgicznym, teologią słowa Bożego, współczesnymi formami przekazu wiary, biblijnym przekazem wiary, dziejami kaznodziejstwa, homilią w liturgii, rzeźbą gotycką na Śląsku, złotnictwem nyskie w XVII i XVIII wieku, dokumentacją naukową zabytków sakralnych w diecezji gliwickiej i opolskiej, ochroną zabytków sakralnych, dziejami muzyki kościelnej na Śląsku, dokumentacja zbiorów muzyki dawnej, organoznawstwem, rozwojem współczesnej muzyki kościelnej. Siedzibą instytutu jest gmach, położony przy ulicy Drzymały 1a w Opolu. 
Adres.
Instytut Liturgiki, Muzyki i Sztuki Sakralnej
Uniwersytetu Opolskiego 
ul. Drzymały 1a 
45-342 Opole

</doc>
<doc id="2816321" url="https://pl.wikipedia.org/wiki?curid=2816321" title="Patch cord">
Patch cord



</doc>
<doc id="2816323" url="https://pl.wikipedia.org/wiki?curid=2816323" title="Instytut Nauk o Rodzinie Uniwersytetu Opolskiego">
Instytut Nauk o Rodzinie Uniwersytetu Opolskiego

Instytut Nauk o Rodzinie Uniwersytetu Opolskiego – jednostka dydaktyczno-naukowa należąca do struktur Wydziału Teologicznego Uniwersytetu Opolskiego. Dzieli się na 5 katedr. Prowadzi działalność dydaktyczną i badawczą związaną z dialogiem ekumenicznym wobec współczesnych konfliktów konfesyjno-religijnych, dialogiem interkulturowym na rzecz obrony praw mniejszości narodowo-etnicznych, podstawami rozwiązywania konfliktów natury społeczno-religijnej. Siedzibą instytutu jest gmach, położony przy ulicy Drzymały 1a w Opolu. 
Adres.
Instytut Nauk o Rodzinie &lt;br&gt;
Uniwersytetu Opolskiego &lt;br&gt;
ul. Drzymały 1a &lt;br&gt;
45-342 Opole

</doc>
<doc id="2816327" url="https://pl.wikipedia.org/wiki?curid=2816327" title="Szermierka na Letnich Igrzyskach Olimpijskich 1912 – szpada indywidualnie mężczyzn">
Szermierka na Letnich Igrzyskach Olimpijskich 1912 – szpada indywidualnie mężczyzn

Indywidualny turniej szpadzistów był jedną z pięciu konkurencji szermierskich rozgrywanych podczas V Letnich Igrzysk Olimpijskich w Sztokholmie w 1912 roku. Zawody odbyły się w dniach 11–13 lipca 1912 r. w Östermalm Sporting Grounds. Złoty medal zdobył Belg Paul Anspach.
Turniej odbył się bez udziału najlepszych szpadzistów z Francji i Włoch. Pierwsi zbojkotowali turniej szpadzistów, jak i wszystkie konkurencje w tej dyscyplinie, drudzy zaś odmówili udziału z powodu odrzucenia przez Międzynarodową Federację Szermierczą włoskiego projektu przedłużenia szpady do 94 cm.
Wyniki.
Eliminacje.
Pojedynki eliminacyjne rozegrano 11-12 lipca. Awans do ćwierćfinałów uzyskiwało po trzech najlepszych zawodników z każdej grupy.
Ćwierćfinały.
Ćwierćfinały rozegrano 12 lipca. Trzech najlepszych z każdej grupy awansowało do półfinałów.
Półfinały.
Półfinały rozegrano 13 lipca. Dwóch najlepszych z każdej grupy awansowało do finału.
Finał.
Finał został rozegrany 13 lipca. Złoty medal zdobył reprezentant Belgii Paul Anspach.

</doc>
<doc id="2816328" url="https://pl.wikipedia.org/wiki?curid=2816328" title="Biały precypitat rtęciowy">
Biały precypitat rtęciowy



</doc>
<doc id="2816330" url="https://pl.wikipedia.org/wiki?curid=2816330" title="Precypitat nietopliwy">
Precypitat nietopliwy



</doc>
<doc id="2816337" url="https://pl.wikipedia.org/wiki?curid=2816337" title="Leonard Olejnik">
Leonard Olejnik

Leonard Olejnik (ur. 1 listopada 1905 w Koźlu, zm. 16 listopada 1982 w Opolu) – polski działacz sportowy, fotograf, adwokat. Pierwszy prezes Odry Opole.
Życiorys.
Leonard Olejnik urodził się w Koźlu (obecnie dzielnica Kędzierzyna-Koźla). Ukończył prawo na Uniwersytet im. Adama Mickiewicza w Poznaniu w 1931 roku. Podczas studiów w 1926 r. został przyjęty do Korporacji Akademickiej Magna-Polonia. Po odbyciu aplikacji pracował w Prokuraturze Generalnej R.P. w Poznaniu. Leonard Olejnik poza pracą zawodową interesował się również fotografią. 
W 1937 roku, został członkiem Towarzystwa Miłośników Fotografii w Poznaniu, co dało mu możliwość wystawiania swoich prac na różnych wystawach. W 1939 roku, przeprowadził się wraz z rodziną do Krakowa, gdzie został aresztowany przez gestapo i spędził kilka miesięcy na Montepulich. 
W marcu 1945 roku, przyjechał do Opola, gdzie pracował przy tworzeniu administracji w Zarządzie Miejskim i Starostwie Powiatowym w Opolu. W tym samym roku Leonard Olejnik założył klub sportowy OKS Odra Opole, który został powołany dnia 16 czerwca 1945 roku, a Leonard Olejnik został pierwszym prezesem klubu. 
W 1952 roku, zorganizował pierwszy Zespół Adwokacki w Opolu. Wraz ze Stanisławem Boberem współtworzył Stowarzyszenie Miłośników Fotografii w Opolu, którego został pierwszym prezesem w 1946 roku. Jego doświadczenie w Poznaniu było istotne dla dalszego rozwoju tej organizacji. 
W 1951 roku, został przyjęty do Związku Polskich Artystów Fotografików. Prezentowane wystawy fotograficzne były efektem dalekich wojaży do Afryki, Chin, Indii czy Meksyku. Miał kilkanaście wystaw indywidualnych w kraju i za granicą m.in. w Poczdamie, Warszawie, Opolu, Nysie. Za swoją aktywną działalność otrzymał wiele nagród i wyróżnień, był laureatem nagrody wojewódzkiej miasta Opola. 
Został odznaczony Krzyżem Kawalerskim Orderu Odrodzenia Polski. Zmarł 16 listopada 1982 roku w Opolu, w wieku 77 lat.

</doc>
<doc id="2816341" url="https://pl.wikipedia.org/wiki?curid=2816341" title="Karjala Cup 2012">
Karjala Cup 2012

18. edycja turnieju Karjala Cup została rozegrana w dniach 7-10 listopada 2012 roku. Wzięło w nim udział cztery reprezentacje: Czech, Szwecji, Finlandii i Rosji. Każdy zespół rozegrał po trzy spotkania, a łącznie odbyło się sześć spotkań. Pięć spotkań odbyło się w hali HK Arena w Turku, jeden mecz rozegrano się w czeskim Libercu w hali Tipsport Arena. Zwycięzcą turnieju została reprezentacja Czech.
Turniej był pierwszym, zaliczanym do klasyfikacji Euro Hockey Tour w sezonie 2012/2013.
Klasyfikacja.
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Nagrody.
Dyrektoriat turnieju wybrał trójkę najlepszych zawodników, po jednej na każdej pozycji:
Drużyna Gwiazd wybrana przez media:

</doc>
<doc id="2816352" url="https://pl.wikipedia.org/wiki?curid=2816352" title="Dzień puszczyka">
Dzień puszczyka

Dzień puszczyka () – francusko-włoski film z 1968 roku w reżyserii Damiano Damiani na podst. powieści Leonardo Sciascia pod tym samym tytułem. 

</doc>
<doc id="2816353" url="https://pl.wikipedia.org/wiki?curid=2816353" title="Roman Stankiewicz">
Roman Stankiewicz



</doc>
<doc id="2816358" url="https://pl.wikipedia.org/wiki?curid=2816358" title="Euro Hockey Tour 2012/2013">
Euro Hockey Tour 2012/2013

Euro Hockey Tour 2012/2013 była 17. edycją turnieju Euro Hockey Tour. Rywalizowały w niej jak co roku reprezentacje: Rosji, Czech, Szwecji oraz Finlandii. Cykl rozpoczął się 7 listopada 2012 turniejem Karjala Cup, a zakończył się 28 kwietnia 2013 turniejem Kajotbet Hockey Games.
Turnieje.
Karjala Cup.
Mecze turnieju o Puchar Karjala odbyły się od 7 do 10 listopada 2012 roku. Turniej odbył się w Finlandii, w hali HK Arena w Turku, jeden mecz odbył się w czeskim Libercu w hali Tipsport Arena rozegrano spotkanie pomiędzy Szwecją i Czechami. Zwycięzcą turnieju została Czechy.
Channel One Cup.
Mecze turnieju o Puchar Pierwszego Programu odbyły się od 13 do 16 grudnia 2012 roku. Turniej odbył się w Rosji, w hali Megasport Arena w Moskwie, jeden mecz odbył się w fińskich Helsinkach, gdzie w hali Hartwall Arena rozegrano spotkanie pomiędzy Finlandią i Czechami. Zwycięzcą turnieju została Rosja.
Oddset Hockey Games.
Mecze turnieju Oddset Hockey Games odbyły się od 7 do 10 lutego 2013 roku. Turniej rozegrano w Szwecji, w hali Malmö Arena w Malmö, jeden mecz odbył się w Rosji, w Pałacu Lodowym w Petersburgu, gdzie zorganizowano spotkanie pomiędzy Rosją i Finlandią. Zwycięzcą turnieju została Finlandia.
Kajotbet Hockey Games.
Mecze turnieju Czech Hockey Games odbyły się od 25 do 28 kwietnia 2013 roku. Turniej rozegrano się w Czechach, w hali Kajot Arena w Brnie, a jeden mecz zorganizowano w Szwecji, w hali Kinnarps Arena w Jönköping, gdzie zagrały mecz Rosja ze Szwecją.
Klasyfikacja końcowa.
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
Statystyki.
Opracowano na podstawie materiału źródłowego:

</doc>
<doc id="2816360" url="https://pl.wikipedia.org/wiki?curid=2816360" title="Instytut Matematyki Uniwersytetu Opolskiego">
Instytut Matematyki Uniwersytetu Opolskiego

Instytut Matematyki i Informatyki Uniwersytetu Opolskiego (IMI UO) – jednostka dydaktyczno-naukowa należąca do struktur Wydziału Matematyki, Fizyki i Informatyki Uniwersytetu Opolskiego. Dzieli się na 2 katedr, 5 zakładów i 1 pracownie naukowe. Posiada uprawnienia do nadawania stopnia naukowego doktora. Prowadzi działalność dydaktyczną i badawczą związaną z ogólnymi systemami algebraicznymi, logiką matematyczną, zastosowaniem matematyki w fizyce i naukach technicznych, topologią ogólną, informatyką teoretyczną, teorią procesów stochastycznych, teorią grafów oraz zastosowaniem informatyki. Instytut oferuje studia na kierunkach matematyka, informatyka. W Instytucie kształci się studentów w trybie dziennym i zaocznym. Jego kadrę naukową tworzy 41 pracowników: 6 profesorów, 9 doktorów habilitowanych, 19 doktorów i 7 magistrów. Siedzibą instytutu jest Główny Gmach Uniwersytetu Opolskiego położony przy ulicy Oleskiej w Opolu, powstały w latach 50. XX wieku. 
Instytut Matematyki i Informatyki Uniwersytetu Opolskiego powstał w 1954 roku jako jeden z pierwszych instytutów w Wyższej Szkole Pedagogicznej w Opolu (od 1994 roku Uniwersytet Opolski), którego twórcami byli naukowcy przybyli w znacznej części z Uniwersytetu Wrocławskiego i Uniwersytetu Jagiellońskiego. Pracownicy naukowi instytutu zajmowali też często najważniejsze stanowiska w hierarchii uniwersyteckiej – rektorów: Jerzy Słupecki (1962-1966) oraz prorektorów: Andrzej Zięba (1962-1968), Zbigniew Romanowicz (1969-1972), wielokrotnie obejmowali też funkcję dziekanów na swoich wydziałach. Instytut początkowo afiliowany był przy Wydziale Matematyczno-Informatycznym, przekształconym następnie w Wydział Matematyki, Fizyki i Chemii, a od reorganizacji struktur uniwersyteckich w 2008 roku przy Wydziale Matematyki, Fizyki i Informatyki.
Adres.
Instytut Matematyki i Informatyki 
Uniwersytetu Opolskiego 
ul. Oleska 48 
45-052 Opole
Historia.
Instytut Matematyki i Informatyki Uniwersytetu Opolskiego powstał w 1954 roku jako jeden z pierwszych instytutów w Wyższej Szkole Pedagogicznej w Opolu (od 1994 roku Uniwersytet Opolski), którego twórcami byli naukowcy przybyli w znacznej części z Uniwersytetu Wrocławskiego i Uniwersytetu Jagiellońskiego. Początkowo nosił on nazwę Instytutu Matematyki, ale po wprowadzeniu nowego kierunku studiów jakim była informatyka w latach 90. XX wieku zmienił on nazwę na Instytut Matematyki i Informatyki.
Kierunki kształcenia.
Instytut kształci studentów na 2 kierunkach i następujących specjalizacjach na studiach pierwszego stopnia: 3-letnich licencjackich lub 3,5-letnich inżynierskich:
Po ukończeniu studiów pierwszego stopnia studenci mogą kontynuować naukę na studiach studiach drugiego stopnia (2-letnich lub 1,5-letnich magisterskich uzupełniających):
Ponadto instytut prowadzi studia doktoranckie z zakresu matematyki.
Główne kierunki działalności.
Instytut Informatyki
Instytut Matematyki
Działalność studencka.
Studenci Instytutu Matematyki i Informatyki mają możliwość rozwijania swoich zainteresowań działając w Naukowym Kole Matematyków oraz w Kole Naukowym Informatyków. W ramach działalności koła uczestniczą w wykładach, warsztatach, konferencjach, konkursach. Organizują pokazy i warsztaty dla uczniów szkół średnich i gimnazjów. Pomagają oni także w organizacji Opolskich Festiwali Nauki:
Siedziba.
Siedzibą Instytutu Matematyki i Informatyki UO jest Główny Gmach Uniwersytetu Opolskiego, wzniesiony na terenie kampusu uniwersyteckiego, budowany w latach 1958-1960. Poza instytutem w budynku tym mieszczą się także: działy spraw studenckich (sprawy socjalno-bytowe) oraz Instytut Nauk Pedagogicznych.

</doc>
<doc id="2816364" url="https://pl.wikipedia.org/wiki?curid=2816364" title="Franz von Rinecker">
Franz von Rinecker

Franz von Rinecker (ur. 3 stycznia 1811 w Scheßlitz, zm. 21 lutego 1883 w Würzburgu) – niemiecki lekarz pediatra, farmakolog, dermatolog, internista, psychiatra; profesor Uniwersytetu Juliusza i Maksymiliana w Würzburgu.
Syn Heinricha Gallusa von Rineckera (1772–1852) i Josephine von Stengel. Po ukończeniu gimnazjów w Bambergu i Monachium, w wieku zaledwie 15 lat, rozpoczął studia medyczne na Uniwersytecie Ludwika i Maksymiliana w Monachium oraz Uniwersytecie Juliusza i Maksymiliana w Würzburgu. Studia ukończył w 1830 roku.
W 1831 roku ochotniczo służył jako lekarz polowy w randze majora w 10 Pułku Piechoty Liniowej, był ranny pod Warszawą i przez krótki czas przebywał w rosyjskiej niewoli. Został odznaczony Orderem Virtuti Militari.
Specjalizował się w farmakologii, dermatologii i pediatrii. W Wiedniu uczył się patologii u Carla von Rokitansky’ego. Po powrocie do Würzburga w 1834 roku został asystentem Carla Friedricha Marcusa w "Juliusspital" i ordynatorem kliniki chirurgicznej, w 1836 roku habilitował się w dziedzinie chorób wewnętrznych i został docentem prywatnym. W 1837 roku został mianowany profesorem nadzwyczajnym, a w 1838 roku profesorem zwyczajnym farmakognozji na würzburskim uniwersytecie. W 1850 roku założył pierwszą na świecie klinikę chorób dziecięcych. Od 1863 roku kierował kliniką psychiatrii "Juliusspital" w Würzburgu, a od 1872 roku kliniką chorób skórnych i kiły.
Dwukrotnie przewodniczył senatowi uczelni, sześciokrotnie wybierano go na dziekana i dwukrotnie (w 1845 i 1866) na rektora uniwersytetu.
Do jego uczniów należeli Ernst Haeckel, Franz Leydig, Carl Gerhardt, Franz Kiwisch, Albert von Kölliker, Friedrich von Recklinghausen, Rudolf Virchow, Rudolf Boehm, Friedrich Jolly, Hubert von Grashey, Sigbert Ganser i Emil Kraepelin.
W 1843 roku ożenił się z wdową Marią Magdaleną Josephą Krätzer-Mayer z Moguncji; mieli dwie córki, Sophie (1845–1880), zamężną za Jakobem de Ahna, i Therese (1848–1880), zamężną za lekarzem Andreasem Rosenbergerem (1847–1915).
Zmarł w 1883 roku w Würzburgu, pochowany jest w rodzinnym grobowcu na cmentarzu katolickim w Moguncji.
Był kawalerem bawarskiego Orderu św. Michała (1850), tajnym radcą (1880), honorowym członkiem "Société médicale allemande de Paris". Od 1890 roku władze Uniwersytetu Juliusza i Maksymiliana w Würzburgu przyznają medal jego imienia: "Rinecker-Medaille". W Monachium upamiętnia go ulica "Franz-von-Rinecker-Straße".

</doc>
<doc id="2816365" url="https://pl.wikipedia.org/wiki?curid=2816365" title="Białe róże">
Białe róże

Białe róże, znana także pod tytułem Rozkwitały pąki białych róż – polska pieśń wojskowa i patriotyczna powstała około 1918 roku, napisana i utworzona przez Mieczysława Kozar-Słobódzkiego ze słowami Kazimierza Wroczyńskiego, Jana Lankaua i innych, anonimowych autorów.
Tematyka.
W utworze młoda, samotna dziewczyna rozpacza po utracie swego ukochanego Jasieńka, który poszedł na wojnę i nigdy nie wrócił do domu. Ktoś (najprawdopodobniej inny żołnierz) opisuje bohaterską śmierć Jasieńka i pociesza opuszczoną wdowę.
Wykonania.
"Białe róże" były wykonywane i nagrywane przez wielu artystów. Na płycie "Nasza Niepodległa" z 2008 roku znalazła się interpretacja Małgorzaty Kożuchowskiej, zaś w filmie "1920 Bitwa warszawska" z 2011 roku zaprezentowała je Natasza Urbańska. Pieśń jest wykonywana podczas różnych uroczystości niepodległościowych.
Pieśń podczas "Koncertu dla Niepodległej" 10 listopada 2018 na Stadionie Narodowym w Warszawie dla 37000-nej publiczności wykonał zespół Mała Armia Janosika.

</doc>
<doc id="2816368" url="https://pl.wikipedia.org/wiki?curid=2816368" title="Puchar Spenglera 2012">
Puchar Spenglera 2012

86. edycja Pucharu Spenglera – rozegrana została w dniach 26–31 grudnia 2012. Wzięło w niej udział po raz trzeci w historii turnieju sześć zespołów. Mecze rozgrywane były w hali Vaillant Arena.
Do turnieju oprócz drużyny gospodarzy HC Davos oraz tradycyjnie uczestniczącego Teamu Canada zaproszono cztery drużyny: Adler Mannheim, Fribourg-Gottéron, HC Vítkovice oraz Saławat Jułajew Ufa. Po zwiększeniu turnieju do sześciu drużyn rozgrywki podzielono na dwie grupy. Pierwsza nazwana została na cześć Richarda Torrianiego dwukrotnego brązowego medalistę igrzysk olimpijskich w hokeju na lodzie z 1928 i 1948 oraz srebrnego medalistę mistrzostw świata w saneczkarstwie w jedynkach mężczyzn z 1957 roku. Wszystkie te medale zdobył w Davos. Druga grupa została nazwana na część Hansa Cattini oraz Ferdinanda Cattini. Cała trójka grała w przeszłości w zespole HC Davos.
Z racji podziału na grupy po rozegraniu meczów fazy grupowej odbyły się dwa spotkania o awans do półfinałów turnieju. Zwycięzcy półfinałów rozegrali finałowe spotkanie w samo południe 31 grudnia 2012 roku.
Obrońcami tytułu była drużyna gospodarzy, której nie udało się obronić tytułu, przegrywając w finale z drużyną Team Canada.
Faza grupowa.
Grupa Torriani
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Grupa Cattini
"Lp. = lokata, M = liczba rozegranych spotkań, Pkt = Liczba zdobytych punktów, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, +/- = bilans bramek"
Faza pucharowa.
Ćwierćfinały
Półfinały
Finał
Statystyki.
Ostateczna kolejność
Drużyna Gwiazd turnieju.
Na podstawie:

</doc>
<doc id="2816369" url="https://pl.wikipedia.org/wiki?curid=2816369" title="Łukasz Stanaszek">
Łukasz Stanaszek



</doc>
<doc id="2816370" url="https://pl.wikipedia.org/wiki?curid=2816370" title="Nowosław Sławiński">
Nowosław Sławiński

Nowosław Marceli Sławiński "ps. Sław" (ur. 1888, zm. 1915 pod Piotrkowem Trybunalskim) – polski malarz.
Studiował w krakowskiej Akademii Sztuk Pięknych, stał się osobą znaną latem 1913, kiedy to razem z Tadeuszem Saloni, który był studentem prawa Uniwersytetu Jagiellońskiego wyruszyli pieszo z Krakowa do Gdańska i z powrotem. Ich podróż opisała m.in. Gazeta Toruńska podając przebieg podróży. W sierpniu 1914 wstąpił do Legionów Polskich. Został zaszeregowany do 4 kompanii II baonu 5 Pułku Piechoty. Zginął podczas bitwy pod Piotrkowem Trybunalskim. 

</doc>
<doc id="2816372" url="https://pl.wikipedia.org/wiki?curid=2816372" title="Franz Rinecker">
Franz Rinecker



</doc>
<doc id="2816373" url="https://pl.wikipedia.org/wiki?curid=2816373" title="Instytut Fizyki Uniwersytetu Opolskiego">
Instytut Fizyki Uniwersytetu Opolskiego

Instytut Fizyki Uniwersytetu Opolskiego (IF UO) – jednostka dydaktyczno-naukowa należąca do struktur Wydziału Matematyki, Fizyki i Informatyki Uniwersytetu Opolskiego. Dzieli się na 3 katedry, 1 zakład i 8 pracowni naukowych. Posiada uprawnienia do nadawania stopnia naukowego doktora. Prowadzi działalność dydaktyczną i badawczą związaną ze spektroskopią atomową, fizyką plazmy i astrofizyką, strukturą elektronowa i atomową fazy skondensowanej, fizyką teoretyczną, biofizyką oraz dydaktyką fizyki. Instytut oferuje studia na kierunku fizyka. Aktualnie w instytucie kształci się studentów w trybie dziennym na studiach I (licencjat lub inżynier), II (mgr) i III (dr) stopnia oraz na studiach podyplomowych. Jego kadrę naukową tworzy 24 pracowników: 4 profesorów, 5 doktorów habilitowanych, 14 doktorów i 1 magister, zatrudnia też 5 pracowników naukowo-technicznych. Siedzibą instytutu jest Gmach Główny Uniwersytetu Opolskiego położony przy ulicy Oleskiej w Opolu, powstały w latach 50. XX wieku. 
Instytut Fizyki Uniwersytetu Opolskiego powstał w 1954 roku jako jeden z pierwszych instytutów w Wyższej Szkole Pedagogicznej w Opolu (od 1994 roku Uniwersytet Opolski), którego twórcami byli naukowcy przybyli w znacznej części z Uniwersytetu Wrocławskiego i Uniwersytetu Jagiellońskiego. Pracownicy naukowi instytutu zajmowali też często najważniejsze stanowiska w hierarchii uniwersyteckiej – rektorów: Antoni Opolski (1959-1961), Józef Musielok (2002-2005) oraz prorektorów: Józef Musielok (1999-2002), wielokrotnie obejmowali też funkcję dziekanów na swoich wydziałach. Instytut początkowo afiliowany był przy Wydziale Matematyczno-Informatycznym, przekształconym następnie w Wydział Matematyki, Fizyki i Chemii, a od reorganizacji struktur uniwersyteckich w 2008 roku przy Wydziale Matematyki, Fizyki i Informatyki.
Adres.
Instytut Fizyki 
Uniwersytetu Opolskiego 
ul. Oleska 48 
45-052 Opole
Historia.
Instytut Fizyki Uniwersytetu Opolskiego powstał w 1954 roku jako jeden z pierwszych instytutów w Wyższej Szkole Pedagogicznej w Opolu (od 1994 roku Uniwersytet Opolski), którego twórcami byli naukowcy przybyli w znacznej części z Uniwersytetu Wrocławskiego i Uniwersytetu Jagiellońskiego.
Kierunki kształcenia.
Instytut kształci studentów na kierunku fizyka na następujących specjalizacjach na studiach pierwszego stopnia: 3-letnich licencjackich lub 3,5-letnich inżynierskich:
Po ukończeniu studiów pierwszego stopnia studenci mogą kontynuować naukę na studiach studiach drugiego stopnia (2-letnich lub 1,5-letnich magisterskich uzupełniających):
Ponadto instytut prowadzi studia doktoranckie z zakresu fizyki.
Struktura organizacyjna.
Pracownie dydaktyczne.
I pracownia fizyczna
II pracownia fizyczna
Pracownia specjalistyczna
Pracownia elektroniki
Pracownia komputerowa
Pracownia radioizotopowa
Pracownia dydaktyki astronomii
Siedziba.
Siedzibą Instytutu Fizyki UO jest Główny Gmach Uniwersytetu Opolskiego, wzniesiony na terenie kampusu uniwersyteckiego, budowany w latach 1958-1060. Poza instytutem w budynku tym mieszczą się także: Instytut Matematyki i Informatyki oraz Instytut Nauk Pedagogicznych.

</doc>
<doc id="2816374" url="https://pl.wikipedia.org/wiki?curid=2816374" title="Ugo Pirro">
Ugo Pirro

Ugo Pirro (właśc. Ugo Mattone; ur. 24 kwietnia 1920 w Salerno we Włoszech, zm. 18 stycznia 2008) – włoski scenarzysta filmowy.

</doc>
<doc id="2816380" url="https://pl.wikipedia.org/wiki?curid=2816380" title="Stare, nowe, najnowsze">
Stare, nowe, najnowsze

Stare, nowe, najnowsze – program muzyczny pojawiający się w latach 1986-1989 na antenie TVP. Program prowadziła Maria Szabłowska. Emisja programu odbywała się co tydzień w sobotnie poranki.
Opis.
W programie były prezentowane teledyski muzyczne z lat 60., 70. i 80. W programie także były emitowane teledyski zaprezentowane m.in. przez aktorów czy spikerów. Ostatni odcinek programu został wyemitowany 30 września 1989 r.

</doc>
<doc id="2816383" url="https://pl.wikipedia.org/wiki?curid=2816383" title="Bartkowa Turniczka">
Bartkowa Turniczka



</doc>
<doc id="2816389" url="https://pl.wikipedia.org/wiki?curid=2816389" title="Syryjska Koalicja Narodowa na rzecz Opozycji i Sił Rewolucyjnych">
Syryjska Koalicja Narodowa na rzecz Opozycji i Sił Rewolucyjnych

Syryjska Koalicja Narodowa na rzecz Opozycji i Sił Rewolucyjnych – konfederacja zrzeszająca oraz reprezentująca syryjską opozycję krajową i emigracyjną, powołana na konferencji w Dosze 11 listopada 2012.
Organizacja.
Poprzedniczką konfederacji była Narodowa Rada Syryjska (NRS) utworzona na początku syryjskiej wojny domowej. Jednakże NRS nie skupiała całej syryjskiej opozycji, która wystąpiła przeciwko reżimowi Baszara Al-Assada, poza tym była nie reprezentatywna przez co mało efektywna.
W celu zmienienia tej sytuacji, w dniach 4-11 listopada 2012 syryjska opozycja zebrała się na konferencji w katarskiej Dosze. Zreformowano struktury Narodowej Rady Syryjskiej oraz powołano Syryjską Koalicję Narodową na rzecz Opozycji i Sił Rewolucyjnych na czele z sunnitą Moazem al-Chatibem. Wiceprzewodniczącymi zostali Riad Seif oraz Suheir Atassi Konfederacja zrzeszała zarówno podzieloną opozycję krajową jak i opozycję na emigracji skupionej wokół Narodowej Rady Syryjskiej. Siedziba Syryjskiej Koalicji Narodowej na rzecz Opozycji i Sił Rewolucyjnych mieści się w Kairze. Koalicja składała się z 71 reprezentantów najważniejszych grup opozycyjnych, w tym Narodowej Rady Syryjskiej, Syryjskiego Bractwa Muzułmańskiego, Generalnej Komisji Syryjskiej Rewolucji, Lokalnych Komitetów Koordynacyjnych, Rewolucyjnych Rad z całego kraju oraz kurdyjscy przywódcy.
Podczas pierwszego zjazdu Syryjskiej Koalicji Narodowej w Kairze (1 grudnia 2012), zatwierdzono, iż członkowie ministrowie nowego organu muszą mieć ukończony 35. rok życia, mogą być to rewolucjoniści, technokraci, bądź osoby spoza koalicji. W ten sposób zatwierdzono 10 ministrów w rządzie na uchodźstwie.
14 islamistycznych grup walczących przeciwko reżimowi Assada odrzuciło 18 listopada 2012 wejście w skład Syryjskiej Koalicji Narodowej. Wśród sygnatariuszy postanowienia znalazły się takie ugrupowania jak Front Obrony Ludności Lewantu, Ahrar asz-Szam, Brygady Tahwid, Brygada Liwaa al-Umma. Islamiści opowiedzieli się za utworzeniem państwa islamskiego i domagali się wprowadzenie Koranu jako konstytucji. Na wejście do szerokiej koalicji zgodziła się za to Kurdyjska Rada Narodowa.
Pod koniec grudnia 2012 powołano Krajowy Wolny Związek Zawodowy Urzędników Państwa Syryjskiego, którego zadaniem jest koordynowanie działań i pracy syryjskich dezerterów politycznych w celu poprawienia wydajności ich działań.
18 marca 2013 podczas obrad w Stambule na stanowisko tymczasowego premiera Syryjskiej Koalicji Narodowej na rzecz Opozycji i Sił Rewolucyjnych został powołany Ghassan Hitu. Głównym zadaniem tymczasowo szefa rządu była konstrukcja rządu opozycyjnego oraz administrowanie terenami kontrolowanymi przez rebeliantów. Hitu zapowiedział, że członkowie władz Syrii, którzy popełnili przestępstwa, zostaną postawieni przed sądem, a dialog z reżimem nie był możliwy. Oświadczył, że rząd tymczasowy będzie miał siedzibę na terenach kontrolowanych przez rebeliantów w północnej Syrii. Hitu związany zarówno z islamistycznym i liberalnym nurtem opozycji, został wybrany stosunkiem głosów 35 do 48.
Tymczasem 24 marca 2013 Mu’az al-Chatib poinformował o rezygnacji ze stanowiska przewodniczącego Syryjskiej Koalicji Narodowej na rzecz Opozycji i Sił Rewolucyjnych. Przewodniczył jednak syryjskiej delegacji na szczycie Ligi Państw Arabskich w Dosze 26 marca 2013. Był to pierwszy szczyt LPA na którym Syrię reprezentowała Syryjska Koalicja Narodowa na rzecz Opozycji i Sił Rewolucyjnych, po wykluczeniu Damaszku z organizacji w listopadzie 2011. Al-Chatib ustąpił ostatecznie ze stanowiska 22 kwietnia 2013 na znak protestu wobec braku konkretnej pomocy międzynarodowej dla syryjskiej opozycji. Tymczasowym przewodniczącym został Dżurdż Sabra, który wcześniej przewodził Narodowej Radzie Syryjskiej.
W dniach 23-31 maja 2013 odbyła się konferencja koalicji w Stambule. Na konferencji debatowano nad uczestnictwem w międzynarodowej konferencji pokojowej „Genewa 2”. omawiano sytuację na frontach, wybierano nowego przewodniczącego koalicji, rozszerzano koalicję oraz powołano 11-osobowy rząd. Na początku obrad opozycjoniści uzależnili udział w rozmowach od obietnicy szybkiego Asada, mimo pokładanych nadziejach w planowanych rokowaniach. Podczas obrad pogłębiły się podziały wśród koalicji. W skład 60-osobowej koalicji weszło tylko pięciu ludzi związanych z Michalem Kilo, marksistą i chrześcijaninem. W kuluarach mówiło się o 22 nazwiskach ze środowiska Kilo. 30 maja 2013 opozycjoniści uzgodnili, że nie wezmą udziału w międzynarodowej konferencji, dopóki bojówkarze libańskiego Hezbolahu działają pod Al-Kusajr. W nocy z 30 na 31 maja 2013 w skład Syryjska Koalicja Narodowa na rzecz Opozycji i Sił Rewolucyjnych przyjęto 40 nowych członków. Wśród nowo przyjętych znaleźli się głównie przedstawiciele sztabu generalnego Wolnej Armii Syrii. Ponadto odroczono wybory nowego szefa koalicji mającego zastąpić Moaza al-Chatiba, który w marcu 2013 podał się do dymisji. Głosowanie to odbędzie się najpóźniej 12 czerwca 2013. Odroczono również desygnowanie rządu Hitu na czas nieokreślony. Wybory nowego przewodniczącego odbyły się dopiero 6 lipca 2013 w Stambule. Zwyciężył w nich Ahmad al-Dżarba powiązany z Arabią Saudyjską, który w zaciętym głosowaniu pokonał biznesmena Mustafę Sabaggha stosunkiem głosów 55 do 52.
Tymczasem 8 lipca 2013 premier Ghassan Hitu podał się do dymisji z powodu niemożności powołania gabinetu. Hitu był traktowany przez opozycjonistów marginalnie, z powodu jego powiązań z Bractwem Muzułmańskim. Nie uznała go m.in. Wolna Armia Syrii. Na decyzję o dymisji wpłynął wojskowy pucz w Egipcie, gdzie 3 lipca 2013 obalono prezydenta Muhammada Mursiego wywodzącego się z Bractwa Muzułmańskiego. 14 września 2013 podczas obrad SKNOiSR w Stambule następcą Hitu na stanowisku premiera mianowano Ahmada Saliha Tumę.
Uznanie międzynarodowe.
12 listopada 2012 kraje Rady Współpracy Zatoki Perskiej (Arabia Saudyjska, Katar, Bahrajn, Kuwejt, Oman i Zjednoczone Emiraty Arabskie) uznały Syryjską Koalicję Narodową na rzecz Opozycji i Sił Rewolucyjnych jako prawowitą przedstawicielkę syryjskiego narodu. Poparcie dla konfederacji zostało udzielone także przez Turcję, Wielką Brytanię, Francję oraz Stany Zjednoczone. Jednakże amerykański prezydent Barack Obama odmówił uznania Koalicji jako syryjskiego rządu na emigracji. Także kraje Ligi Państw Arabskich (z wyłączeniem Algierii, Libanu i Iraku) uznały nową koalicję jako organ posiadający legitymizacje do reprezentowania narodu syryjskiego. 13 listopada 2012 francuski prezydent François Hollande oficjalnie powiedział, że Paryż uznaje syryjską opozycję jako prawowitą przedstawicielkę syryjskich władz. Mianował też Mounzira Makhousa na ambasadora francuskiego przy Syryjskiej Koalicji Narodowej. Wcześniej Al-Chatib zwrócił się do państw europejskich o uznanie i pomoc finansową. 15 listopada 2012 Turcja uznała Syryjską Koalicję Narodową. To samo 20 listopada 2012 uczyniły władze Wielkiej Brytanii. Ten sam krok uczyniła 29 listopada 2012 Hiszpania. Narodową Koalicję Syrii za jedynego przedstawiciela narodu syryjskiego 12 grudnia 2012 uznała także grupa „Przyjaciół Syrii” w tym Stany Zjednoczone i Polska oraz prawie sto państw należących do grupy.

</doc>
<doc id="2816390" url="https://pl.wikipedia.org/wiki?curid=2816390" title="Orbity silnie eliptyczne">
Orbity silnie eliptyczne

Orbity silnie eliptyczne ( – HEO) – eliptyczne orbity okołoziemskie, mające perygeum na wysokości od ok. 500–1000 km nad powierzchnią Ziemi, a apogeum na wysokości powyżej 35 786 km. Orbity te mają zwykle kąt inklinacji od 50 do 70°, przy czym najczęściej wybieranym kątem jest ok. 63,4°, przy którym linia apsyd pozostaje nieruchoma.

</doc>
<doc id="2816391" url="https://pl.wikipedia.org/wiki?curid=2816391" title="HEO">
HEO



</doc>
<doc id="2816392" url="https://pl.wikipedia.org/wiki?curid=2816392" title="Orbita silnie eliptyczna">
Orbita silnie eliptyczna



</doc>
<doc id="2816398" url="https://pl.wikipedia.org/wiki?curid=2816398" title="Dżem Symfonicznie">
Dżem Symfonicznie

Symfonicznie – box koncertowy Dżemu wydany 5 października 2012. Jest zapisem koncertu zespołu z udziałem Poznańskiego Chóru Kameralnego oraz Poznańskiej Orkiestry Symfonicznej Le Quattro Stagioni pod dyrekcją Andrzeja Marko i Tadeusza Żmijewskiego, zarejestrowanego 25 i 26 listopada 2011 w Domu Muzyki i Tańca w Zabrzu.
Box wydano w dwóch wersjach:
Artyści zaprezentowali swoje utwory w wersji symfonicznej w aranżacji Andrzeja Marko. Zestaw zawiera dwadzieścia cztery utwory pochodzące z niemal wszystkich płyt zespołu – począwszy od pierwszej małej (z dwoma najstarszymi przebojami – „Złotym pawiem” i „Whisky”), a skończywszy na dwóch ostatnich dużych (z dwoma przebojami najnowszymi – „Do kołyski” i „Partyzantem”). Wydawca: Agencja Koncertowa Leszek Martinek.
Nagrania uzyskały status złotej płyty DVD.
Lista utworów.
Blu-ray.
dodatki
DVD 1.
dodatki
Skład.
oraz

</doc>
<doc id="2816399" url="https://pl.wikipedia.org/wiki?curid=2816399" title="Stade du Moustoir">
Stade du Moustoir



</doc>
<doc id="2816400" url="https://pl.wikipedia.org/wiki?curid=2816400" title="George Vasiliou">
George Vasiliou



</doc>
<doc id="2816402" url="https://pl.wikipedia.org/wiki?curid=2816402" title="Batyżowiecka Woda">
Batyżowiecka Woda



</doc>
<doc id="2816409" url="https://pl.wikipedia.org/wiki?curid=2816409" title="Stare Bródno">
Stare Bródno



</doc>
<doc id="2816411" url="https://pl.wikipedia.org/wiki?curid=2816411" title="Celluloide">
Celluloide

Celluloide – włoski dramat filmowy z 1996 roku w reżyserii Carlo Lizzani.

</doc>
<doc id="2816422" url="https://pl.wikipedia.org/wiki?curid=2816422" title="Piotr Garbaczewski">
Piotr Garbaczewski

Piotr Garbaczewski (ur. 1948 r. w Opolu) – polski fizyk, specjalizujący się w fizyce teoretycznej; nauczyciel akademicki, związany z uczelniami we Wrocławiu, Zielonej Górze i Opolu.
Życiorys.
Urodził się w 1948 roku w Opolu, gdzie przeprowadzili się jego rodzice po zakończeniu II wojny światowej. Ukończył tam kolejno w 1962 roku Szkołę Podstawową nr 6 im. Powstańców Śląskich, a w 1966 roku I Publiczne Liceum Ogólnokształcące im. Mikołaja Kopernika, gdzie pomyślnie zdał egzamin maturalny. Następnie podjął studia dzienne na kierunku fizyka na Uniwersytecie Wrocławskim, które ukończył w roku 1971 magisterium z fizyki teoretycznej.
Bezpośrednio po ukończeniu studiów podjął pracę na macierzystej uczelni, przechodząc na niej wszystkie stopnie awansu zawodowego od doktoranta przez adiunkta po profesora nadzwyczajnego. W 1974 roku uzyskał stopień naukowy doktora nauk fizycznych w zakresie fizyki. W 1982 roku Rada Wydziału Matematyki, Fizyki i Chemii Uniwersytetu Wrocławskiego nadała mu stopień naukowy doktora habilitowanego nauk fizycznych w zakresie fizyki. W 1998 roku prezydent Polski Aleksander Kwaśniewski nadał mu tytuł profesora nauk fizycznych. 
Poza wykładaniem na Uniwersytecie Wrocławskim pracował przez pewien czas także w Instytucie Fizyki na Wydziale Fizyki i Astronomii Uniwersytetu Zielonogórskiego, gdzie kierował Zakładem Dynamiki Nieliniowej i Układów Złożonych (2000-2006) oraz pełnił funkcję dyrektora Instytutu Fizyki (2002-2005). 
Od 2006 roku jest profesorem zwyczajnym w Uniwersytecie Opolskim. W 2008 roku objął tam kierownictwo Katedry Astrofizyki i Fizyki Teoretycznej po prof. dr hab. Bolesławie Grabowskim. W tym samym roku objął funkcję dyrektora Instytutu Fizyki UO, którą pełnił do 2020 roku. 
Wybrane publikacje.
Zainteresowania naukowe Piotra Garbaczewskiego koncentrują się wokół zagadnień z zakresu fizyki teoretycznej związanych z podstawami fizyki kwantowej, nierównowagową fizyką statystyczną, metodami stochastycznymi w fizyce, dynamiką nieliniową, chaosem klasycznym i kwantowym, układami złożonymi. Do jego najważniejszych publikacji należą:
Pasje górskie.
W latach 1971-74 z różnymi partnerami (A. Lwow, Cz. Bajsarowicz, B. Nowaczyk, W. Myszkowski, W. Jarociński) prowadził aktywną działalność wspinaczkową w Tatrach i Kaukazie. 

</doc>
<doc id="2816423" url="https://pl.wikipedia.org/wiki?curid=2816423" title="Mistrzostwa Polski w Skokach Narciarskich 2012">
Mistrzostwa Polski w Skokach Narciarskich 2012

87. Mistrzostwa Polski w Skokach Narciarskich – zawody o mistrzostwo Polski w skokach narciarskich, które odbyły się w dniach 24-25 marca 2012 roku na Wielkiej Krokwi w Zakopanem.
W konkursie indywidualnym na dużej skoczni zwyciężył Kamil Stoch, srebrny medal zdobył Bartłomiej Kłusek, a brązowy – Dawid Kubacki. 
Konkurs drużynowy na dużej skoczni wygrał zespół AZS Zakopane w składzie: Andrzej Zapotoczny, Krzysztof Miętus, Maciej Kot i Kamil Stoch. 
Pierwotnie planowano rozegrać również konkurs indywidualny na normalnej skoczni. Zawody na Średniej Krokwi zostały jednak przeniesione na grudzień z powodu braku możliwości mrożenia rozbiegu na tym obiekcie. Ostatecznie konkurs nie doszedł do skutku.
Jury.
Sędziowie orzekający podczas skoków narciarskich
Wyniki.
Konkurs indywidualny na dużej skoczni (25.03.2012).
Kwalifikacje.
Zawodnicy rozpoczynali konkurs z 11. belki.
Konkurs główny.
W pierwszej serii konkursowej zawodnicy skakali z 10. belki. W drugiej natomiast z 8. belki startowej.

</doc>
<doc id="2816425" url="https://pl.wikipedia.org/wiki?curid=2816425" title="PNC Financial Services">
PNC Financial Services

PNC Financial Services - amerykańska korporacja sektora usług finansowych. Operuje siecią banków w USA, gdzie jest siódmym bankiem (PNC Bank) pod względem wielkości depozytów, szóstym pod względem majątku, piątym pod względem liczby siedzib i trzecim pod względem liczby bankomatów. PNC operuje na wschodzie USA. Siedzibą HQ PNC jest Pittsburgh (wieżowiec One PNC Plaza). Wartość majątku PNC jest szacowana na 271,205 miliardów $. Akcje PNC są notowane na New York Stock Exchange i wchodzą w skład indeksu S&amp;P 500.
W Pittsburghu grupa PNC wykupiła prawa do używania swojej nazwy w nazwie kilku obiektów, w tym stadionów sportowych PNC Park i PNC Arena.

</doc>
<doc id="2816431" url="https://pl.wikipedia.org/wiki?curid=2816431" title="Romana Jordan Cizelj">
Romana Jordan Cizelj



</doc>
<doc id="2816432" url="https://pl.wikipedia.org/wiki?curid=2816432" title="RBC Center">
RBC Center



</doc>
<doc id="2816439" url="https://pl.wikipedia.org/wiki?curid=2816439" title="Pedro Valverde">
Pedro Valverde

Pedro Luis Valverde Flores (ur. 6 kwietnia 1988 w mieście Meksyk) – meksykański piłkarz występujący na pozycji środkowego pomocnika, obecnie zawodnik Delfines del Carmen.
Kariera klubowa.
Valverde pochodzi ze stołecznego miasta Meksyk i jest wychowankiem tamtejszego klubu Cruz Azul. Nigdy nie zdołał się jednak przebić do pierwszego zespołu, głównie ze względu na niesportowy tryb życia i występował jedynie w rezerwach drużyny; trzecioligowym Cruz Azul Jasso (71 meczów/20 goli) i drugoligowym Cruz Azul Hidalgo (13 meczów/0 goli). Jesienią 2007 był wypożyczony do ekipy Tampico Madero FC, występującej na zapleczu najwyższej klasy rozgrywkowej, lecz nie miał w niej zagwarantowanego miejsca w wyjściowej jedenastce. Z Cruz Azul odszedł wraz z końcem 2011 roku, po czym przez sześć miesięcy pozostawał bez klubu, by latem 2012 podpisać umowę z trzecioligowym klubem Delfines del Carmen.
Kariera reprezentacyjna.
W 2005 roku Valverde został powołany przez trenera Jesúsa Ramíreza do reprezentacji Meksyku U-17 na Młodzieżowe Mistrzostwa Ameryki Południowej. Tam był podstawowym zawodnikiem swojej drużyny, rozgrywając wszystkie trzy spotkania, natomiast jego kadra narodowa z kompletem zwycięstw zdołała zakwalifikować się na Mistrzostwa Świata U-17 w Peru. Na światowym czempionacie pełnił już jednak rolę rezerwowego kadry narodowej, występując w czterech spotkaniach, z czego w trzech wchodząc z ławki. Młodzi Meksykanie dotarli wówczas aż do finału, w którym pokonali 3:0 Brazylię i zdobyli na peruwiańskich boiskach tytuł mistrzów świata. W 2006 roku Valverde znalazł się w powołanym przez Jesúsa Ramíreza składzie reprezentacji Meksyku U-23 na Igrzyska Ameryki Środkowej i Karaibów, gdzie rozegrał jeden mecz, a jego drużyna odpadła z turnieju w ćwierćfinale.

</doc>
<doc id="2816444" url="https://pl.wikipedia.org/wiki?curid=2816444" title="Bródno-Podgrodzie">
Bródno-Podgrodzie

Bródno-Podgrodzie – obszar MSI w dzielnicy Targówek w Warszawie.
Zarys.
Bródno-Podgrodzie znajduje się ono na obszarach wsi Bródno Stare (później zwyczajowo Stare Bródno). W dużej mierze zabudowane jest blokami mieszkalnymi z lat 70. Do 1951 roku miejscowość należała do gminy Bródno. Sama nazwa Bródno-Podgrodzie została utworzona sztucznie (na podobnej zasadzie jak Nowolipki i Nadwiśle) nawiązując do istniejącej w X i XI wieku osady, względem którego osiedle jest podgrodziem. Wcześniej nazwa ta odnosiła się jedynie do pętli autobusowej na północnych rubieżach osiedla (która teraz według podziału MSI została ulokowana w północno-zachodnim cyplu rejonu Bródno-Podgrodzie) i jednego z samodzielnych osiedli Bródna (takich jak Wysockiego, Kondratowicza, Toruńska). W granicach rejonu znalazł się również Las Bródnowski – sztuczne nasadzenie powstałe po II wojnie światowej – twórcy systemu nie zdecydowali się wydzielić go jako osobny obszar (tak jak Lasek Bielański czy Las Kabacki). Obszar w świadomości mieszkańców funkcjonuje jako Bródno, ewentualnie Stare Bródno. Na terenie obszaru znajduje się PRL-owska zabudowa wysokościowa, w tym osiedle Ustronie oraz nowe osiedla zamknięte (Tivoli).
Granice rejonu Bródna-Podgrodzia wyznaczają ulice Radzymińska, Bystra, Kondratowicza, Chodecka, Krasnobrodzka, Trasa Toruńska oraz wschodnia granica Warszawy.
Teren, który zajmuje rejon MSI, został przyłączony do Warszawy w latach 50. XX wieku, wcześniej znajdowała się tu wieś Bródno. Zabudowa rozpoczęła się w latach 70., starą siatkę ulic zaczęto zastępować nową – pierwszymi które powstały były ulice Chodecka i Łojewska.
Historia.
Gród na Bródnie.
Na terenie Bródna, na północny wschód od wsi Bródno Stare, w rozlewiskach rzeczki Brodni (następnie przebudowanej i nazwanej Kanałem Bródnowskim) oraz Zązy (Długiej, obecnie w dolnym biegu zwanej kanałem Markowskim), powstała najstarsza na obszarze współczesnej Warszawy osada i mały gród bez fosy, wzniesiony na wydmie otoczonej z trzech stron bagnami.
Gród był umocniony drewniano-ziemnymi wałami o konstrukcji przekładkowej u dołu (belki drewniane kładzione warstwami raz wzdłuż, raz w poprzek wału, na szerokość 8,5 m) oraz drewnianymi skrzyniami wypełnionymi gliną i kamieniami u góry wału (szerokości 6 m). Wał miał wysokość 6 m i układał się w kształt wydłużonego okręgu, a jego wnętrze, majdan o wymiarach 47x40 m, nie miało zabudowań, ponieważ służyło tylko jako schronienie dla mieszkańców osady. Wejście do majdanu znajdowało się od południa i prowadziło przez drewnianą bramę zamykaną wierzejami, zaś dojście do grodu zapewniał pomost od zachodu.
Osada otaczała wały półkolem. Składała się z drewnianych zabudowań mieszkalnych, gospodarczych oraz warsztatów. Jej mieszkańcy trudnili się rolnictwem, zbieractwem, łowiectwem oraz rzemiosłem. Uprawiali zboża (proso, żyto, jęczmień, pszenicę), warzywa oraz konopie, hodowali kozy, bydło domowe, owce, świnie i kury. Jadali maliny, jeżyny, grzyby i zioła, polowali na jelenie, łosie, dziki, bobry, tury, wydry i łowili ryby. Zajmowali się garncarstwem, tkactwem, rogownictwem, obróbką drewna i wytwarzaniem narzędzi. W wiosce parano się też kowalstwem, a nawet wytapiano żelazo.
Założone zapewne już w IX wieku Bródno ulokowane jest na terenie dzisiejszego Lasku Bródnowskiego. Nazwa pochodzi od brodu, przy którym stało. Odnalezione ślady wyrobów rękodzielniczych (m.in. noże i ich kościane oprawki, osełki, krzesiwa, gliniane przęśliki oraz naczynia) dowodzą, że kwitł tam handel zagraniczny. Gród Bródnowski był zapewne głównym ośrodkiem tamtejszego opola – jednostki podziału kasztelanii. Za potwierdzenie tej hipotezy można uznać XV-wieczną nazwę Opolycze (Opolice), dotyczącą obszernego pola i bagna leżących między Nieporętem, Białołęką i Żeraniem. Jeśli tak było, to owo opole obejmowało dużą część Równiny Praskiej. Na terenie osady przygrodowej odkryto brązowy ażurowy trzewik pochwy miecza z motywem ptaka w układzie heraldycznym. Trzewik z Bródna należy do odmiany występującej głównie na Gotlandii, a także na terytoriach północnej Rusi. Produkowano je w Birce i na Gotlandii w 2. połowie X wieku.
W wyniku prowadzonych wykopalisk znaleziono kilka przedmiotów używanych przez mieszkańców grodu, m.in. dziesięcioszprychowe koło wykonane z drewna jesionu, zapinka podkowiasta oraz okucie końca pochwy miecza (tzw. trzewik). 
Gród został spalony na początku XI wieku i prawdopodobnie w powstaniu Masława, i odtąd nie był już odbudowywany, natomiast osada istniała tam jeszcze do końca wieku. Później ośrodek grodowy przeniesiony został na skarpę wiślaną.
Grodzisko odkrył na początku XX w. Roman Jakimowicz (dyrektor P.M.A. w latach 1929-1940). Kompleksowe badania zostały przeprowadzone między 1949 a 1966 rokiem przez dr. Krystynę Musianowicz wraz z zespołem, kontynuowali je Alina Kietlińska i Bogusław Gierlach. Ostatnie badania prowadzono w 2002 w związku z budową przedłużenia ulicy św. Wincentego.
Obecne władze gminy starają się odtworzyć zarys grodziska i łąkę z typową dla terenów bagiennych roślinnością, a w ratuszu wystawiono jego rekonstrukcję.
Pracom archeologicznym prowadzonym na Starym Bródnie poświęcona jest powieść Zoji Kołos-Szafrańskiej "Preludium Warszawy". W 2020 r. w ramach projektu sfinansowanego przez miasto stołeczne Warszawę wykonano wirtualną rekonstrukcję grodziska.
Folwark Bródno.
W XV wieku istniała już królewska wieś Bródno, zaś w 1570 roku odnotowano 11 włók nieoczynszowanych i jeden łan wójtowski.
W XVII wieku założono tu dwunastołanowy folwark, istniały także dwa młyny i dwie karczmy. Kres szybkiemu rozwojowi Bródna przyniósł potop szwedzki i trwająca trzy dni bitwa w okolicach Bródna (28-30 lipca 1656 r.)
W 1662 roku istniało jedynie 6 zagród. Po raz drugi wieś zniszczyły podczas powstania kościuszkowskiego wojska rosyjskie, gdy podczas natarcia od strony Żerania w ten sposób zwiększyły sobie pole ostrzału. Trzeci raz wieś spacyfikował przebiegający od Tarchomina po Białołękę front, było to podczas powstania listopadowego.
Rozwój Bródna.
Ponowny rozwój Bródna miał miejsce w II połowie XIX wieku, gdy uruchomiono nadwiślańską linię kolei żelaznej i otwarto stację "Praga" (1875 r.). W roku 1880 na Bródnie odnotowano 360 domów i 960 mieszkańców. Około roku 1900 zaczęła kształtować się sieć uliczna, którą diametralnie zmieniła przebudowa osiedla w latach 70. Do roku 1916 (przyłączenie Bródna do Warszawy) istniał zakaz budowania murowanych budynków, bowiem ówczesna gmina znajdowała się na przedpolu Cytadeli Aleksandrowskiej.
W roku 1884 pomiędzy szosą białołęcką (ul. I.J. Odrowąża), drogą do Starego Bródna (ul. św. Wincentego) a cmentarzem starozakonnych założono cmentarz Bródnowski. Pod koniec XIX wieku na terenach dawnych dóbr bródnowskich powstał folwark należący do Szpitala św. Ducha oraz kilka nowych kolonii mieszkalnych: Zacisze (z dóbr Zygmunta Jórskiego), Elsnerów (z dóbr Józefa Elsnera), Drewnica i Pustelnik.
Od lat 20. do 1939 roku powstało tu kilkadziesiąt kamienic i domów jednorodzinnych (najokazalsze wzdłuż ulicy Białołęckiej). 28 września 1924 roku trasą ulic: Odrowąża, Białołęcka (obecnie Wysockiego), Poborzańska, Wysockiego do pętli Pelcowizna pobiegły szyny tramwajowe, którymi kursowała początkowo linia 21. W następnych latach (ok. 1937) linię przedłużono ulicą Marywilską do pętli Żerań Wschodni, gdzie jeździła linia 12 oraz wyprostowano przebieg ul. Wysockiego (z pominięciem ul. Poborzańskiej). Po wojnie do Pelcowizny jeździł tramwaj 3. Elektrowozy wycofano z tej trasy 17 października 1971, podczas generalnej przebudowy ulicy Białołęckiej i Wysockiego zastępując je linią autobusową 176. Obecnie tramwaje jeżdżą ulicą Matki Teresy z Kalkuty (d. Budowlaną) do Rembielińskiej do krańców "Annopol" i "Żerań Wschodni".
W 1951 roku Stare Bródno znalazło się w granicach miasta.
Najważniejszymi punktami były tam: skład apteczny wraz z warsztatem fotograficznym Jana Matkowskiego, restauracja Olszewskiego, sklep ogrodniczy Sowińskiego, ufundowany przez ks. Czartoryską drewniany kościół Matki Bożej Różańcowej oraz sklep spożywczy Bursztyna. Dziś z dawnej zabudowy Białołęckiej zachowały się dwa obiekty: willa nr 5 i kamienica nr 9.
Bródno obecnie.
Przy brukowanym kamieniem polnym odcinku ul. Wysockiego znajduje się pomnik „Cudu nad Wisłą”, ufundowany przez mieszkańców dzielnicy w 1925 roku. Po wojnie zdewastowało go UB. Monument odtworzył Oddział Bródno TPW w 1995 roku. 
Obecnie na Bródnie znajduje się ostatnie w Warszawie Państwowe Gospodarstwo Rolne (PGR) oraz największa warszawska nekropolia, cmentarz Bródnowski. Przy ulicy Pożarowej znajduje się największa (z trzech w Warszawie), stacji rozrządowych Warszawa Praga.

</doc>
<doc id="2816446" url="https://pl.wikipedia.org/wiki?curid=2816446" title="Książka twarzy">
Książka twarzy

Książka twarzy – zbiór 32 esejów Marka Bieńczyka opublikowany w 2011 roku. W 2012 został nagrodzony Nagrodą Literacką Nike.
Opis.
"Książka twarzy" to zbiór 32 esejów pogrupowanych w 9 rozdziałów. Tytuł książki ironicznie nawiązuje do nazwy portalu społecznościowego Facebook (ang. "face" – twarz, "book" – książka), tworząc z jednej strony "profil" Bieńczyka, z drugiej, poprzez przedstawienie postaci dla autora ważnych, listę jego "przyjaciół". Część zamieszczonych w "Książce twarzy" esejów została opublikowana po raz pierwszy, niektóre ukazały się wcześniej w czasopismach (m.in. w "Tygodniku Powszechnym", "Polityce", "Literaturze na Świecie" i "Tekstach Drugich") oraz jako część innych publikacji książkowych. Bieńczyk uhonorowany został za książkę Nagrodą Literacką Nike 2012.
W tekstach zawarte są między innymi portrety polskich wieszczy: Adama Mickiewicza, Juliusza Słowackiego, Zygmunta Krasińskiego, poety Tadeusza Boya-Żeleńskiego, jak również bohaterskiego emisariusza – Jana Karskiego, czy legendarnego trenera piłkarskiego narodowej kadry – Kazimierza Górskiego. Bieńczyk opisuje także pisarzy obcojęzycznych, którzy go ukształtowali, takich jak: Balzac i Hugo, de Chateaubriand i de Laclos, Baudelaire i Flaubert, Hemingway i Melville, Blixen i Coetzee, Henry Miller i Roland Barthes. Bohaterami esejów są także bohaterzy powieści, którzy zaistnieli w masowej wyobraźni jak Winnetou, stworzony przez Karola Maya czy detektyw Phillip Marlowe, którego filmową kreację stworzył Humphrey Bogart. Autor opisuje także swoje relacje z ojcem, podróż do Brazylii i poglądy na sztukę powieściopisarską

</doc>
<doc id="2816448" url="https://pl.wikipedia.org/wiki?curid=2816448" title="Mistrzostwa Europy w Curlingu 2012/Grupa B">
Mistrzostwa Europy w Curlingu 2012/Grupa B

Rozgrywki grupy B na Mistrzostwach Europy w Curlingu 2012 odbyły się równocześnie z zawodami grupy A. Z grupy C awansowały obie reprezentacje Turcji, kobieca reprezentacja Białorusi oraz męska reprezentacja Chorwacji. 
Kobiety.
Round Robin.
Sesja 1..
8 grudnia 2012; 12:00
Sesja 2..
8 grudnia 2012; 20:00
Sesja 3..
9 grudnia 2012; 12:00
Sesja 4..
9 grudnia 2012; 20:00
Sesja 5..
10 grudnia 2012; 12:00
Sesja 6..
10 grudnia 2012; 20:00
Sesja 7..
11 grudnia 2012; 12:00
Sesja 8..
11 grudnia 2012; 20:00
Sesja 9..
12 grudnia 2012; 12:00
Play-off.
1-2.
13 grudnia 2012; 14:00
3-4.
13 grudnia 2012; 14:00
Półfinał.
13 grudnia 2012; 19:00
Mały finał.
14 grudnia 2012; 13:00
Finał.
14 grudnia 2012; 13:00
Mężczyźni.
Round Robin.
Sesja 1..
8 grudnia 2012; 8:00
Sesja 2..
8 grudnia 2012; 16:00
Sesja 3..
9 grudnia 2012; 8:00
Sesja 4..
9 grudnia 2012; 16:00
Sesja 5..
10 grudnia 2012; 8:00
Sesja 6..
10 grudnia 2012; 16:00
Sesja 7..
11 grudnia 2012; 8:00
Sesja 8..
11 grudnia 2012; 16:00
Sesja 9..
12 grudnia 2012; 8:00
Sesja 10..
12 grudnia 2012; 16:00
Play-off.
Tie-breaker.
12 grudnia 2012; 20:00
A1-B1.
13 grudnia 2012; 14:00
A2-B2.
13 grudnia 2012; 14:00
Półfinał.
13 grudnia 2012; 19:00
Mały finał.
14 grudnia 2012; 13:00
Finał.
14 grudnia 2012; 13:00

</doc>
<doc id="2816449" url="https://pl.wikipedia.org/wiki?curid=2816449" title="Niżnia Białczańska Przełęcz">
Niżnia Białczańska Przełęcz



</doc>
<doc id="2816450" url="https://pl.wikipedia.org/wiki?curid=2816450" title="Dionizy Zubrzycki">
Dionizy Zubrzycki



</doc>
<doc id="2816454" url="https://pl.wikipedia.org/wiki?curid=2816454" title="Geografia Burkina Faso">
Geografia Burkina Faso



</doc>
<doc id="2816455" url="https://pl.wikipedia.org/wiki?curid=2816455" title="Skurup">
Skurup

Skurup – miejscowość ("tätort") w Szwecji, w regionie administracyjnym ("län") Skania. Siedziba władz ("centralort") gminy Skurup.
Miejscowość położona jest w południowej części prowincji historycznej ("landskap") Skania, ok. 38 km na południowy wschód od Malmö przy drodze E65. Skurup wraz z obszarem gminy zaliczany jest, według definicji "Statistiska centralbyrån" ("SCB"), do obszaru metropolitalnego Malmö ("Stor-Malmö").
Miejscowość rozwinęła się pod koniec XIX wieku wokół stacji Skurup, zbudowanej przy oddanej do użytku w 1874 linii kolejowej Malmö – Ystad (Ystadbanan).
W 2010 Skurup liczyło 7565 mieszkańców.

</doc>
<doc id="2816458" url="https://pl.wikipedia.org/wiki?curid=2816458" title="Kodansha Manga Award">
Kodansha Manga Award



</doc>
<doc id="2816462" url="https://pl.wikipedia.org/wiki?curid=2816462" title="Puchar Czechosłowacji w piłce nożnej">
Puchar Czechosłowacji w piłce nożnej

Puchar Czechosłowacji w piłce nożnej (, ) – cykliczne rozgrywki piłkarskie o charakterze pucharu krajowego w Czechosłowacji, po raz pierwszy zorganizowane w 1960 roku, a rozwiązane w 1993.
Format.
Format rozgrywek był wiele razy zmieniany. Prowadzono dwa oddzielne turnieje - Puchar Czech i Puchar Słowacji, a zwycięzcy w finale walczyli o trofeum. W rozgrywkach uczestniczyli profesjonalne kluby występujące w Mistrzostwach Czechosłowacji. Rozgrywane przeważnie systemem jesień - wiosna. Od 1961 roku zwycięzca otrzymywał prawo do gry w Pucharze Zdobywców Pucharów (w sezonie 1961/62 Czechosłowację prezentował klub Rudá Hvězda Brno).
Historia.
Do utworzenia tego turnieju istniała duża liczba innych krajowych rozgrywek pucharowych: Puchar Dobroczynności (1906-1916), Środkowo-czeski Puchar (1918-1942), Puchar Czech (1940-1946), Spartakiada (1955, 1960).
Także w sezonach 1950/51 i 1951/52 rozegrano mecze o Puchar Czechosłowacji, które jednak nie były uznane przez Czechosłowacki Związek Piłki Nożnej jako oficjalne turnieje.
Dopiero w sezonie 1960/61 startowały pierwsze oficjalne rozgrywki o Puchar Czechosłowacji. Pierwszy finał rozegrano 3 grudnia 1961 roku. W tym meczu czeska Dukla Praga pokonała 3:0 słowacki Dynamo Žilina. Ostatnia 33-ia edycja zakończyła się sensacją w 1993 roku, kiedy ówczesna drugoligowa drużyna 1. FC Košice pokonała praską Spartę 5:1!. 
Najbardziej utytułowane kluby to Dukla Praga i Sparta Praga, które wygrywały po 8 razy. W sumie drużyny czeskie podnosiły puchar 20 razy, a słowackie 13 razy.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar Czechosłowacji na podium oficjalnie stawało w sumie 19 drużyn. Liderami klasyfikacji są AC Sparta Praga i Dukla Praga, którzy zdobyli po 8 Pucharów.
Stan na 30.06.1993.
Klasyfikacja według miast.
Siedziby klubów: Stan na 30.06.1993.

</doc>
<doc id="2816463" url="https://pl.wikipedia.org/wiki?curid=2816463" title="Uchū kyōdai">
Uchū kyōdai

, ang. "Space Brothers", dosł. "Kosmiczni Bracia" – manga autorstwa Chūyi Koyamy, wydawana od 6 grudnia 2007 roku. Zwycięzca nagród Shogakukan i Kōdansha Manga w 2011 (obydwie w kategorii ogólnej). W 2012 roku przeniesiona na ekran jako serial anime (studio A-1 Pictures) i film aktorski.
Fabuła.
Manga opowiada historie dwóch braci, którzy w niedalekiej przyszłości (ok. 2020; manga debiutowała w 2007 r.) zostają astronautami JAXA i NASA.
Nagrody.
Manga była nominowana do nagrody Manga taishō w 2009 i 2010 roku.

</doc>
<doc id="2816464" url="https://pl.wikipedia.org/wiki?curid=2816464" title="Uchū Kyōdai">
Uchū Kyōdai



</doc>
<doc id="2816465" url="https://pl.wikipedia.org/wiki?curid=2816465" title="Bank Spółdzielczy w Grybowie">
Bank Spółdzielczy w Grybowie

Bank Spółdzielczy w Grybowie – bank spółdzielczy z siedzibą w Grybowie w Polsce. Bank zrzeszony jest w Banku Polskiej Spółdzielczości S.A.
Historia.
Bank został zarejestrowany w 1876 i rozpoczął działalność 19 kwietnia 1877 pod nazwą "Towarzystwo Zaliczkowe w Grybowie". Założycielami i organizatorami Towarzystwa byli właściciel grybowskiej apteki mgr farmacji Karol Tulszycki (został on pierwszym prezesem Towarzystwa) i ówczesny burmistrz Grybowa dr Adam Jakubowski, lekarz kolejowy. Poza nimi do Towarzystwa przystąpiło 35 członków, głównie właścicieli ziemskich.
W latach 1905 – 1909 Towarzystwo wybudowało budynek przeznaczony pod swoją działalność.
Podczas II wojny światowej Towarzystwo nie zaprzestało działalności. W 1943 roku zmieniło nazwę na "Bank Spółdzielczy im. dr Stefczyka w Grybowie".
W 1948 komuniści reformą bankową znacjonalizowali banki spółdzielcze, w tym i grybowski. Rok później włączono do niego Kasy Stefczyka działające w okolicznych miejscowościach. W latach 1950 – 1956 ograniczono działalność banku przekształconego w "Gminną Kasę Spółdzielczą w Grybowie". W 1975 bank uzyskał obecną nazwę. Od tego roku przymusowo zrzeszony był w Banku Gospodarki Żywnościowej. Socjalistyczne ustawy ograniczały możliwość rozwoju i samodzielność banków spółdzielczych m.in. przez wysoką stopę podatku dochodowego, sztywne taryfikatory płac, stosowanie sztywnych stóp procentowych od kredytów i depozytów. Rozwój mógł nastąpić po odrzuceniu w Polsce gospodarki komunistycznej.
W 1992 Bank Spółdzielczy w Grybowie był wśród założycieli Banku Unii Gospodarczej, który został nowym bankiem zrzeszającym dla grybowskiego BS. W 1999 przeniósł się on do Małopolskiego Banku Regionalnego w Krakowie, który w 2002 wszedł w skład Banku Polskiej Spółdzielczości.
1 stycznia 2001 nastąpiło połączenie BS w Grybowie z bankami spółdzielczymi w Bobowej, Korzennej i Uściu Gorlickim. Spowodowane to było przez nowe wymogi Komisji Nadzoru Bankowego w zakresie wysokości zgromadzonych przez banki spółdzielcze kapitałów.
Obecnie BS w Grybowie zrzesza 6266 członków.
Władze.
W skład zarządu banku wchodzą:
Czynności nadzoru banku sprawuje 17-osobowa rada nadzorcza. Oddziały reprezentowane są w niej następująco:

</doc>
<doc id="2816467" url="https://pl.wikipedia.org/wiki?curid=2816467" title="Clarence Kingsbury">
Clarence Kingsbury

Clarence Brickwood „Clarrie” Kingsbury (ur. 3 listopada 1882 w Portsmouth, zm. 4 marca 1949 w Southsea) – brytyjski kolarz torowy, dwukrotny mistrz olimpijski.
Kariera.
Największe sukcesy w karierze Clarence Kingsbury osiągnął w 1908 roku, kiedy zdobył dwa medale podczas igrzysk olimpijskich w Londynie. Najpierw zwyciężył w wyścigu na 20 km, bezpośrednio wyprzedzając swego rodaka Bena Jonesa oraz Belga Josepha Werbroucka. Trzy dni później wspólnie z Jonesem, Leonem Meredithem i Ernestem Payne’em najlepszy był również w drużynowym wyścigu na dochodzenie. Na tych samych igrzyskach wystartował również w wyścigu na 5 km, który ukończył na piątej pozycji oraz w sprincie indywidualnym, jednak został zdyskwalifikowany. W latach 1907 - 1912 kilkakrotnie zdobywał medale mistrzostw kraju, na dystansach od 1/4 mili do 50 mil. W 1908 roku wystartował również na mistrzostwach świata w Lipsku, ale nie zdobył medalu.
Jego córki Leonie i Thelma były badmintonistkami.

</doc>
<doc id="2816471" url="https://pl.wikipedia.org/wiki?curid=2816471" title="Mario Gallegos">
Mario Gallegos

Mario Alberto Gallegos Ortiz (ur. 15 kwietnia 1988 w Guadalajarze) – meksykański piłkarz występujący na pozycji pomocnika.
Kariera klubowa.
Gallegos pochodzi z miasta Guadalajara i jest wychowankiem akademii juniorskiej tamtejszego zespołu Club Atlas. Bliski awansu do pierwszej drużyny był już w wieku siedemnastu lat, po serii udanych występów w reprezentacjach juniorskich, ale szkoleniowiec Daniel Guzmán nie zdecydował się postawić na młodego zawodnika, gdyż ekipa walczyła w tym czasie o utrzymanie w najwyższej klasie rozgrywkowej. Cały 2007 rok spędził na wypożyczeniu w klubie Jaguares de Chiapas z siedzibą w Tuxtla Gutiérrez, gdzie również nie zdołał zadebiutować w pierwszej lidze (spędził czas w drugoligowej filii Petroleros de Salamanca), podobnie jak w barwach Tiburones Rojos de Veracruz, gdzie przez sześciomiesięczny pobyt grał jedynie w rezerwach; czwartoligowym Tiburones Rojos de Boca del Río, trzecioligowym Tiburones Rojos de Córdoba i drugoligowym Tiburones Rojos de Coatzacoalcos. W lipcu 2008 został ponownie wypożyczony, tym razem na rok do trzecioligowego Loros de la Universidad de Colima, gdzie był z kolei podstawowym graczem drużyny.
Latem 2010 Gallegos został włączony do treningó seniorskiego składu Atlasu przez argentyńskiego trenera Carlosa Ischię, lecz występował tylko w juniorskich ligach meksykańskich oraz rezerwach klubu. Sezon 2011/2012 spędził na kolejnych wypożyczeniach do drużyn z trzeciej ligi, Segunda División; pierwsze pół roku w Tampico Madero FC, natomiast drugie sześć miesięcy w Uniónie de Curtidores z siedzibą w mieście León, w których regularnie wybiegał na boiska w wyjściowym składzie.
Kariera reprezentacyjna.
W 2005 roku Gallegos został powołany przez trenera Jesúsa Ramíreza do reprezentacji Meksyku U-17 na Młodzieżowe Mistrzostwa Ameryki Północnej. Tam regularnie wybiegał na boiska w barwach swojej drużyny, rozgrywając dwa spotkania, natomiast jego kadra narodowa z kompletem zwycięstw zdołała zakwalifikować się na Mistrzostwa Świata U-17 w Peru. Na światowym czempionacie pełnił rolę rezerwowego kadry narodowej, występując w trzech spotkaniach, z czego w dwóch wchodząc z ławki. Młodzi Meksykanie dotarli wówczas aż do finału, w którym pokonali 3:0 Brazylię i zdobyli na peruwiańskich boiskach tytuł mistrzów świata. W 2007 roku Gallegos znalazł się w powołanym przez René Isidoro Garcíę składzie reprezentacji Meksyku U-23 na Igrzyska Panamerykańskie w Rio de Janeiro, gdzie rozegrał trzy mecze, wszystkie w wyjściowej jedenastce, a jego drużyna odpadła z turnieju w półfinale, zajmując trzecie miejsce i wywalczyła brązowy medal na męskim turnieju piłkarskim.

</doc>
<doc id="2816475" url="https://pl.wikipedia.org/wiki?curid=2816475" title="Fizyczna niemożliwość śmierci w umyśle istoty żyjącej">
Fizyczna niemożliwość śmierci w umyśle istoty żyjącej

Fizyczna niemożliwość śmierci w umyśle istoty żyjącej (ang. "The Physical Impossibility of Death in the Mind of Someone Living") – instalacja brytyjskiego artysty współczesnego Damiena Hirsta, która składa się z martwego rekina zatopionego w dużym akwarium, wypełnionym formaliną.
Damien Hirst zakupił w 1991 roku zwłoki złowionego u wybrzeży Australii żarłacza tygrysiego za sześć tysięcy funtów, a następnie umieścił go w akwarium wypełnionym formaliną. Zwierzę ma 13 stóp długości (około 4 metry), a wraz z akwarium waży 22 tony. Instalacja kosztowała artystę w sumie 50 tys. funtów. Mecenasem Hirsta był w tamtym czasie Charles Saatchi (ich współpraca trwała do 2003 roku). Instalacja zapoczątkowała cykl prac artysty pt. "Natural History".
W latach 1997–2000 praca była częścią należącej do Saatchiego wystawy "Sensation: Young British Artists from the Saatchi Collection", będącej jednocześnie manifestem grupy Young British Artists. Po tym okresie Hirst zastąpił rekina świeżym okazem i w odnowionej wersji wystawił instalację po raz pierwszy w austriackim Kunsthaus Bregenz. Następnie praca została sprzedana amerykańskiemu kolekcjonerowi Stevenowi A. Cohenowi za 8 mln. dolarów. Ten w 2007 wypożyczył instalację na trzy lata nowojorskiemu Metropolitan Museum of Art.
Według zamysłu Hirsta praca miała podważać tradycyjny sposób postrzegania życia. Instalacja wywołała duże kontrowersje; na łamach prasy toczyła się ożywiona dyskusja na temat klasyfikowania jej jako dzieła sztuki. Zarzucano Brytyjczykowi, że jego jedynym celem jest zaszokowanie widza brutalną formą. W 1995 roku Hirst otrzymał nagrodę Turnera za podobną instalację (krowa i cielak, przecięte na pół i zatopione w formalinie).

</doc>
<doc id="2816476" url="https://pl.wikipedia.org/wiki?curid=2816476" title="The Physical Impossibility of Death in the Mind of Someone Living">
The Physical Impossibility of Death in the Mind of Someone Living



</doc>
<doc id="2816479" url="https://pl.wikipedia.org/wiki?curid=2816479" title="Dom Etgara Kereta w Warszawie">
Dom Etgara Kereta w Warszawie



</doc>
<doc id="2816481" url="https://pl.wikipedia.org/wiki?curid=2816481" title="Mauro Goicoechea">
Mauro Goicoechea

Mauro Daniel Goicoechea Furia (ur. 27 marca 1988 w Montevideo) – piłkarz urugwajski grający na pozycji bramkarza.
Kariera piłkarska.
Swoją karierę piłkarską Goicoechea rozpoczął w klubie Danubio FC ze stolicy Urugwaju Montevideo. W urugwajskiej Primera División zadebiutował w sezonie 2009/2010, w którym stał się podstawowym zawodnikiem Danubio. W Danubio występował do końca sezonu 2011/2012. W zespole Danubio rozegrał 75 ligowych spotkań.
W sierpniu 2012 roku Goicoechea został zawodnikiem AS Roma. Swój debiut w Serie A zanotował 31 października 2012 w przegranym 2:3 wyjazdowym meczu z Parmą. W 46. minucie tego meczu zmienił kontuzjowanego Maartena Stekelenburga.
W 2014 roku Goicoechea przeszedł do rumuńskiego klubu Oțelul Gałacz. W sezonie 2014/2015 grał w portugalskim FC Arouca, a w 2015 przeszedł do Toulouse FC.
Kariera reprezentacyjna.
Goicoechea grał w młodzieżowych reprezentacjach Urugwaju. W 2005 roku wystąpił na Mistrzostwach Świata U-17, a w 2007 roku na Mistrzostwach Świata U-20.

</doc>
<doc id="2816483" url="https://pl.wikipedia.org/wiki?curid=2816483" title="Alejandro Lanari">
Alejandro Lanari

Alejandro Fabio Lanari (ur. 2 maja 1960 w Buenos Aires) – argentyński piłkarz, grający podczas kariery na pozycji bramkarza.
Kariera klubowa.
Alejandro Lanari rozpoczął karierę w drugoligowym stołecznym Deportivo Italiano w 1980. W 1986 Deportivo wygrało rozgrywki drugiej ligi i po raz pierwszy w swojej historii awansowało do argentyńskiej ekstraklasy. Nie dane było mu jednego było zadebiutować w Deportivo w pierwszej lidze, gdyż odszedł do Rosario Central. Już swoim premierowym sezonie w Rosario zdobył z nim mistrzostwo Argentyny.
Latem 1991 Lanari przeszedł do meksykańskiego Tigres UANL. W lidze meksykańskiej zadebiutował 14 września 1991 w zremisowanym 1-1 meczu z Puebla FC. 3 kwietnia 1994 w przegranym 1-2 meczu z Necaxą po raz ostatni wystąpił w lidze meksykańskiej. 
Ogółem w lidze meksykańskiej Lanari rozegrał 72 mecze.
Po powrocie do Argentyny został zawodnikiem Racingu Club. W latach 1995–1997 był zawodnikiem stołecznego Argentinos Juniors, z którym spadł do drugiej ligi. W Argentinos pożegnał się z ligą argentyńską, w której w latach 1986–1996 rozegrał 188 meczów. W 1997 przeszedł do Boca Juniors, w którym rok później zakończył karierę nie rozegrawszy w nim żadnego meczu.
Kariera reprezentacyjna.
Jedyny raz w reprezentacji Argentyny Lanari wystąpił 14 lipca 1991 w wygranym 3-2 meczu z Peru podczas turnieju Copa América, który Argentyna wygrała.

</doc>
<doc id="2816484" url="https://pl.wikipedia.org/wiki?curid=2816484" title="Alejandro Fabio Lanari">
Alejandro Fabio Lanari



</doc>
<doc id="2816485" url="https://pl.wikipedia.org/wiki?curid=2816485" title="Franz Ignatz Jäschke">
Franz Ignatz Jäschke



</doc>
<doc id="2816490" url="https://pl.wikipedia.org/wiki?curid=2816490" title="Advanced Composition Explorer">
Advanced Composition Explorer

Advanced Composition Explorer (ACE) – amerykańska sonda kosmiczna, której misja jest realizowana w ramach programu Explorer. Po starcie 25 sierpnia 1997, sonda została skierowana na orbitę Lissajous wokół punktu L1 układu Ziemia – Słońce, skąd prowadzi pomiary "in situ" cząstek pochodzących z korony słonecznej, ośrodka międzyplanetarnego, lokalnego ośrodka międzygwiazdowego i materii galaktycznej. Dane z sondy wykorzystywane są do wczesnego ostrzegania przed burzami magnetycznymi.
Przygotowania do misji.
Koncepcja misji ACE (początkowo nazwana Cosmic Composition Explorer) powstała w czerwcu 1983, na spotkaniu grupy naukowców zorganizowanym na University of Maryland. Propozycja została przesłana do NASA, lecz nie została wtedy podjęta. Ponownie przedstawiono ją w 1986 roku, jako odpowiedź na ogłoszone przez NASA zaproszenie do uczestnictwa w programie Explorer ("Explorer Concept Study Program"). W 1988 projekt misji został, jako jeden z czterech, wybrany do jednorocznej fazy A ("Concept Study") programu.
22 kwietnia 1991 został podpisany kontrakt między ośrodkiem NASA Goddard Space Flight Center (GSFC) a California Institute of Technology, co oficjalnie zapoczątkowało misję ACE. Faza B ("Definition Study") rozpoczęła się w sierpniu 1992. Wstępna ocena projektu misji ("Preliminary Design Review") odbyła się w listopadzie 1993, po czym przystąpiono do fazy C/D ("Implementation").
Kierownictwo nad misją przejęło NASA Goddard Space Flight Center. Sonda została skonstruowana przez Johns Hopkins University Applied Physics Laboratory (APL). Kierownictwo nad konstrukcją instrumentów sondy sprawował California Institute of Technology. Po zakończeniu integracji instrumentów z sondą, przeszła ona serię testów kolejno w APL i GSFC, po czym została przetransportowana na kosmodrom Cape Canaveral Air Force Station, gdzie przeprowadzone zostały finalne etapy montażu i testów przedstartowych oraz integracja sondy z rakietą nośną.
Cele misji.
Cele naukowe misji.
Głównym zadaniem sondy ACE jest określenie i porównanie składu pierwiastkowego i izotopowego próbek materii pochodzącej z korony słonecznej, ośrodka międzyplanetarnego, lokalnego ośrodka międzygwiazdowego i materii galaktycznej.
Zakres energii pokrywany przez spektrometry sondy obejmuje od około 100 eV/nukleon do około 600 MeV/nukleon. Rozstrzygające badania obfitości zostaną wykonane dla praktycznie wszystkich izotopów o liczbie atomowej Z = 1–30 (od wodoru do cynku), z obserwacjami sięgającymi do cyrkonu (Z = 40).
Porównanie tych próbek materii posłuży do przeprowadzenia badań nad pochodzeniem i ewolucją Układu Słonecznego i materii galaktycznej, dzięki wyodrębnieniu efektów takich fundamentalnych procesów jak: nukleosynteza, rozdzielanie cząstek naładowanych i neutralnych, przyspieszanie plazmy oraz cząstek nadtermicznych i wysokoenergetycznych. W szczególności instrumenty sondy ACE umożliwiają przeprowadzenie badań z szerokiego zakresu fundamentalnych problemów w następujących obszarach:
Eksperyment RTSW.
Sonda ACE umieszczona jest na orbicie położonej w odległości około 1,5 mln km od Ziemi w kierunku Słońca. Sprawia to, że znajduje się w dogodnej pozycji do wykonywania pomiarów parametrów międzyplanetarnego pola magnetycznego i wiatru słonecznego, które wpływają na tzw. pogodę kosmiczną (ang. space weather), zanim zderzą się one z ziemską magnetosferą. Umieszczony na pokładzie sondy system RTSW (Real Time Solar Wind) zbiera i przekazuje w czasie rzeczywistym na Ziemię dane pomiarowe z czterech instrumentów (EPAM, MAG, SIS i SWEPAM). Dzięki temu możliwe jest wydawanie, z wyprzedzeniem do jednej godziny, ostrzeżeń przed nadchodzącymi burzami magnetycznymi, które są rezultatem interakcji między międzyplanetarnym i ziemskim polem magnetycznym. Mogą one prowadzić do nagłego wzrostu ilości cząstek naładowanych uwięzionych w magnetosferze Ziemi. Intensywne burze magnetyczne mogą zaburzać pracę i powodować uszkodzenia naziemnych systemów energetycznych, zakłócać łączność radiową oraz uszkadzać satelity na orbicie wokółziemskiej.
Przekazywane przez system RTSW dane obejmują pomiary prędkości, gęstości i temperatury wiatru słonecznego z instrumentu SWEPAM, wektory pola magnetycznego z instrumentu MAG oraz strumienie cząstek naładowanych z instrumentów EPAM i SIS. Typowa rozdzielczość czasowa pomiarów wynosi 1 minutę. Dane są transmitowane w sposób ciągły, z prędkością 434 b/s, przez 21 godzin na dobę, do sieci stacji naziemnych pracujących dla National Oceanic and Atmospheric Administration (NOAA). Przez pozostałe 3 godziny na dobę, gdy łączność z sondą przejmuje NASA, przekazuje ona do NOAA kopię tych danych. Przesyłane są one w celu przetworzenia do należącego do NOAA ośrodka Space Weather Prediction Center w Boulder, skąd trafiają do ośrodka Space Weather Operations.
Cały proces odbioru, przetworzenia i przekazania danych do odbiorców końcowych odbywa się w czasie 5 minut od wysłania ich z pokładu sondy ACE.
Konstrukcja sondy.
Kadłub sondy ACE zbudowany jest z dziesięciu płyt aluminiowych, przymocowanych do ramy z aluminium i tytanu, tworzących konstrukcję o wymiarach 142,2 cm × 76,2 cm. Górny i dolny pokład mają kształt oktagonów, które są połączone przez prostokątne ścianki boczne. U spodu kadłuba znajduje się wysoki na 22,9 cm cylindryczny łącznik do rakiety nośnej. Sonda jest stabilizowana obrotowo. Prędkość wirowania wynosi 5 obrotów na minutę, przy czym sonda obraca się wokół własnej osi w taki sposób, że jedna jej strona jest zawsze zwrócona w kierunku Słońca, a przeciwna w kierunku Ziemi.
Większość instrumentów (SEPICA, SIS, SWICS, SWEPAM, ULEIS, EPAM oraz S3DPU) jest przymocowanych do górnego pokładu, zwróconego w kierunku Słońca. Do bocznych ścian kadłuba przytwierdzono instrumenty CRIS i SWIMS oraz większość systemów sondy. Na dolnym pokładzie umieszczono elementy systemu łączności oraz instrument SLAM. Do boków górnego pokładu kadłuba są przymocowane cztery rozkładane skrzydła paneli słonecznych, każde o wymiarach 86,4 × 149,9 cm. Wykonane z krzemu ogniwa słoneczne dostarczają prąd o napięciu 28 V. Ich moc, na koniec 5-letniego okresu trwania misji, zaplanowano na 444 W. Do końcówek dwóch ze skrzydeł przymocowane są wysięgniki magnetometrów o długości 152,4 cm. Z rozłożonymi panelami słonecznymi i magnetometrami sonda ma całkowitą rozpiętość około 8,3 m.
Za sterowanie sondą oraz za zbieranie, formatowanie i magazynowanie danych naukowych i inżynieryjnych odpowiedzialny jest "Command and Data Handling Subsystem" (C&amp;DH). W jego skład wchodzą:
Za kontrolę położenia sondy w przestrzeni odpowiedzialny jest "Attitude Determination and Control Subsystem" (ADandC). W jego skład wchodzą redundantne czujniki Słońca oraz pojedynczy szukacz gwiazd.
Wewnątrz kadłuba znajdują się cztery tytanowe zbiorniki wypełnione hydrazyną, której masa wynosiła na początku misji 195 kg. Stanowi ona jednoskładnikowy materiał pędny dla 10 silników korekcyjnych (4 w osi sondy i 6 prostopadłych do niej) o ciągu 4,4 N każdy i impulsie właściwym 216 s. Silniki posłużyły do wprowadzenia sondy na orbitę wokół punktu L1 układu Ziemia – Słońce i wykorzystywane są do przeprowadzania korekt orbity oraz do kontroli prędkości wirowania i położenia sondy.
Łączność sondy z Ziemią zapewniają dwa identyczne, redundantne i niezależne systemy korzystające z pojedynczej anteny o wysokim zysku o średnicy 76 cm. W skład każdego systemu łączności wchodzi transponder z nadajnikiem o mocy 5 W, diplekser, sieć przełączników i dwie anteny śrubowe o szerokiej wiązce. Transmisja danych na Ziemię odbywa się w paśmie S, na częstotliwości 2278,35 MHz z następującymi szybkościami:
Komendy z Ziemi na pokład sondy przesyłane są na częstotliwości 2097,9806 MHz z szybkością 1000 b/s.
Instrumenty sondy.
Na pokładzie sondy ACE znajduje się dziewięć instrumentów naukowych, na potrzeby głównej misji, oraz jeden dodatkowy instrument inżynieryjny. Sześć spośród instrumentów stanowią spektrometry mas o wysokiej rozdzielczości. Każdy ze spektrometrów ma konstrukcję umożliwiającą uzyskiwanie optymalnej rozdzielczości ładunku i masy w określonym zakresie energii, a ich zdolności zbierające są od 10 do 1000 razy większe od wcześniej przeprowadzonych eksperymentów.
W skład ładunku wchodzą także trzy instrumenty o standardowej konstrukcji służące do monitorowania wysokoenergetycznych elektronów, protonów i jonów helu oraz magnetometr.
Z wyjątkiem jednego spektrometru, wszystkie pozostałe instrumenty sondy pracują prawidłowo (stan na styczeń 2012). Z powodu awarii zaworów kontrolujących przepływ gazu przez instrument, spektrometr SEPICA zaprzestał dostarczania danych naukowych 4 lutego 2005 i został ostatecznie wyłączony 20 kwietnia 2011.
Przebieg misji.
Start sondy ACE nastąpił 25 sierpnia 1997, ze stanowiska startowego LC17A na Cape Canaveral Air Force Station. Po wejściu na wstępną orbitę parkingową, powtórny zapłon drugiego członu rakiety nośnej Delta wprowadził sondę na wydłużoną orbitę eliptyczną o perygeum 177 km i apogeum 1,37 mln km. Po osiągnięciu apogeum, około miesiąc od startu, sonda wykonała serię manewrów korekcyjnych, po których w dniach od 9 grudnia do 12 grudnia 1997 wykonano manewry wejścia na orbitę wokół punktu L1 układu Ziemia – Słońce. Półoś wielka osiągniętej orbity Lissajous wynosi około 200 tys. km.
21 stycznia 1998 misja sondy została uznana za operacyjną. Projektowany czas jej funkcjonowania wynosił 5 lat, misja została jednak przedłużona. Kierownictwo misji przewiduje (stan na styczeń 2012), że zapas paliwa na pokładzie dla silników manewrowych wystarczy do utrzymania pracy sondy ACE do 2024 roku.

</doc>
<doc id="2816495" url="https://pl.wikipedia.org/wiki?curid=2816495" title="Ernest Payne">
Ernest Payne

Ernest „Ernie” Payne (ur. 23 grudnia 1884 w Worcesterze, zm. 10 września 1961 tamże) – brytyjski kolarz torowy, mistrz olimpijski.
Kariera.
Największy sukces w karierze Ernest Payne osiągnął w 1908 roku, kiedy wspólnie z Benem Jonesem, Leonem Meredithem i Clarence’em Kingsburym zdobył złoty medal podczas igrzysk olimpijskich w Londynie. Był to jedyny medal wywalczony przez Payne’a na międzynarodowej imprezie tej rangi. Ponadto w latach 1905, 1906 i 1907 zdobywał złote medale mistrzostw kraju w wyścigach na 1/4 mili oraz na 1 milę. Oprócz kolarstwa Payne uprawiał również piłkę nożną, grając między innymi w Worcester City i Manchesterze United. Z Worcester City zwyciężył w Birmingham League w 1912 roku. W barwach tego drugiego klubu rozegrał 11 spotkań, z reguły w zastępstwie Billy’ego Mereditha.

</doc>
<doc id="2816497" url="https://pl.wikipedia.org/wiki?curid=2816497" title="Charles Denny">
Charles Denny

Charles Albert Denny (ur. 17 marca 1886 w Battersea, zm. 8 stycznia 1971 w Londynie) – brytyjski kolarz torowy, wicemistrz olimpijski.
Kariera.
Największy sukces w karierze Charles Denny osiągnął w 1908 roku, kiedy zdobył srebrny medal w wyścigu na 100 km podczas igrzysk olimpijskich w Londynie. W zawodach tych wyprzedził go jedynie jego rodak Charles Bartlett, a trzecie miejsce zajął Francuz Octave Lapize. Był to jedyny medal wywalczony przez Denny'ego na międzynarodowej imprezie tej rangi. Nigdy nie zdobył medalu na torowych mistrzostwach świata.

</doc>
<doc id="2816506" url="https://pl.wikipedia.org/wiki?curid=2816506" title="Julia Mendelsonówna">
Julia Mendelsonówna

Julia Mendelsonówna (Gula) (ur. 6 kwietnia 1891 w Częstochowie, zm. ?) – polska rzeźbiarka pochodzenia żydowskiego.
Życiorys.
Córka Judy Lejba (ur. 24 kwietnia 1864) i Bronisławy Galewskiej (ur. 28 czerwca 1868). Studiowała w Monachium i Berlinie. W Łodzi w swojej pracowni przy ul. Zielonej 8 udzielała lekcji rysunku i rzeźby.
W Warszawie w Towarzystwie Zachęty Sztuk Pięknych w 1914 r. wystawiła rzeźby w gipsie: "Pokłon" i "Studium". W dniach 7-12 maja 1916 r. w budynku firmy Siemens przy ul. Piotrkowskiej 96 na wystawie indywidualnej swoich rzeźb pokazała m.in. popiersia prof. T. Mazurkiewicza, T. Panasiewicza i Edwarda Wagnera.
Zaś w 1917 r. w Łodzi na kolejnej wystawie dzieł sztuki pokazała portrety, akt i studium.
Jej kariera artystyczna i dalsze losy, data i miejsce śmierci oraz miejsce spoczynku są nieznane.

</doc>
<doc id="2816512" url="https://pl.wikipedia.org/wiki?curid=2816512" title="Bank Spółdzielczy w Nowym Sączu">
Bank Spółdzielczy w Nowym Sączu

Bank Spółdzielczy w Nowym Sączu – bank spółdzielczy z siedzibą w Nowym Sączu w Polsce. Bank zrzeszony jest w Banku Polskiej Spółdzielczości S.A.
Historia.
Bank powstał 19 kwietnia 1912 jako "Towarzystwo Kredytowo-Robotnicze w Nowym Sączu", a jego rejestracja nastąpiła 15 lipca tego roku. Założony został przez robotników kolejowych. W 1922 zmieniono nazwę na "Spółdzielnia Kredytowo-Robotnicza w Nowym Sączu". W 1931 spółdzielnia zakupiła budynek przy ul. Stefana Batorego 78, gdzie bank mieści się do dzisiaj.
Spółdzielnia, mimo trudności, prowadziła działalność podczas II wojny światowej. Aresztowani zostali wtedy członkowie rady nadzorczej, a jej przewodniczący Jan Matkowski i członek Piotr Główczyk zginęli w Auschwitz. W 1943 spółdzielnia musiała opuści swoje biura, gdyż zajęte zostały przez Ostbam. W kwietniu 1944 zmieniono nazwę na "Bank Spółdzielczy w Nowym Sączu". W tym samym roku bank przyłączył się do Banku Kas Stefczyka w Nowym Sączu i przystąpił do Centralnej Kasy Spółek Rolniczych w Krakowie.
Po przejściu Armii Czerwonej bank nie wrócił do swojego budynku, który został wynajęty PKP. Po wojnie bank rozpoczyna swoją działalność niemal od zera. Przyłączeniu do niego ulegają kasy Stefczyka w Wielogłowach, Piątkowej i Mystkowie. W 1948 bank zostaje znacjonalizowany i podporządkowany Centralnym Związkom Spółdzielczym. W 1957 zmienia nazwę na "Kasa Spółdzielcza w Nowym Sączu", powracając do poprzedniej nazwy w 1961. W 1975 zostaje przymusowo zrzeszony w Banku Gospodarki Żywnościowej. Socjalistyczne ustawy ograniczały możliwość rozwoju i samodzielność banków spółdzielczych m.in. przez wysoką stopę podatku dochodowego, sztywne taryfikatory płac, stosowanie sztywnych stóp procentowych od kredytów i depozytów. Sytuacja ta trwała do odejścia od gospodarki komunistycznej.
W 1992 Bank Spółdzielczy w Nowym Sączu zrzeszył się w Banku Unii Gospodarczej, który w 2002 wszedł w skład Banku Polskiej Spółdzielczości. W październiku 1993 powrócono do własnego budynku przy ul. Stefana Batorego 78. W 2004 do nowosądeckiego BS przyłączono Bank Spółdzielczy w Gródku nad Dunajcem.
Władze.
W skład zarządu banku wchodzą:
Czynności nadzoru banku sprawuje 11-osobowa rada nadzorcza.

</doc>
<doc id="2816518" url="https://pl.wikipedia.org/wiki?curid=2816518" title="Centralny Łuk Turystyczny">
Centralny Łuk Turystyczny

Centralny Łuk Turystyczny – wspólna inicjatywa samorządów centralnej Polski (województwo łódzkie i wielkopolskie), mająca na celu wypromowanie atrakcji turystycznych zlokalizowanych na ich terenie i zmultiplikowanie efektu, którego nie można by osiągnąć promując tylko pojedyncze atrakcje. W celu osiągnięcia tego zamierzenia powołano lokalną organizację turystyczną.
Nazwa powzięta została od głównych miejscowości Łuku: Łęczycy, Uniejowa i Kłodawy (ŁUK). Promowane są głównie następujące atrakcje regionu:

</doc>
<doc id="2816531" url="https://pl.wikipedia.org/wiki?curid=2816531" title="Ramon Humbert">
Ramon Humbert

Ramon Humbert (ur. 1 stycznia 1939 w Esch-sur-Alzette, zm. 22 kwietnia 2003 tamże) – luksemburski lekkoatleta, sprinter.
Podczas igrzysk olimpijskich w Rzymie (1960) był członkiem luksemburskiej sztafety 4 x 400 metrów, która z czasem 3:21,7 odpadła w eliminacjach. 
W 1961 był mistrzem kraju w biegu na 100 metrów.

</doc>
<doc id="2816542" url="https://pl.wikipedia.org/wiki?curid=2816542" title="Niedojrzali">
Niedojrzali

Niedojrzali (wł. "Immaturi") – włoski film komediowy z 2011 roku, wyreżyserowany przez Paolo Genovese.
Fabuła.
George, Lawrence, Peter, Louisa, Virgil i Francesca dwadzieścia lat temu byli kolegami z klasy, ale przede wszystkim przyjaciółmi, później ich przyjaźń się rozpadła. Po latach ponownie spotykają się: Ministerstwo Edukacji anulowało ich egzamin dojrzałości, zmuszając ich do powtarzania go, gdyż inaczej stracą prawo do zdobytego wykształcenia.

</doc>
<doc id="2816543" url="https://pl.wikipedia.org/wiki?curid=2816543" title="Marek Chimiak">
Marek Chimiak

Marek Kazimierz Chimiak (ur. 16 stycznia 1956 w Krakowie, zm. 10 czerwca 2016 w Warszawie) – polski przedsiębiorca, działacz opozycyjny w czasach PRL, członek kolegium redakcyjnego Niezależnej Oficyny Wydawniczej NOWA (1979–1985).
Życiorys.
Syn Henryka i Zofii. Ukończył studia na Wydziale Wiedzy o Teatrze Państwowej Wyższej Szkoły Teatralnej w Warszawie (1979), od 1978 do 1985 pracował w Instytucie Sztuki Polskiej Akademii Nauk, a w latach 1978–1981 był równocześnie sekretarzem literackim Teatru Dramatycznego w Warszawie.
W latach 1978–1979 był zaangażowany w skład i kolportaż „Biuletynu Informacyjnego KSS „KOR””. Od 1979 uczestniczył w pracach Niezależnej Oficyny Wydawniczej NOWA, wchodził w skład jej kierownictwa. W stanie wojennym internowany, od 13 grudnia 1981 do 11 czerwca 1982 przebywał w Areszcie Śledczym w Białołęce. Zwolniony na podstawie przepustki z uwagi na stan zdrowia, decyzję o jego internowaniu uchylono w październiku 1982. Po zwolnieniu powrócił do pracy dla oficyny NOWA, w dalszym ciągu wchodził w skład jej kierownictwa, po odejściu w 1986 był jednym z założycieli Wydawnictwa Verba.
W III Rzeczypospolitej zajął się prowadzeniem działalności gospodarczej, równocześnie angażował się w działalność społeczną i polityczną. W latach 1990–1996 był członkiem Społecznego Towarzystwa Oświatowego, wchodził w skład jego władz. Od 2001 należał do Unii Wolności, był członkiem redakcji magazynu informacyjnego mazowieckiej Unii Wolności „Centrum”, a także skarbnikiem partii od grudnia 2002. W 2005 został członkiem powstałej na bazie UW Partii Demokratycznej – demokraci.pl. Bez powodzenia kandydował w tym samym roku w wyborach do Sejmu RP z listy tej partii, potem z niej wystąpił. Został wiceprezesem i skarbnikiem Stowarzyszenia na rzecz Demokracji. W grudniu 2015 ponownie podjął współpracę z PD. Został koordynatorem zainicjowanych przez jej środowisko (w porozumieniu z Komitetem Obrony Demokracji) Klubów Dyskusyjnych im. Tadeusza Mazowieckiego, a 22 maja 2016 (kilkanaście dni po ponownym wstąpieniu do partii) został powołany w skład rady politycznej PD. Od 2015 był także członkiem Komitetu Obywatelskiego Solidarności z Ukrainą.
Nagrody i odznaczenia.
W 1981 otrzymał nagrodę Fundacji Polcul, w 1999 odznakę Zasłużony Działacz Kultury. Postanowieniem z 13 czerwca 2008 został odznaczony Krzyżem Oficerskim Orderu Odrodzenia Polski, ale odmówił jego przyjęcia z rąk prezydenta Lecha Kaczyńskiego. Order ten odebrał 11 listopada 2012 z rąk prezydenta Bronisława Komorowskiego.

</doc>
<doc id="2816544" url="https://pl.wikipedia.org/wiki?curid=2816544" title="Hala nr 1 MTP">
Hala nr 1 MTP

Hala nr 1 (także: "Hala Przemysłowa") – hala wystawiennicza Międzynarodowych Targów Poznańskich zlokalizowana przy ul. Głogowskiej 18, w sąsiedztwie Hali Przemysłu Ciężkiego i Pawilonu Centrali Handlowej Przemysłu Drzewnego.
Hala nr 1 jest owocem powojennej, dynamicznej odbudowy terenów targowych. Powstała w latach 1947-1948 według projektu Stanisława Kirkina i Lucjana Ballenstaedta. Architekci ci odbudowali także sąsiednią Halę Przemysłu Ciężkiego. Hala nr 1 została zrealizowana na terenach dawnego cmentarza żydowskiego. Cmentarz ten zlikwidowano specjalnie pod rozbudowę Targów, podobnie, jak zlokalizowany przy ul. Bukowskiej cmentarz świętomarciński.
Obiekt jest trójnawowy. Nawa główna ma rozpiętość 32 metrów, a nawy boczne po 10 metrów. W momencie wybudowania był to największy obiekt wystawienniczy Targów. Doprowadzono doń m.in. bocznicę kolejową ze stacji Poznań Główny dla transportu wielkich eksponatów (hala przeznaczona była głównie do wystawiania osiągnięć przemysłu ciężkiego). W 2014 gościła wystawę "PWK Konkurencyjna Polska".

</doc>
<doc id="2816545" url="https://pl.wikipedia.org/wiki?curid=2816545" title="Aminoacyduria">
Aminoacyduria



</doc>
<doc id="2816547" url="https://pl.wikipedia.org/wiki?curid=2816547" title="Dragos Agache">
Dragos Agache



</doc>
<doc id="2816548" url="https://pl.wikipedia.org/wiki?curid=2816548" title="Dina Matus">
Dina Matus

Dina Matus (ur. 21 sierpnia 1899 w Łodzi, zm. po 1940) – polska malarka żydowskiego pochodzenia, scenografka. 
Po I wojnie światowej związała się z grupą artystyczną Jung Idysz. 
Była autorką portretu Mojżesza Brodersona. Malowała również pejzaże i kwiaty. Przyjaźniła się z Idą Braunerówną, mieszkała z nią i wspólnie wykonywały batiki. Wystawiła trzy portrety na wystawie Stowarzyszenia Artystów i Zwolenników Sztuk Pięknych w Łodzi, zorganizowanej wiosną 1918 r., a w grudniu tego roku "Autoportret". Prawdopodobnie około 1919 r. rozpoczęła studia artystyczne w Berlinie. 
Uprawiała grafikę (drzeworyt i linoryt).
Specjalizowała się później w scenografii, projektowała kostiumy i dekoracje, m.in. dla warszawskiego teatru żydowskiego „Azazel” i eksperymentalnego teatrzyku „Ararat” w Warszawie. 
Mieszkała w Łodzi przy ul. Lipowej 20.
Po wybuchu wojny Niemcy okupując Łódź utworzyli na początku 1940 r. getto dla Żydów i w tym getcie została zamknięta. Mieszkała tam przy ul. Rybnej 2 wraz z Anną Nachumow, nauczycielką. 
Nie są znane data i okoliczności śmierci oraz miejsce pochówku.

</doc>
<doc id="2816552" url="https://pl.wikipedia.org/wiki?curid=2816552" title="Nowokrzepice">
Nowokrzepice

Nowokrzepice (daw. "Krzepice Nowe") – dawne miasto (1788–1810), obecnie fizycznie niespójna część miasta Krzepice.
Układ urbanistyczny.
Krzepice Nowe stanowią odrębną jednostkę urbanistyczną od Krzepic właściwych (Starych), z którymi połączone są niezabudowaną drogą, przecinającą rzekę Liswartę. Położone są w odległości 1 km od rynku starokrzepickiego. Krzepice Nowe mają mało rozbudowany układ urbanistyczny, usytuowany wokół kwadratowego rynku.
Historia.
Krzepice Nowe otrzymały prawa miejskie w 1788 r. W 1808 r. miasto liczyło 519 mieszkańców (50% Żydów), podczas gdy Krzepice Stare były dwa razy większe i były zamieszkane prawie wyłącznie przez chrześcijan. W 1808 r. należały do powiatu częstochowskiego w departamencie kaliskim w Księstwie Warszawskim. Prawa miejskie Krzepice Nowe utraciły w 1810 roku w związku z połączeniem ich z sąsiednimi Krzepicami Starymi w jedno miasto o nazwie Krzepice.

</doc>
<doc id="2816553" url="https://pl.wikipedia.org/wiki?curid=2816553" title="Krzepice Nowe">
Krzepice Nowe



</doc>
<doc id="2816556" url="https://pl.wikipedia.org/wiki?curid=2816556" title="Kościół Świętego Krzyża w Nowym Sączu">
Kościół Świętego Krzyża w Nowym Sączu

Kościół Świętego Krzyża w Nowym Sączu – świątynia rzymskokatolicka w Nowym Sączu, w dzielnicy Helena. Służący jako kościół parafialny parafii św. Heleny.

</doc>
<doc id="2816561" url="https://pl.wikipedia.org/wiki?curid=2816561" title="Pizzoccheri">
Pizzoccheri

Pizzoccheri – rodzaj północnowłoskiego makaronu wykonywanego z mąki gryczanej, odmiana tagliatelle. Wywodzi się z Teglio w Lombardii.
Pizzoccheri ma formę płaskich wstążek ciemnej barwy. Udział mąki gryczanej kształtuje się na poziomie 80%, reszta to mąka pszenna. Odmianą jest Pizzoccheri bianchi (białej barwy), rodzaj gnocchi, wytwarzany z mąki pszennej i chleba. Pierwsze wzmianki pochodzą z XVI wieku. Danie spożywane było podówczas rękami, co daje przypuszczenia, że nazwa wywodzi się od włoskiego "pizzicare" ("podszczypywać"). Później makaron jedzono drewnianymi łyżkami ze wspólnej, rodzinnej miski. 
Oryginalnie serwowany jest najczęściej z ziemniakami, serem, kapustą i masłem, a więc stanowi danie ciężkostrawne. Jadany zwykle na obiad w zimnej porze roku.

</doc>
<doc id="2816562" url="https://pl.wikipedia.org/wiki?curid=2816562" title="Pizzoccheri bianchi">
Pizzoccheri bianchi



</doc>
<doc id="2816569" url="https://pl.wikipedia.org/wiki?curid=2816569" title="Postać Hermite'a wielomianu">
Postać Hermite'a wielomianu



</doc>
<doc id="2816571" url="https://pl.wikipedia.org/wiki?curid=2816571" title="Nabot">
Nabot

Nabot z Jizreel (IX w. p.n.e.) – bliżej nieznana postać biblijna, ofiara intrygi dworskiej za panowania Achaba.
Spisek i śmierć.
Achab chciał kupić od Nabota winnicę, która leżała obok pałacu królewskiego. Nabot nie przystał na tę propozycję, co mogło wynikać z jego przywiązania do dziedzictwa przodków i żydowskich przepisów dotyczących sprzedaży ziemi. Izebel, podszywając się pod swego męża, Achaba, rozesłała listy do starszyzny i dostojników miasta, w których nakazywała podstawić dwóch fałszywych świadków. Z rzekomego rozkazu królewskiego oskarżyli oni Nabota o obrazę Boga i króla. Uznano go winnym i ukamienowano. Następnie Achab zagrabił jego winnicę.
Posłany przez Boga prorok Eliasz potępił tę zbrodnię i zapowiedział nieuchronną zagładę całego rodu Achaba, w tym gwałtowną śmierć Izebel.
Biblizmy.
Wyrażenie "winnica Nabota" oznacza przedmiot sąsiedzkiej zawiści i zachłanności.
Sztuka.
Na kanwie tej biblijnej historii powstało jedno z dzieł Ambrożego, będące nawiązaniem do współczesnych mu problemów społecznych.

</doc>
<doc id="2816581" url="https://pl.wikipedia.org/wiki?curid=2816581" title="Miasto przyjazne dla Sprawiedliwego Handlu">
Miasto przyjazne dla Sprawiedliwego Handlu

Miasto przyjazne dla Sprawiedliwego Handlu - kampania społeczna mająca na celu promowanie idei sprawiedliwego handlu, zapoczątkowana w 2000 przez entuzjastów sprawiedliwego handlu z miasta Garstang w Wielkiej Brytanii.
Dzięki pracy wolontariuszy w 2012 kampania objęła ponad 1100 miast w 25 krajach na świecie. W Polsce organizatorem kampanii jest Polskie Stowarzyszenie Sprawiedliwego Handlu oraz Koalicja Sprawiedliwego Handlu. Pierwszym polskim miastem (i obecnie jedynym), które uzyskało tytuł, jest Poznań. Kandydatem jest Gdańsk oraz Jelenia Góra.
Celem otrzymania tytułu konieczne jest spełnienie siedmiu kryteriów:
Tytuł uzyskać mogą miasta, gminy, powiaty i dzielnice miast. Tytuł odnawiany jest co dwa lata, przy podtrzymaniu kryteriów i przedstawieniu planu dalszego rozwoju.
W maju 2014 Szkoła Społeczna im. Wandy Błeńskiej na Piątkowie w Poznaniu, jako pierwsza w Polsce zdobyła tytuł "Szkoły Przyjaznej dla Sprawiedliwego Handlu". Uczniowie m.in. nauczyli się rozpoznawać produkty fair trade w sklepach i propagują tę ideę w swoim otoczeniu. W dniu 11 grudnia 2014 roku II Liceum Ogólnokształcące w Poznaniu, jako pierwsza szkoła publiczna w Polsce, zdobyła tytuł "Szkoły Przyjaznej dla Sprawiedliwego Handlu".

</doc>
<doc id="2816587" url="https://pl.wikipedia.org/wiki?curid=2816587" title="Strumień Orphan">
Strumień Orphan

Strumień Orphan – strumień gwiazd, powstały wskutek rozerwania małej galaktyki karłowatej. Jego nazwa (grec. "ὀρφανός", "orfanos" to "sierota") związana jest z brakiem informacji, która galaktyka stanowiła jego pierwotne źródło. Strumień ten został odkryty w programie Sloan Digital Sky Survey w 2006 roku.
Strumień Orphan rozciąga się na długości 90 000 parseków od centrum Galaktyki, a znajduje w odległości od 18 000 do 45 000 parseków od Słońca. Na ziemskim niebie jego długość wynosi 60°, a szerokość ok. 2°. Na nieboskłonie rozciąga się on od gwiazdozbioru Wielkiej Niedźwiedzicy do gwiazdozbioru Sekstantu. Metaliczność strumienia jest bardzo niska, [Fe/H] = –2,1 ± 0,1.

</doc>
<doc id="2816602" url="https://pl.wikipedia.org/wiki?curid=2816602" title="Chrystus błogosławiący dzieci">
Chrystus błogosławiący dzieci

Chrystus błogosławiący dzieci – obraz Lucasa Cranacha starszego, namalowany został najprawdopodobniej po 1537 roku. Obraz ten przedstawia trzykrotnie wspomnianą w nowotestamentowych Ewangeliach (oprócz Ewangelii Jana) scenę Chrystusa z dziećmi, która była wielokrotnie obrazowana zarówno przez wspomnianego malarza i jego syna Lucasa Cranacha Młodszego oraz ich warsztat i naśladowców.
Nieznany jest zleceniodawca dzieła oraz dalsze dzieje obrazu aż do roku 1922, kiedy to został zakupiony do zbiorów zamku na krakowskim Wawelu od biskupa łuckiego Ignacego Dubowskiego z Wołynia. Skradziony podczas ostatniej wojny przez hitlerowców, odnaleziony został w Wiedniu, w 1968 roku powrócił na Wawel. Znacznie uszkodzone dzieło zostało w 2004 roku poddane gruntownej konserwacji, która wraz z systematycznymi badaniami zakończyła się w październiku 2012 roku specjalną wystawą dzieła trwającą do dnia dzisiejszego.
Wygląd.
"Chrystus błogosławiący dzieci" jest obrazem wykonanym techniką tempery na desce lipowej. Na ciemnym, neutralnym tle ukazany jest odziany w ciemnobłękitne szaty Jezus, otoczony dużą grupą matek z dziećmi oraz kilkoma apostołami (w górnym lewym narożu), spośród których da się zidentyfikować świętego Piotra ukazanego jako brodaty mężczyzna, w podeszłym wieku o siwych włosach. Temat błogosławieństwa dzieci przez Jezusa malarz ujął w sposób rodzajowy, nie rezygnując z lirycznego nastroju, atmosfery czułości, ciepła i rodzicielskiej miłości. Postać Chrystusa przesunięta jest lekko na lewo od osi stanowi punkt odniesienia; uwaga większości jest skupiona na Zbawicielu, który przytula jedno z dziewięciu niemowląt do swej twarzy, podtrzymując je lewą ręką. Obok po prawej stoi jego matka wyróżniająca się ciemną suknią. Jezus jednocześnie troszczy się o drugie niemowlę głaszcząc prawą dłonią. Ono jest położone na ciemnej poduszce podtrzymywanej przez jego matkę odzianą w czerwoną suknię, za którą trzyma się jedno ze starszych dzieci. Dziewczynka ta jest odziana w białą sukienkę, w lewej ręce trzyma lalkę. Za nią stoi chłopczyk w czerwonym odzieniu. Do tej grupy dołączają się kolejne matki z dziećmi. Po prawej, za wspomnianym chłopczykiem wyróżnia się matka karmiąca piersią swe dziecko, odziana w cynobrową suknię. Za nią stoją kolejne trzy matki i trójka niemowląt oraz jeszcze jedna postać, której widać jedynie włosy, czoło i brwi. Po lewej stronie wyróżnia się kobieta w czerwonej sukni z wydatnym dekoltem, podtrzymująca niemowlę (zaciekawione obecnością Jezusa) zwracająca się do starszego dziecka, chłopczyka, który trzyma się za rękę matki, zaś w prawej dłoni trzyma jabłko. Za Chrystusem, po lewej widoczne są kolejne dwie matki z niemowlętami (jedno zaczepia Jezusa szarpiąc Go za ramię) oraz wspomniana grupa apostołów. Mimo że większość postaci ma krągłe, pulchne twarze, artysta nadał im indywidualne cechy fizjonomiczne. Wzdłuż górnej krawędzi widnieje inskrypcja: VND SIE BRACHTEN KINDLIN ZV IM DAS ER SIE ANRVRETE MARCUS AM X.
Analiza.
Źródłem tematu obrazu są trzy nieznacznie różniące się od siebie przekazy zawarte w biblijnym Nowym Testamencie. O błogosławieństwie dzieci wspominają w swoich Ewangeliach święci Mateusz (Mt 19 13-15), Marek (Mk 10, 13-16) oraz Łukasz (Łk 18, 15-17). Lucas Cranach Starszy, a następnie jego syn wielokrotnie malowali scenę błogosławieństwa dzieci przez Jezusa, jednakże ten temat wcześniej nie był często preferowany w sztuce sakralnej, zarówno na Wschodzie i Zachodzie. Zachowało się kilka przykładów m.in. na karolińskich freskach w Müstair (Szwajcaria), romańskich malowidłach kościoła San Angelo in Formis w Kapui (Włochy), w kościele Świętego Marcina w Zillis (Szwajcaria) oraz datowane na XIII/XIV wiek malowidło w książęcej cerkwi Świętego Mikołaja w Curtea de Arges (Rumunia). Zainteresowanie tematem wzrosło gwałtownie w trzeciej dekadzie XVI stulecia, a więc w dobie postępującej reformacji. Na terenie Rzeszy najbardziej wpływowym reformatorem był Marcin Luter, który był nie tylko przyjacielem Lucasa Cranacha Starszego, ale także ojcem chrzestnym córki malarza Anny. Cranach zaś był ojcem chrzestnym syna Lutra, Jana. Cranachowie w swojej twórczości wielokrotnie malowali obrazy religijne oparte na treściach teologicznych i doktrynach Lutra, a następnie Filipa Melanchtona. W wielu obszarach stanowisko luteran wobec malarstwa religijnego nie odbiegało od tradycji katolickiej, przy czym źródłem tematycznym stała się wyłącznie Biblia, w której dzieci są kilkakrotnie wspominane, przykładem jest cytat „Kto wśród was wszystkich jest najmniejszy, ten jest wielki”. Jednym z bezpośrednich powodów zainteresowania tematem błogosławieństwa dzieci miał być spór luteran z anabaptystami dotyczący chrztu. Różnice wynikają z tego, że luteranie uznawali chrzest dzieci, anabaptyści zaś tylko chrzest dorosłych, już znających prawdy wiary. Wzorcem miał być sam Chrystus, który jako osoba dorosła przyjął chrzest dokonany w wodach Jordanu, z rąk Jana Chrzciciela. Pomimo pominięcia bezpośredniego wątku chrztu, seria przedstawień, którą tworzy również wawelski obraz miałby stanowić swego rodzaju odzwierciedlenie poglądu luteran na chrzest. Marcin Luter powołując się na zapisane w wersetach biblijnych postawy Jezusa wobec wiary dzieci kwestionował doktryny anabaptystów. Za inny powód rozpowszechnienia tematu Chrystusa błogosławiącego dzieci jest zmiana trendu w ikonografii chrześcijańskiej w dobie reformacji, kiedy to odrzucono wiele wątków będących punktem wyjścia dla średniowiecznej pobożności, a zrekompensowano to nowymi tematami znanymi z Biblii, ale nie praktykowanymi podczas supremacji katolicyzmu w średniowieczu.
Obraz krakowski jest jednym z kilkudziesięciu (obecnie wiadomo o 34 obrazach i jednej grafice) zachowanych wersji "Chrystusa błogosławiącego dzieci" malowanego przez Cranachów i ich warsztat. Elementem spójnym jest przede wszystkim wielopostaciowa kompozycja skupiona wokół dominanty, którą stanowi postać Chrystusa. Ze względu na powtarzające się wspólne motywy historycy sztuki wyodrębnili sześć mniejszych grup, z których każda składa się z kilku obrazów, na których różnice występują wyłącznie w detalach oraz kilkanaście obrazów, na których jest więcej różnic, uniemożliwiających sklasyfikowanie dzieł do którejkolwiek z grup. Obraz krakowski ma niemal identyczne odpowiedniki w malowidłach zachowanych w kościele Świętej Trójcy w Larviku (Norwegia) oraz w amsterdamskim domu aukcyjnym Christie’s. Pozostałe wersje znajdują się przede wszystkim na terenie Saksonii (m.in. w Galerii Obrazów Starych Mistrzów w Dreźnie, Kunstbesitz der Universität w Lipsku, kościele Świętego Wacława w Naumburgu, katedrze NMP w Zwickau) innych krajach historycznych Niemiec (m.in. w Angermuseum w Erfurcie, we frankfurckim Städel Museum, kościele Świętej Anny w Augsburgu, Johanniterhalle w Schwäbisch Hall, hamburskim Kunsthalle, zamku Gottorp w Szlezwiku), a ponadto w Europie i na świecie (m.in. w Kunstmuseum w szwajcarskim Winterthur, Narodni Galerie w Pradze, Statens Museum for Kunst w Kopenhadze, w zbiorach prywatnych w Paryżu oraz w Metropolitan Museum of Art w Nowym Jorku, Chi Mei Muiseum w Taipanie).

</doc>
<doc id="2816603" url="https://pl.wikipedia.org/wiki?curid=2816603" title="Interpolacja Hermite’a">
Interpolacja Hermite’a

Interpolacja Hermite’a – interpolacja umożliwiająca znalezienie wielomianu przybliżającego według wartości
na formula_2 danych węzłach formula_3 oraz na wartościach pochodnych na wybranych węzłach
Węzeł zadany bez pochodnej jest węzłem pojedynczym, a węzeł z danymi pochodnymi formula_5 jest węzłem formula_6-krotnym.
Algorytm.
Algorytm jest podobny jak przy interpolacji Newtona. Kolumnę wypełnia się wszystkimi wartościami węzłów (jeżeli węzeł jest formula_7-krotny, to umieszczamy go w tabeli formula_7 razy).
Następnie dopisuje się do każdej kolumny kolejne różnice dzielone, z tym wyjątkiem, że przy węzłach formula_7-krotnych, formula_10 gdzie, de facto, nie można obliczyć różnicy dzielonej, podstawia się wartości kolejnych pochodnych na węzłach podzielone przez silnię ze stopnia pochodnej. (W tabeli przedstawiony jest formula_11-krotny węzeł formula_12).
Tabelę uzupełnia się do końca jak przy interpolacji Newtona, uznając ciągłe pochodne na węzłach wielokrotnych jako różnice dzielone rzędu drugiego.
Definiując formula_13 jako wartości na przekątnej, formula_14 gdzie formula_15 to suma krotności węzłów, otrzymuje się wielomian:
gdzie formula_17 przy czym każdy formula_7-krotny węzeł występuje formula_7 razy.
Przykład.
Należy znaleźć wielomian interpolacyjny, przybliżający funkcję o zadanych węzłach dwukrotnych:
Zapisuje się wartości w tabeli:
Następnie w miejsce powtarzającego się węzła wstawia się wartości pochodnej, a w pozostałe miejsca (w tym przypadku jedno) wstawia się odpowiednią różnicę dzieloną:
Następnie uzupełnia się do końca tabelę:
Zatem otrzymuje się wielomian:
Łatwo sprawdzić, że interpoluje on dane punkty:

</doc>
<doc id="2816604" url="https://pl.wikipedia.org/wiki?curid=2816604" title="Diederik Jansz Graeff">
Diederik Jansz Graeff

Dirck Jansz Graeff, "Heer van Vredenhof" (ur. 1532 w Amsterdamie, zm. 27 lipca 1589 w Amsterdamie) – holenderski polityk, armator i kupiec. 
Życiorys.
Prowadził politykę profrancuską, sprzeciwiał się wpływom dynastii Habsburgów. Podczas tłumienia powstania przez Ferdynanda Álvareza de Toledo uciekł do Niemiec. Od 1578 roku Graeff pełnił funkcję burmistrza Amsterdamu.

</doc>
<doc id="2816605" url="https://pl.wikipedia.org/wiki?curid=2816605" title="Dariusz Dolański">
Dariusz Dolański

Dariusz Sławomir Dolański (ur. 3 marca 1966 r. w Słubicach) – polski historyk, specjalizujący się w historii nowożytnej, historii kultury, historii historiografii; profesor nauk humanistycznych, nauczyciel akademicki, związany z Wyższą Szkołą Pedagogiczną w Zielonej Górze (od 2001 roku Uniwersytet Zielonogórski).
Życiorys.
Urodził się w 1966 r. w Słubicach, jednak dzieciństwo i wczesną młodość spędził w rodzinnej Cybince, gdzie ukończył szkołę podstawową w 1981 roku. Następnie kontynuował naukę w Liceum Ogólnokształcącego w Słubicach, które ukończył w 1985 roku, pomyślnie zdając egzamin maturalny. W latach 1985-1990 studiował historię w Wyższej Szkole Pedagogicznej im.Tadeusza Kotarbińskiego w Zielonej Górze, gdzie uzyskał tytuł magistra. 
Bezpośrednio po ukończeniu studiów został zatrudniony jako asystent na macierzystej uczelni w Instytucie Historii. W tym czasie licznie przebywał na stażach i stypendiach naukowych w: Holandii (1990), Czechosłowacji (1991), Niemczech (1994, 1997 i 2002). W międzyczasie w 1996 roku uzyskał na Uniwersytecie im. Adama Mickiewicza w Poznaniu stopień naukowy doktora nauk humanistycznych w zakresie historii na podstawie pracy pt. "Reformacja w księstwie głogowskim", napisanej pod kierunkiem prof. Barbary Janiszewskiej-Mincer. Wraz z nowym tytułem otrzymał stanowisko adiunkta. W 2003 roku Rada Wydziału Humanistycznego Uniwersytetu Zielonogórskiego nadała mu stopień naukowy doktora habilitowanego nauk humanistycznych w zakresie historii o specjalności historia nowożytna na podstawie rozprawy nt. "Zachód w polskiej myśli historycznej czasów saskich". Niedługo potem otrzymał także stanowisko profesora nadzwyczajnego oraz kierownika Zakładu Historii Nauki i Kultury. W latach 2005-2016 dyrektor Instytutu Historii UZ. 4 marca 2015 uzyskał tytuł naukowy profesora.
Działalność naukowa.
W kręgu zainteresowań naukowych Dariusza Dolańskiego znajdują się zagadnienia związane z szeroko pojętą historią nowożytną, historią kultury i historią historiografii. Zajmuje się on także problemami edukacji historycznej, dziedzictwa kulturowego i kształtowania się życia intelektualnego na Ziemiach Zachodnich po 1945 roku. Jest promotorem dwóch i recenzentem trzech prac doktorskich.
Jest członkiem wielu krajowych towarzystw naukowych, w tym: Lubuskiego Towarzystwa Naukowego, Polskiego Towarzystwa Badań nad Wiekiem Osiemnastym w Warszawie i Polskiego Towarzystwa Historycznego. Przez trzy kadencje był prezesem zielonogórskiego Oddziału Polskiego Towarzystwa Historycznego, a obecnie zasiada w jego władzach naczelnych. Publikuje w Polsce oraz w Niemczech. Jest członkiem komitetów redakcyjnych serii wydawniczych na Uniwersytecie Wrocławskim i Uniwersytecie im Mikołaja Kopernika w Toruniu. Brał udział w kilku projektach międzynarodowych, m.in. był uczestnikiem polsko-niemieckiego projektu "Zrozumieć historię – kształtować przyszłość" w wyniku którego powstały materiały pomocnicze do nauczania historii okresu 1933-1949 przeznaczone do polskich i niemieckich szkół pogranicza.
Obecnie jest członkiem sieci ENGLOBE finansowanej ze środków 7 Programu Ramowego, najbardziej prestiżowego funduszu naukowego Unii Europejskiej. Współpracuje z ośrodkami naukowymi z Niemiec, Francji, Hiszpanii, Portugalii, Wielkiej Brytanii, Irlandii oraz Turcji. Jest zastępcą redaktora naczelnego "Studiów Zielonogórskich", rocznika Muzeum Ziemi Lubuskiej, a także inicjatorem i współredaktorem rocznika "In Gremium". Laureat nagrody naukowej miasta Zielona Góra w 2003. Do 2009 był członkiem kapituły Lubuskiego Wawrzynu Naukowego.

</doc>
<doc id="2816606" url="https://pl.wikipedia.org/wiki?curid=2816606" title="Stanisław Koziarski">
Stanisław Koziarski

Stanisław Marian Koziarski (ur. 1955) – polski geograf, specjalizujący się w geografii społeczno-ekonomicznej, geografii transportu; nauczyciel akademicki, związany z opolskimi jednostkami naukowo-dydaktycznymi.
Życiorys.
Urodził się w 1955 roku na terenie Opolszczyzny. W latach 1962-1970 uczęszczał do miejscowej Publicznej Szkoły Podstawowej w Dobrodzieniu, w powiecie oleskim, a po jej ukończeniu do klasy o profilu elektrycznym w Technikum nr 11 w Kaletach, gdzie w 1975 roku pomyślnie zdał egzaminy: zawodowy oraz maturalny. Następnie podjął studia geograficzne w Wyższej Szkole Pedagogicznej im. Jana Kochanowskiego w Kielcach, które ukończył w 1980 roku magisterium.
Niedługo po ukończeniu studiów związał się z Instytutem Śląskim w Opolu i uzyskał stopień naukowy doktora, a następnie został w latach 90. XX wieku pracownikiem naukowo-dydaktycznym Katedrze Polityki Regionalnej Politechniki Opolskiej (do 1996 roku Wyższej Szkoły Inżynierskiej w Opolu), a także podjął pracę na Uniwersytecie Opolskim (do 1994 roku Wyższa Szkoła Pedagogiczna w Opolu). W 1998 roku otrzymał stopień naukowy doktora habilitowanego nauk o Ziemi w zakresie geografii o specjalności geografia na podstawie pracy pt. "Przekształcenia struktury przestrzennej sieci kolejowej w Polsce i na świecie", który został mu nadany przez Instytut Geografii i Przestrzennego Zagospodarowania im. Stanisława Leszczyckiego Polskiej Akademii Nauk.
Obecnie pracuje wyłącznie na Uniwersytecie Opolskim, gdzie jest kierownikiem Zakładu Monitoringu i Zagospodarowania Przestrzennego, wchodzącego w skład Samodzielnej Katedry Ochrony Powierzchni Ziemi UO. W 2012 roku został wybrany na dziekana Wydziału Przyrodniczo-Technicznego UO.
Działalność naukowa.
W kręgu zainteresowań naukowych Stanisława Koziarskiego znajdują się zagadnienia związane z szeroko rozumianą geografią społeczno-ekonomiczną i geografią transportu. Do jego najważniejszych publikacji należą:

</doc>
<doc id="2816613" url="https://pl.wikipedia.org/wiki?curid=2816613" title="Prywatna szkoła">
Prywatna szkoła

Prywatna szkoła (ang. "Private School") - amerykański film komediowy z 1983 roku.

</doc>
<doc id="2816628" url="https://pl.wikipedia.org/wiki?curid=2816628" title="Ponad śnieg">
Ponad śnieg

Ponad śnieg – polski film niemy z 1929 roku, będący ekranizacją dramatu "Ponad śnieg bielszym się stanę" Stefana Żeromskiego. 
Film kręcony w Poznaniu (Park Sołacki, hale wystawowe Powszechnej Wystawy Krajowej) i na poligonie Biedrusko.

</doc>
<doc id="2816630" url="https://pl.wikipedia.org/wiki?curid=2816630" title="Jimmy Carter (bokser)">
Jimmy Carter (bokser)

Jimmy Carter, właśc. James Walter Carter (ur. 15 grudnia 1923 w Aiken w stanie Karolina Południowa, zm. 21 września 1994) – amerykański bokser, trzykrotny zawodowy mistrz świata kategorii lekkiej.
Życiorys.
Rozpoczął zawodową karierę bokserską w 1946. W 1947 m.in. przegrał z przyszłym mistrzem świata wagi lekkiej Joe Brownem i zremisował z Sandym Saddlerem. W 1950 pokonał innego przyszłego mistrza świata wagi lekkiej Wallace’a „Buda” Smitha.
25 maja 1951 w Nowym Jorku Carter został zawodowym mistrzem świata wagi lekkiej po wygranej z obrońcą tytułu Ike’em Williamsem przez techniczny nokaut w 12. rundzie. 28 sierpnia tego roku w Los Angeles przegrał na punkty po 10 rundach z Artem Aragonem w walce towarzyskiej. W pojedynku o tytuł 14 listopada tego roku w Los Angeles pokonał Aragona na punkty po 15 rundach.
Carter stracił tytuł 14 maja 1952 w Los Angeles po przegranej na punkty z Lauro Salasem, którego wcześniej pokonał 1 kwietnia tego roku. W trzeciej walce z Salasem 15 października 1952 w Chicago Carter odzyskał tytuł zwyciężając na punkty. W 1953 trzykrotnie obronił pas mistrzowski, wygrywając kolejno z Tommym Collinsem (24 kwietnia w Bostonie, techniczny nokaut w 4. rundzie), George’em Araujo (12 czerwca w Nowym Jorku, techniczny nokaut w 13. rundzie) i Armondem Savoie (11 listopada w Montrealu, nokaut w 5. rundzie).
5 marca 1954 w Nowym Jorku Carter ponownie utracił tytuł mistrzowski przegrywając na punkty z Paddym DeMarco. Odzyskał go w walce rewanżowej 17 listopada tego roku w San Francisco, gdy pokonał DeMarco przez techniczny nokaut w 15. rundzie. 11 lutego 1955 w Bostonie zremisował w towarzyskiej walce z Tonym DeMarco. 29 czerwca 1955 Carter po raz trzeci stracił pas mistrza wagi lekkiej po przegranej z Wallacem „Budem” Smithem w Bostonie. Smith pokonał go również w walce rewanżowej 19 października tego roku w Cincinnati.
Carter nigdy więcej nie walczył o tytuł. W 1956 pokonał Dona Jordana i Lauro Salasa oraz przegrał z Artem Aragonem. Zakończył karierę w 1960.
Został wybrany do International Boxing Hall of Fame w 2000.

</doc>
<doc id="2816631" url="https://pl.wikipedia.org/wiki?curid=2816631" title="Planiprora">
Planiprora



</doc>
<doc id="2816632" url="https://pl.wikipedia.org/wiki?curid=2816632" title="Longitrudis">
Longitrudis



</doc>
<doc id="2816633" url="https://pl.wikipedia.org/wiki?curid=2816633" title="Colefaxia">
Colefaxia



</doc>
<doc id="2816634" url="https://pl.wikipedia.org/wiki?curid=2816634" title="Calliomorus">
Calliomorus



</doc>
<doc id="2816635" url="https://pl.wikipedia.org/wiki?curid=2816635" title="Cacumen">
Cacumen



</doc>
<doc id="2816638" url="https://pl.wikipedia.org/wiki?curid=2816638" title="Guido Ferraro">
Guido Ferraro

Guido Ferraro – włoski brydżysta z tytułami World Life Master w kategorii Open (WBF) oraz European Grand Master w kategorii Open i European Champion w kategoriach Open oraz Mixed (EBL).
Pełnił szereg funkcji we władzach brydżowych. W latach 1999..2010 był członkiem Komitetu Apelacyjnego EBL (EBL Appeals Committee). W latach 2003-2007 był członkiem Komitetu Systemów WBF (WBF Systems Committee). W latach 2004 był członkiem Komitetu Apelacyjnego WBF (WBF Appeals Committee).
Od roku 1998 wielokrotnie był członkiem komitetów apelacyjnych najważniejszych zawodów europejskich i światowych. Na wielu zawodach pełnił funkcję komentatora w brydżoramie.
Wyniki brydżowe.
Olimpiady.
Na olimpiadach uzyskał następujące rezultaty:
Zawody światowe.
W światowych zawodach zdobył następujące lokaty:
Zawody europejskie.
W europejskich zawodach zdobył następujące lokaty:

</doc>
<doc id="2816639" url="https://pl.wikipedia.org/wiki?curid=2816639" title="Pomniki w Sanoku">
Pomniki w Sanoku



</doc>
<doc id="2816644" url="https://pl.wikipedia.org/wiki?curid=2816644" title="Spilotichthys">
Spilotichthys



</doc>
<doc id="2816645" url="https://pl.wikipedia.org/wiki?curid=2816645" title="Pseudopristipoma">
Pseudopristipoma



</doc>
<doc id="2816646" url="https://pl.wikipedia.org/wiki?curid=2816646" title="Pseudohelotes">
Pseudohelotes



</doc>
<doc id="2816647" url="https://pl.wikipedia.org/wiki?curid=2816647" title="Leitectus">
Leitectus



</doc>
<doc id="2816648" url="https://pl.wikipedia.org/wiki?curid=2816648" title="Gaterin">
Gaterin



</doc>
<doc id="2816649" url="https://pl.wikipedia.org/wiki?curid=2816649" title="Euelatichthys">
Euelatichthys



</doc>
<doc id="2816651" url="https://pl.wikipedia.org/wiki?curid=2816651" title="Powodowo">
Powodowo



</doc>
<doc id="2816658" url="https://pl.wikipedia.org/wiki?curid=2816658" title="Kaczka Goupila">
Kaczka Goupila

Kaczka Goupila () – popularna nazwa nadana samolotowi zaprojektowanemu w 1883 przez Alexandra Goupila i zbudowanemu z niewielkimi zmianami w 1916 zakładach Curtissa. Samolot powstał na życzenie Glenna Curtissa, który planował go wykorzystać jako jednego z dowodów na unieważnienie patentów braci Wright. Nazwa samolotu „Kaczka Goupila” została mu nadana w późniejszym czasie, sam Goupil nie nazwał swojego projektu.
Historia.
W 1883 francuski inżynier Alexander Goupil zaprojektował cięższą od powietrza maszynę latającą którą nazwał "aéroplane" (był on jedną z pierwszych osób, która używała tej nazwy), której opis opublikował w 1884 w książce "La Locomotion Aérienne" ("Lokomocja powietrzna"). Zaprojektowany przez Goupila samolot miał bardzo ptasi kadłub, ciągnące śmigło oraz stateczniki poziome i pionowy. Dodatkowy horyzontalny statecznik w układzie kaczki (umieszczony przed skrzydłami) działał jako ster wysokości (przy wychyleniu powierzchni sterowych w tę samą stronę) lub jako lotki przy wychyleniu ich w przeciwne strony. W zamyśle Goupila ten statecznik miał przede wszystkim służyć do utrzymywania przez jego samolot równowagi, niemniej działały one na zasadzie takiej jak lotki i Goupil jako jeden z pierwszych pionierów lotnictwa zdawał sobie sprawę z potrzeby posiadania przez samolot mechanicznych powierzchni kontrolnych działających w trzech stopniach swobody poruszania się samolotu. Napęd samolotu miał stanowić zaprojektowany przez Goupila silnik parowy o masie ok. 500 kg i mocy 15 koni mechanicznych.
Goupilowi nigdy nie udało się ukończyć tego samolotu, ale zbudował jego model w postaci latawca (rozpiętość skrzydeł sześć metrów, długość osiem metrów, powierzchnia nośna dwadzieścia siedem metrów kwadratowych, masa 50 kg), model miał bardzo dużą siłę nośną unosząc się w powietrze wraz z obciążeniem dwóch mężczyzn przy wietrze o prędkości około 20 km/h.
W 1916 korzystając z oryginalnych rysunków patentowych Goupila w zakładach Curtissa zbudowano nieco zmodyfikowaną wersje aeroplanu Goupila. Zmiany polegały na wzmocnieniu konstrukcji, użyciu podwozia kołowego (a w pierwszej wersji – pływaków) zamiast oryginalnych płóz i niewielkim wydłużeniu skrzydeł. W tej wersji samolot był napędzany silnikiem Curtiss OXX.
W pierwszej wersji, wyposażony w pływaki samolot ledwie potrafił się oderwać od powierzchni wody, ale w drugie wersji już z podwoziem kołowym samolot bez problemu wzbił się w powietrze i został oblatany 19 stycznia 1917. Curtiss planował użyć tego samolotu jako dowodu na to, że bracia Wright nie byli pierwszymi osobami, którzy opracowali skuteczne mechaniczne metody kontroli stateczności poprzecznej statku powietrznego, ale ostatecznie nie zdążył użyć tego argumentu w sądzie, a sam proces patentowy został zakończony arbitrażem.

</doc>
<doc id="2816661" url="https://pl.wikipedia.org/wiki?curid=2816661" title="Aleksandra Bechtel">
Aleksandra Bechtel

Aleksandra „Aleks“ Martha Justine Bechtel (ur. 1 października 1972 w Hilden) – niemiecka prezenterka telewizyjna.
Córka niemieckiego prawnika i fińskiej nauczycielki. Zadebiutowała jako prezenterka telewizyjna w 1993 roku w programie muzycznym VIVA. Prowadziła wiele programów, między innymi niemiecki Big Brother.

</doc>
<doc id="2816665" url="https://pl.wikipedia.org/wiki?curid=2816665" title="Rajd Niemiec 2012">
Rajd Niemiec 2012

Rajd Niemiec był 9. rundą Rajdowych Mistrzostw Świata 2012. Rajd odbył się w dniach 24–26 sierpnia, jego bazą był Trewir. Rajd był także 6. rundą "Mistrzostw Świata Samochodów Produkcyjnych (PWRC)".
Rajd wygrał Sébastien Loeb, była to jego 74. wygrana w karierze, 9. w rajdzie Niemiec. Drugie miejsce zajął Jari-Matti Latvala, a trzeci był Mikko Hirvonen.
W klasyfikacji samochodów produkcyjnych zwycięstwo odniósł Michał Kościuszko.

</doc>
<doc id="2816671" url="https://pl.wikipedia.org/wiki?curid=2816671" title="Ansan H FC">
Ansan H FC



</doc>
<doc id="2816673" url="https://pl.wikipedia.org/wiki?curid=2816673" title="Zalanthias">
Zalanthias



</doc>
<doc id="2816674" url="https://pl.wikipedia.org/wiki?curid=2816674" title="Zacallanthias">
Zacallanthias



</doc>
<doc id="2816675" url="https://pl.wikipedia.org/wiki?curid=2816675" title="Xenanthias">
Xenanthias



</doc>
<doc id="2816676" url="https://pl.wikipedia.org/wiki?curid=2816676" title="Serranops">
Serranops



</doc>
<doc id="2816678" url="https://pl.wikipedia.org/wiki?curid=2816678" title="Pteranthias">
Pteranthias



</doc>
<doc id="2816679" url="https://pl.wikipedia.org/wiki?curid=2816679" title="Pelontrus">
Pelontrus



</doc>
<doc id="2816680" url="https://pl.wikipedia.org/wiki?curid=2816680" title="Isobuna">
Isobuna



</doc>
<doc id="2816681" url="https://pl.wikipedia.org/wiki?curid=2816681" title="Hochschule für Musik und Tanz Köln">
Hochschule für Musik und Tanz Köln

Hochschule für Musik und Tanz Köln - wyższa szkoła muzyczna w Kolonii z oddziałami ("Abteilung") w Akwizgranie i Wuppertalu. Stanowi kontynuację Rheinische Musikschule utworzonej w 1845, od 1850 "Conservatorium der Musik in Coeln". W Kolonii działa sześć wydziałów ("Fachbereich") i "Zentrum für Zeitgenössischen Tanz" (Centrum Tańca Współczesnego).

</doc>
<doc id="2816682" url="https://pl.wikipedia.org/wiki?curid=2816682" title="Puchar Świata w Rugby 2011 (składy)">
Puchar Świata w Rugby 2011 (składy)

Artykuł grupuje składy reprezentacji na Puchar Świata w Rugby 2011, który odbył się w Nowej Zelandii w dniach 9 września–23 października 2011 roku.
Każda reprezentacja uczestnicząca w turnieju mogła wystawić drużynę składającą się z trzydziestu zawodników. Termin przesyłania składów do IRB upłynął 22 sierpnia 2011. Po tym terminie zgłoszony gracz mógł być zastąpiony za zgodą IRB jedynie w przypadku kontuzji. Raz zastąpiony zawodnik nie mógł ponownie zagrać w turnieju, a zastępujący go gracz uprawniony był do wzięcia udziału w meczu po upływie 48 godzin.
Grupa A.
Francja.
Trener Marc Lièvremont ogłosił trzydziestoosobowy skład 21 sierpnia 2011. Z powodu kontuzji David Skrela został zastąpiony przez Jean-Marca Doussain.
Japonia.
Trener John Kirwan ogłosił trzydziestoosobowy skład 22 sierpnia 2011. Z powodu kontuzji Japończycy musieli dokonać czterech zmian w składzie: Justin Ives został zastąpiony przez Yuji Kitagawę, Ryukoliniasi Holani przez Toetuu Taufę, a Tomoki Yoshida i Yuta Imamura przez Ippei Asadę i Bryce’a Robinsa.
Kanada.
Trener Kieran Crowley ogłosił trzydziestoosobowy skład 8 lipca 2011.
Nowa Zelandia.
Trener Graham Henry ogłosił trzydziestoosobowy skład 23 sierpnia 2011. Z powodu kontuzji Daniel Carter ustąpił miejsce Aaronowi Crudenowi, następnie Colin Slade i Mils Muliaina zostali zastąpieni przez Stephena Donalda i Hoseę Geara.
Tonga.
Trener Isitolo Maka ogłosił trzydziestoosobowy skład 23 sierpnia 2011.
Grupa B.
Anglia.
Trener Martin Johnson ogłosił trzydziestoosobowy skład 22 sierpnia 2011. Z powodu kontuzji Andrew Sheridan został zastąpiony przez Thomasa Waldroma.
Argentyna.
Trener Santiago Phelan ogłosił trzydziestoosobowy skład 10 sierpnia 2011. Z powodu kontuzji Gonzalo Tiesi został zastąpiony przez Lucasa Borgesa.
Gruzja.
Trener Richie Dixon ogłosił trzydziestoosobowy skład 22 sierpnia 2011.
Rumunia.
Trener Romeo Gontineac ogłosił trzydziestoosobowy skład 23 sierpnia 2011. Jeszcze przed rozpoczęciem turnieju podany w pierwotnym składzie Cătălin Fercu zrezygnował z występów w Nowej Zelandii z powodu awiofobii i został zastąpiony przez Adriana Apostola.
Szkocja.
Trener Andy Robinson ogłosił trzydziestoosobowy skład 22 sierpnia 2011.
Grupa C.
Australia.
Trener Robbie Deans ogłosił trzydziestoosobowy skład 18 sierpnia 2011. Z powodu kontuzji Wycliff Palu i Drew Mitchell zostali zastąpieni przez Matta Hodgsona i Lachie Turnera.
Irlandia.
Trener Declan Kidney ogłosił trzydziestoosobowy skład 22 sierpnia 2011. Z powodu kontuzji Jerry Flannery został zastąpiony przez Damiena Varleya, a David Wallace przez Shane’a Jenningsa.
Rosja.
Trener Nikołaj Nierusz ogłosił trzydziestoosobowy skład 23 sierpnia 2011. Jeszcze przed rozpoczęciem turnieju podany w pierwotnym składzie Igor Galinowski został z powodu kontuzji zastąpiony przez Siergeja Triszina.
USA.
Trener Eddie O’Sullivan ogłosił trzydziestoosobowy skład 22 sierpnia 2011.
Włochy.
Trener Nick Mallett ogłosił trzydziestoosobowy skład 22 sierpnia 2011. Z powodu kontuzji Tommaso D’Apice został zastąpiony przez Franco Sbaragliniego.
Grupa D.
Fidżi.
Trener Samu Domoni ogłosił trzydziestoosobowy skład 20 sierpnia 2011.
Namibia.
Trener Johan Diergaardt ogłosił trzydziestoosobowy skład 18 sierpnia 2011.
RPA.
Trener Peter de Villiers ogłosił trzydziestoosobowy skład 24 sierpnia 2011. Z powodu kontuzji Francois Steyn został zastąpiony przez Zane’a Kirchnera.
Samoa.
Trener Titimaea Tafua ogłosił trzydziestoosobowy skład 24 sierpnia 2011.
Walia.
Trener Warren Gatland ogłosił trzydziestoosobowy skład 22 sierpnia 2011.

</doc>
<doc id="2816683" url="https://pl.wikipedia.org/wiki?curid=2816683" title="Aesculap">
Aesculap

Aesculap AG – niemieckie przedsiębiorstwo medyczne z siedzibą w Tuttlingen. Specjalizuje się głównie w produkcji narzędzi i sprzętu medycznego.
Historia.
Historia przedsiębiorstwa sięga roku 1867, gdy Gottfried Jetter założył warsztat, w którym rozpoczął wytwarzanie narzędzi chirurgicznych. W 1878 r. przedsiębiorstwo liczyło już 150 pracowników. W 1889 zarejestrowano logo firmy, które przedstawia laskę Eskulapa z koroną. W latach 1898–1895 powstała nowa istniejąca do dzisiaj siedziba firmy na zachodnich przedmieściach Tuttlingen, a w 1899 została zarejestrowana nazwa handlowa AESCULAP. W okresie I i II wojny światowej produkcja przestawiona została w dużej części na potrzeby wojenne.
Działalność.
W reakcji na konkurencję tanich narzędzi z Pakistanu Aesculap zbudował zakład produkcyjny w Malezji, powstały też zakłady w Japonii i Wielkiej Brytanii.
Na początku lat 90. XX w. Aesculap został także głównym udziałowcem Fabryki Narzędzi Chirurgicznych CHIFA w Nowym Tomyślu, a kilka lat później stał się częścią koncernu B.Braun Melsungen AG. W 2001 Aesculap wzbogacił się o nową halę produkcyjną nazwaną Benchmark Factory, w której produkowane są endoprotezy i protezy stawu kolanowego.

</doc>
<doc id="2816687" url="https://pl.wikipedia.org/wiki?curid=2816687" title="Reprezentacja Burkiny Faso w piłce nożnej">
Reprezentacja Burkiny Faso w piłce nożnej



</doc>
<doc id="2816696" url="https://pl.wikipedia.org/wiki?curid=2816696" title="Pterocyclosoma">
Pterocyclosoma



</doc>
<doc id="2816697" url="https://pl.wikipedia.org/wiki?curid=2816697" title="Oliglyphisodon">
Oliglyphisodon



</doc>
<doc id="2816698" url="https://pl.wikipedia.org/wiki?curid=2816698" title="Negostegastes">
Negostegastes



</doc>
<doc id="2816703" url="https://pl.wikipedia.org/wiki?curid=2816703" title="Ruben Spachuck">
Ruben Spachuck



</doc>
<doc id="2816711" url="https://pl.wikipedia.org/wiki?curid=2816711" title="River of Deceit">
River of Deceit

River of Deceit – pierwszy singel promujący debiutancki album studyjny supergrupy Mad Season – "Above". Ukazał się on 27 marca 1995 nakładem wytwórni fonograficznej Columbia. Utwór został zamieszczony na trzeciej pozycji na płycie, trwa 5 minut i 4 sekundy, i prócz kompozycji „Lifeless Dead”, „I Don't know Anything”, „Long Gone Day” oraz „All Alone”, należy do najkrótszych utworów na płycie. Autorem tekstu jest wokalista Layne Staley, muzykę skomponowali wspólnie gitarzysta Mike McCready, basista John Baker Saunders oraz perkusista Barrett Martin.
Utwór w późniejszym czasie znalazł się również na koncertowym albumie zespołu - "Live at The Moore", wydanym w tym samym roku, z zapisem koncertu jaki się odbył 29 kwietnia w Seattle. Utwór „River of Deceit” uchodzi za najpopularniejszą kompozycję w dorobku grupy.
Informacje o utworze, znaczenie tekstu.
Muzyka do utworu powstała podczas jednej z pierwszych prób grupy, zanim wokalista Layne Staley dołączył do zespołu. Autorami są gitarzysta Mike McCready, basista John Baker Saunders oraz perkusista Barrett Martin. Tekst do utworu jest autorstwa Staleya, który napisał go inspirując się książką "The Prophet" autorstwa Khalil Gibrana. W jednym z późniejszych wywiadów, perkusista Barrett Martin stwierdził: 
 W tekście, Staley zamieścił także odniesienia do swojego nałogu narkotykowego. 
Brzmienie utworu charakteryzuje się spokojnym, stonowanym, oraz melancholijnym brzmieniem, z widocznym wpływem muzyki bluesowej. Wokal Staleya jest stonowany, podkreślający powagę tekstu.
Wydanie i odbiór singla.
Singel z utworem „River of Deceit” ukazał się w 1995 roku, jako pierwszy, promujący album "Above". Okazał się dużym sukcesem, docierając do 2. pozycji listy Mainstream Rock Tracks oraz 9. Modern Rock Tracks. W Kanadzie utwór zajął odpowiednio 8. i 68. lokatę, stając się tym samym najbardziej rozpoznawalnym utworem w dorobku zespołu.
Poza Stanami Zjednoczonymi, singiel został wydany na rynku w Australii oraz Austrii. Wydanie europejskiego singla, zostało poszerzone w stosunku do wydania amerykańskiego o koncertową wersję instrumentalnego utworu „November Hotel”.
Utwór na koncertach.
Utwór „River of Deceit” został zagrany na sześciu, z ośmiu koncertów, jakie zagrał zespół. Zadebiutował 12 października 1994 roku w Crocodile Cafe. Ostatni raz, został wykonany podczas koncertu jaki odbył się 29 kwietnia 1995 roku w Moore Theatre. Występ grupy został wówczas zarejestrowany, i 29 sierpnia ukazał się na albumie koncertowym "Live at The Moore". Ponadto koncertową wersję utworu można znaleźć na stronie B singla „I Don't Know Anything”, oraz na albumie kompilacyjnym "Bite Back: Live at Crocodile Cafe".
28 lutego 2010 roku, Mike McCready wystąpił podczas Hootenanny dla Haiti na rynku w Seattle wraz z m.in. Velvet Revolver, Jane’s Addiction. Prócz wykonywania utworów z repertuaru innych artystów, McCready po raz pierwszy od rozpadu Mad Season, wykonał na żywo utwór „River of Deceit”. Gościnnie w utworze wystąpił zaśpiewał Jeff Rouse.
Lista utworów na singlu.
Single CD / Kaseta: (Austria oraz Australia)
Single CD: (Stany Zjednoczone)
Twórcy.
Opracowano na podstawie materiału źródłowego:
Mad Season
Produkcja

</doc>
<doc id="2816714" url="https://pl.wikipedia.org/wiki?curid=2816714" title="Hamilton Tiger-Cats">
Hamilton Tiger-Cats

Hamilton TigerHamilton Tiger-Catsats - zawodowy zespół futbolu kanadyjskiego z siedzibą w Hamilton. Drużyna jest członkiem ligi CFL. Tiger-Cats osiem razy zdobyli Puchar Greya, czyli mistrzostwo Kanady w futbolu kanadyjskim.
Historia.
Drużyna powstała w 1950 roku po fuzji Hamilton Tigers i Hamilton Wildcats.

</doc>
<doc id="2816715" url="https://pl.wikipedia.org/wiki?curid=2816715" title="Dacia MC">
Dacia MC

Dacia MC – prototypowy model rumuńskiej marki Dacia zaprojektowany przez studenta wzornictwa z Rumunii Andrusa Cipriana. Samochód powstał niezależnie od marki bez planów jego produkcji. Auto wygląda jak muscle car. Auto bazuje na modelach Dacia 1310, Ford Mustang, Dodge Challenger oraz Chevrolet Camaro. Pod maską auta znajduje się silnik V8 współpracujący z 6-biegową manualną skrzynią biegów przenoszącą napęd na tylną oś pojazdu.

</doc>
<doc id="2816717" url="https://pl.wikipedia.org/wiki?curid=2816717" title="The Apocryphal Wisdom">
The Apocryphal Wisdom

The Apocryphal Wisdom – pierwsza taśma demo death metalowego zespołu Dark Millennium.

</doc>
<doc id="2816725" url="https://pl.wikipedia.org/wiki?curid=2816725" title="Piotr Stec">
Piotr Stec

Piotr Ludwik Stec (ur. w 1973 w Bielsku-Białej) – polski prawnik, radca prawny,
nauczyciel akademicki, doktor habilitowany nauk prawnych, profesor nadzwyczajny Uniwersytetu Opolskiego, w latach 2011–2020 dziekan Wydziału Prawa i Administracji Uniwersytetu Opolskiego, specjalista w zakresie prawa własności intelektualnej i prawa cywilnego porównawczego.
Życiorys.
Mieszkał w Gliwicach, gdzie w latach 1980–1988 uczęszczał do Szkoły Podstawowej nr 28 im. prof. Witolda Budryka. Następnie kontynuował naukę w I Liceum Ogólnokształcącym im. Edwarda Dembowskiego, gdzie uczęszczał do klasy o profilu matematyczno-fizycznym. W 1992 zdał egzamin maturalny i rozpoczął stacjonarne studia prawnicze na Uniwersytecie Śląskim w Katowicach, które ukończył magisterium w 1997.
Na rok przed ukończeniem studiów został zatrudniony jako asystent na Wydziale Organizacji i Zarządzania Politechniki Śląskiej. W międzyczasie rozpoczął studia doktoranckie na macierzystej uczelni. W 2001 uzyskał stopień doktora nauk prawnych w zakresie prawa o specjalności prawo cywilne na podstawie pracy pt. "Sprzedaż aukcyjna", napisanej pod kierunkiem prof. Wojciecha Kowalskiego i objął stanowisko adiunkta na Politechnice Śląskiej.
W 1999 roku zdał egzamin sędziowski, a w 2006 roku został radcą prawnym. W roku akademickim 2005/2006 został zatrudniony na drugim etacie w Akademii Polonijnej w Częstochowie, gdzie niedługo potem został kierownikiem Katedry Prawa Administracyjnego, a w 2009 profesorem nadzwyczajnym w Instytucie Ekonomii i Administracji, wchodzącym w skład Wydziału Interdyscyplinarnego.
W 2009 uzyskał stopień doktora habilitowanego nauk prawnych w zakresie prawa na Uniwersytecie Śląskim w Katowicach na podstawie dorobku naukowego oraz rozprawy pt. "Powiernictwo w prawie polskim na tle porównawczym". W tym samym roku podjął pracę na Wydziale Prawa i Administracji Uniwersytetu Opolskiego, gdzie został kierownikiem Zakładu Porównawczego Prawa Cywilnego i Postępowania Cywilnego. W 2011 został wybrany na urząd dziekana tego wydziału po rezygnacji dr hab. Tadeusza Cieleckiego.
We wrześniu 2015 został członkiem zarządu Akademickiego Klubu Obywatelskiego im. Prezydenta Lecha Kaczyńskiego w Katowicach.
21 kwietnia 2016 został wybrany na stanowisko dziekana Wydziału Prawa i Administracji UO na kadencję 2016–2020.
Od 2017 roku jest członkiem Kolegium NIK.
Publikacje.
Zainteresowania naukowe Piotra Steca koncentrują się wokół zagadnień związanych z prawem własności intelektualnej, prawem cywilnym porównawczym.Do jego najważniejszych publikacji należą:

</doc>
<doc id="2816726" url="https://pl.wikipedia.org/wiki?curid=2816726" title="Titan (superkomputer)">
Titan (superkomputer)

Titan – superkomputer o mocy obliczeniowej 17,59 PFLOPS, wyprodukowany przez Cray Inc. i uruchomiony w październiku 2012 w Oak Ridge National Laboratory w USA. Od listopada 2012 do czerwca 2013 był najszybszym superkomputerem na świecie. W czerwcu 2013 został prześcignięty przez wyprodukowany w Chinach superkomputer Tianhe-2. W czerwcu 2016 powstał jeszcze szybszy komputer Sunway TaihuLight, co sprawiło, że Titan spadł na 3 miejsce. W 2017 roku spadł na pozycję 5 (wyprzedzony najpierw przez rozbudowany szwajcarski superkomputer Piz Daint, a następnie japoński rozbudowany Gyoukou) pozostając najszybszym superkomputerem w USA. Pozycję tę stracił już w kolejnym rankingu TOP500, w czerwcu 2018 roku, na rzecz superkomputera Summit.
Budowa.
Titan powstał w wyniku rozbudowy wcześniejszego superkomputera Jaguar, poprzez wyposażenie go w układy GPU. Koszt rozbudowy wyniósł 97 milionów USD. Większość tej kwoty wyłożył Departament Energii Stanów Zjednoczonych, część kosztów poniósł National Oceanic and Atmospheric Administration.
Rozbudowa Jaguara do Titana przebiegała w dwóch fazach. Pierwsza faza, zakończona w lutym 2012, obejmowała zastąpienie sześciordzeniowych procesorów AMD Opteron (po 2 na węźle) przez szesnastordzeniowe (1 na węzeł). Ta rozbudowa spowodowała zwiększenie liczby rdzeni z 224 256 do 299 008. Jednocześnie została podwojona ilość pamięci RAM (z 300 do 600 TB), oraz rozbudowano sieć wewnętrzną. 960 węzłów zostało dodatkowo wyposażone w akceleratory Fermi, tworząc prototypowy układ TitanDev, na którym testowano oprogramowanie pełnej wersji Titana. Ta faza rozbudowy zwiększyła moc obliczeniową Jaguara z 2,3 do 3,3 PFLOPS.
W drugiej fazie rozbudowy zastąpiono 18 688 serwerów kasetowych Cray XT5 serwerami XK7. Każdy zawiera szesnastordzeniowy procesor AMD Opteron 6274, 32 GB RAM oraz układ GPU Nvidia Tesla K20X. Każdy układ K20X zawiera 2688 rdzeni CUDA. Tym samym całkowity system zawiera 299 008 rdzeni procesorów oraz ponad 50 milionów rdzeni obliczeniowych CUDA. W odróżnieniu od systemów opartych na samych procesorach, większość obliczeń jest wykonywanych przez układy GPU, natomiast procesory odpowiadają głównie za przydzielanie zadań do GPU.
Titan zajmuje powierzchnię 404 m² i ma zapotrzebowanie na prąd wynoszące 8,2 MW. Wykorzystanie zasilania i chłodzenia używanego przez Jaguara umożliwiło zaoszczędzenie około 20 milionów USD w czasie budowy. Jest zasilany napięciem 480 V, co pozwala na użycie cieńszych kabli zasilających. W przypadku awarii zasilania, koło zamachowe z włókna węglowego może utrzymać zasilanie przez 16 sekund. Jeśli utrata zasilania trwa dłużej niż 2 sekundy, uruchamiane są generatory diesla. Ich uruchomienie trwa około 7 sekund, a po tym czasie mogą one zasilać komputer dowolnie długo. Procesory Titana są chłodzone powietrzem za pomocą radiatorów, a doprowadzane powietrze jest wcześniej schładzane za pomocą wody o temperaturze 5,5 °C.
Projekty badawcze.
Titan jest przeznaczony dla środowiska naukowego i wnioski o wykorzystanie jego czasu są recenzowane przez Oak Ridge Computing Leadership Facility (OCLF). W 2009 roku zgłoszono 50 takich wniosków, z których wybrano 6 na podstawie ich istotności oraz możliwości pełnego wykorzystania mocy obliczeniowej nowego systemu. Kod programu dla każdego z tych projektów musiał zostać zmodyfikowany tak, aby móc wykorzystywać moc obliczeniową rdzeni GPU, ale żeby mógł być też uruchomiony na maszynach opartych o tradycyjne procesory, tak żeby nie był uzależniony od dostępności Titana.
Wśród 6 zaklasyfikowanych projektów znalazły się:

</doc>
<doc id="2816728" url="https://pl.wikipedia.org/wiki?curid=2816728" title="I Don’t Know Anything">
I Don’t Know Anything

I Don’t Know Anything – drugi singel promujący debiutancki album studyjny "Above" supergrupy Mad Season. Ukazał się w 1995 roku, nakładem wytwórni fonograficznej Columbia. Utwór został zamieszczony na siódmej pozycji na płycie, trwa 5 minut i 1 sekundę, i prócz kompozycji „River of Deceit”, „Lifeless Dead”, „Long Gone Day” oraz „All Alone”, należy do najkrótszych utworów na albumie. Autorem tekstu jest wokalista Layne Staley, muzykę skomponowali wspólnie gitarzysta Mike McCready, basista John Baker Saunders oraz perkusista Barrett Martin.
Utwór w późniejszym czasie znalazł się również na koncertowym albumie zespołu - "Live at The Moore", wydanym w tym samym roku, z zapisem koncertu jaki się odbył 29 kwietnia w Seattle.
Informacje o utworze.
Utwór „I Don’t Know Anything” wyróżnia się spośród pozostałych kompozycji zawartych na albumie "Above", swoim brzmieniem. Charakterystyczną cechą utworu jest takt połączony z efektem gitarowym overdrive, podczas którego wydobywany jest flażolet. Wraz z utworami „X-Ray Mind” oraz „Lifeless Dead”, należy do utworów, gdzie gitara elektryczna odgrywa pierwszoplanową rolę. Ponadto jest to jedyny utwór w dorobku Mad Season, w którym Staley gra na gitarze rytmicznej.
Autorami muzyki są gitarzysta Mike McCready, basista John Baker Saunders oraz perkusista Barrett Martin. Tekst do utworu jest autorstwa Staleya.
Wydanie i odbiór singla.
Singel z utworem „I Don’t Know Anything” ukazał się w 1995 roku, jako drugi, promujący album "Above". Okazał się sporym sukcesem, docierając do 20. pozycji listy Mainstream Rock Tracks.
Recenzent serwisu rockmetal.pl Krzysztof Bronowski w swym artykule zauważa, że „jedynie „I Don’t Know Anything” zdaje się nie pasować do całości, mam podstawy podejrzewać, że został on, w większości, jeśli nie cały, skomponowany przez Staleya, który w swojej karierze w Alice in Chains kilka razy pokazał swoje umiejętności budowania bardzo prostych i wpadających w ucho utworów”.
Poza Stanami Zjednoczonymi, singiel został wydany również między innymi na rynku w Austrii. Wydanie europejskiego singla, zostało poszerzone w stosunku do wydania amerykańskiego o koncertowe wersje utworów „River of Deceit”, „X-Ray Mind”, „I Don’t Know Anything” oraz „All Alone” i instrumentalny „November Hotel”.
Utwór na koncertach.
Utwór „I Don’t Know Anything” został zagrany na wszystkich ośmiu koncertach, jakie zagrał zespół. Zadebiutował 12 października 1994 roku w Crocodile Cafe. Ostatni raz, został wykonany podczas koncertu jaki odbył się 29 kwietnia 1995 roku w Moore Theatre. Występ grupy został wówczas zarejestrowany, i 29 sierpnia ukazał się na albumie koncertowym "Live at The Moore". Utwór został także wykonany podczas występu w dla audycji radiowej, jaki miał miejsce 8 stycznia 1995 roku w domu Eddiego Veddera, wokalisty grupy Pearl Jam.
Lista utworów na singlu.
Single CD: (Austria)
Single CD: (Stany Zjednoczone)
Twórcy.
Opracowano na podstawie materiału źródłowego:
Mad Season
Produkcja

</doc>
<doc id="2816730" url="https://pl.wikipedia.org/wiki?curid=2816730" title="Kredyt redyskontowy">
Kredyt redyskontowy



</doc>
<doc id="2816732" url="https://pl.wikipedia.org/wiki?curid=2816732" title="Georges Petit">
Georges Petit

Georges Petit (ur. 11 marca 1856 w Paryżu, zm. 12 maja 1920) – francuski marszand, czołowa postać w świecie paryskiej sztuki, promotor impresjonistów, właściciel galerii Galerie Georges Petit (Les Galeries Georges Petit).
Życiorys.
Georges Petit był synem François Petit, który w 1846 przy 7 rue St. Georges założył firmę handlującą dziełami sztuki. Po śmierci ojca w 1877 Georges Petit odziedziczył jego firmę, jak również pałac i 3 miliony franków. Zbudował dla siebie dom przy rue de Sèze.
W 1878 zaczął kupować dzieła impresjonistów; pełnił wówczas funkcję biegłego ds. sprzedaży u Faure i Ernesta Hoschedé. W 1881 przy 12 Rue Godot de Mauroy otworzył własną galerię, która stała się popularną alternatywą wystawienniczą dla oficjalnego Salonu. Sam Petit stał się znaczącym konkurentem innego marszanda, Paula Durand-Ruela.
Zainicjował cykl wystaw "Expositions Internationales de Peinture", z których pierwsza odbyła się w 1882. W ramach "Expositions Internationales" miały miejsce wystawy prac impresjonistów (i nie tylko), m.in. w 1889 wspólna wystawa Claude'a Moneta i Auguste'a Rodina, a w latach 90. XIX w. retrospektywne wystawy prac Camille'a Pissarro, Auguste'a Renoira i Alfreda Sisleya. W 1906 wraz z wystawą prac Gustave'a Moreau w galerii Petita zadebiutował symbolizm.
W siedzibie Petita przy rue de Sèze miało miejsce kilka sprzedaży aukcyjnych, w tym kolekcji Narishkine w 1883, kolekcji Choquet i Doria w 1889 oraz dzieł z pracowni Edgara Degasa w latach 1918–1919. Od 1881 Petit zaczął wydawać prace graficzne, w tym zwłaszcza monochromatyczne, wysokiej jakości akwaforty wykonywane przez takich twórców jak Félix Bracquemond, czy Marcellin Desboutin. Tematem akwafort były obrazy zarówno współczesnych artystów jak i starych mistrzów. Inną grupą wydawnictw Galerie Georges Petit były wysokiej jakości katalogi aukcyjne.
Georges Petit zmarł w 1920, a jego galeria została kupiona przez Etienne'a Bignou oraz Gastona i Josse Bernheim-Jeune. W latach 1929–1933 kierował nią George Keller. W 1933 galeria została zamknięta, a jej majątek sprzedano na aukcji. Zbiór listów otrzymywanych przez Georges Petita lub jego współpracowników, pochodzący z lat 1855–1903, przechowywany jest w zbiorach specjalnych Getty Research Institute w Los Angeles.

</doc>
<doc id="2816744" url="https://pl.wikipedia.org/wiki?curid=2816744" title="Long Gone Day">
Long Gone Day

Long Gone Day – trzeci, a zarazem ostatni singel promujący debiutancki album studyjny "Above" supergrupy Mad Season. Ukazał się w 1995 roku, nakładem wytwórni fonograficznej Columbia. Utwór został zamieszczony na ósmej pozycji na płycie, trwa 4 minuty i 52 sekundy, i prócz kompozycji „River of Deceit”, „Lifeless Dead” oraz „All Alone”, należy do najkrótszych utworów na albumie. Autorem tekstu jest wokalista Layne Staley, muzykę skomponowali wspólnie gitarzysta Mike McCready, wokalista Mark Lanegan oraz perkusista Barrett Martin.
Utwór w późniejszym czasie znalazł się również na koncertowym albumie zespołu - "Live at The Moore", wydanym w tym samym roku, z zapisem koncertu jaki się odbył 29 kwietnia w Seattle.
Informacje o utworze.
Utwór „Long Gone Day” cechuje się dużą różnorodnością, sprawiającą, że kompozycja łączy w sobie elementy rocka klasycznego, bluesa, rocka progresywnego i jazzu. Należy do najbardziej eksperymentalnych utworów w dorobku grupy. W utworze nie występuje partia gitary elektrycznej. McCready gra na gitarze akustycznej. Ponadto utwór przyozdobiony jest brzmieniem takich instrumentów jak wiolonczela, kontrabas, marimba czy wibrafon. W utworze gościnnie wystąpili wokalista Screaming Trees Mark Lanegan, oraz Eric „Skerik” Walton, który wykonał partię saksofonu.
Autorami muzyki są gitarzysta Mike McCready, wokalista Mark Lanegan oraz perkusista Barrett Martin. Tekst do utworu jest autorstwa Staleya. Jest to jeden z dwóch utworów, w których wystąpił Lanegan. Innym utworem w którym wystąpił, jest kompozycja „I'm Above”.
Wydanie i odbiór singla.
Singel z utworem „Long Gone Day” ukazał się w 1995 roku, jako trzeci, i zarazem ostatni, promujący album "Above". Nie zanotował żadnych miejsc na listach przebojów w Stanach jak i Europie.
Recenzent serwisu rockmetal.pl Krzysztof Bronowski w swym artykule zauważa, że „utwór „Long Gone Day” jest bezsprzecznie najlepszym numerem na płycie, instrumentarium poszerzono o dźwięki saksofonu, który wprost idealnie tu pasuje, a dodatkowo u boku Staleya śpiewa Mark Lanegan ze Screaming Trees”. Barbara Davies z magazynu "Rolling Stone" w swej recenzji zauważa, że utwór jest wyjątkowy pod wieloma względami, takimi jak poszerzone instrumentarium, oraz duet wokalny Staleya oraz Lanegana. Davies stwierdza że utwór „Long Gone Day” jest przykładem tego, że zespół w niektórych momentach udowadnia iż jest czymś więcej niż tylko sumą swoich części.
Poza Stanami Zjednoczonymi, singiel został wydany również między innymi na rynku europejskim. Tym razem zrezygnowano z wydawania singla w różnych wersjach. Dlatego singel z utworem „Long Gone Day”, ukazał się jedynie z tytułowym utworem.
Utwór na koncertach.
Utwór „Long Gone Day” został zagrany jedynie na trzech z ośmiu koncertów jakie zagrał zespół. Zadebiutował 22 kwietnia 1994 roku w Moore Theatre, kiedy to zespół odbywał próbę. Ostatni raz został wykonany podczas koncertu jaki odbył się 29 kwietnia 1995 roku w Moore Theatre. Występ grupy został wówczas zarejestrowany, i 29 sierpnia ukazał się na albumie koncertowym "Live at The Moore".
Lista utworów na singlu.
Single CD:
Twórcy.
Opracowano na podstawie materiału źródłowego:
Mad Season
Muzycy sesyjni
Produkcja

</doc>
<doc id="2816753" url="https://pl.wikipedia.org/wiki?curid=2816753" title="Dania na Letnich Igrzyskach Olimpijskich 2012">
Dania na Letnich Igrzyskach Olimpijskich 2012

Danię na Letnich Igrzyskach Olimpijskich 2012 reprezentowało 114 zawodników: 66 mężczyzn i 48 kobiet. Był to 26 start reprezentacji Danii na letnich igrzyskach olimpijskich.
Skład kadry.
Badminton.
Mężczyźni
Kobiety
Boks.
Mężczyźni
Kajakarstwo.
Mężczyźni
Kobiety
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Piłka ręczna.
Turniej kobiet.
Grupa B
Turniej mężczyzn.
Grupa B
Pływanie.
Mężczyźni
Kobiety
Strzelectwo.
Mężczyźni
Kobiety
Żeglarstwo.
Elliott 6m
M = Wyścig medalowy

</doc>
<doc id="2816754" url="https://pl.wikipedia.org/wiki?curid=2816754" title="Tuciangjen">
Tuciangjen



</doc>
<doc id="2816756" url="https://pl.wikipedia.org/wiki?curid=2816756" title="Kazimierz Straszewski">
Kazimierz Straszewski

Kazimierz Straszewski, herbu Radwan (ur. 30 stycznia 1879 w Krakowie, zm. 20 grudnia 1959 w Warszawie) – inżynier elektryk i inżynier mechanik, wieloletni prezes i honorowy członek Stowarzyszenia Elektryków Polskich.
Życiorys.
Ukończył gimnazjum im. Króla Jana III Sobieskiego w Krakowie (1897) oraz Wydział Budowy Maszyn Szkoły Politechnicznej we Lwowie z dyplomem inżyniera mechanika (1902). Ukończył także z dyplomem inżyniera elektrotechnika Instytut Elektrotechniczny im. Montefiore w Leodium (Liege) w Belgii (1902). Był poliglotą: znał języki: angielski, francuski, niemiecki, rosyjski i włoski, Następnie pracował w czeskiej fabryce liczników elektrycznych «Kriżik» w Pradze(1903), a potem w latach 1904–1907 w przedsiębiorstwach „Western Electric Co.” (Chicago), „Allis Chalmers” (Milwaukee) i „Westinghouse Electric Co.” (Pittsburgh) na terenie Ameryki Północnej. Po powrocie do kraju zamieszkał w Krakowie, gdzie był przedstawicielem koncernu „Siemens- Schuckert” na Galicję (1908-1912), a następnie dyrektorem Elektrowni Okręgowej Zagłębia Krakowskiego w Sierszy Wodnej koło Trzebini (1913-1920). Podczas jego kierowania tą elektrownią zwiększył jej moc wytwarzania prądu z 2,5 MW do 5 MW. Następnie był budowniczym i dyrektorem Elektrowni Okręgu Warszawskiego w Pruszkowie (1920-1946), której moc dzięki jego zaangażowaniu stale rosła z 8,5 MW w 1924 do 32,75 MW w 1935. Elektrownia pruszkowska po jej połączeniu z elektrownią miejską w Warszawie zasilała zachodnią część miasta i węzeł kolejowy warszawski.
Był także działaczem polskiego ruchu zawodowego inżynierów i techników – wziął udział w zjazdach techników polskich we Lwowie (1910) i Krakowie (1912). Członek założyciel Stowarzyszenia Elektryków Polskich (SEP) w 1919 r., prezes SEP w latach 1928–1929, 1930-1931, 1946-1948. Członek Honorowy SEP. Przyczynił się do połączenia z SEP Polskiego Komitetu Elektrotechnicznego i Stow. Radiotechników oraz do zakończenia prac nad statutem SEP (zatwierdzonym 5 I 1929). Doprowadził także do powstania, a następnie był przewodniczącym Biura Znaku Przepisowego SEP – który przyznawał znak jakości wyrobom polskiego przemysłu elektrotechnicznego. Działał także w Związku Elektrowni Polskich (ZEP), którego był prezesem w latach 1934 i 1938-1945. Współzałożyciel, a następnie działacz Union Internationale des Producteurs et Distributeurs d’Energie Electrique (UNIPEDE),
Podczas II wojny światowej pod niemieckim nadzorem nadal kierował elektrownią w Pruszkowie oraz pracował społecznie w dziale handlowym ZEP, Działał także w podziemiu, m.in. był członkiem zespołu powołanego przez Delegaturę Rządu na Kraj przygotowującego plan elektryfikacji Polski do 1956 roku. Podczas powstania warszawskiego żołnierz AK ps. Nałęcz. Prowadził m.in. nasłuch zagranicznych stacji radiowych i współpracował z pismem powstańczym „Baszta”.
Po wysadzeniu przez Niemców w styczniu 1945 elektrowni w Pruszkowie wiosną tego roku stanął na czele zespołu który zaczął ją odbudować, tak że w lipcu 1945 uruchomiono jej pierwszy turbozespół. Po powołaniu Centralnego Zarządu Energetyki (CZE) był jego dyrektorem naczelnym w latach 1946–1950. Był jednym z twórców planu budowy ogólnokrajowego systemu energetycznego i kierował opracowaniem zarysu trzyletniego Planu Elektryfikacji Kraju. W styczniu 1950 jako element politycznie niepewny został odwołany i przeniesiony na stanowisko doradcy techniczno-ekonomicznego oraz kierownika Biura Współpracy Gospodarczej CZE. Potem był wiceprzewodniczącym Rady Technicznej CZE (1951-1958). Kierował także pracami sekretariatu Rady Naukowo-Technicznej Ministerstwa Energetyki oraz Polskiego Komitetu Światowej Konferencji Energetycznej oraz uczestniczył w pracach Komitetu Elektryfikacji Polski Polskiej Akademii Nauk. W 1958 przeszedł na emeryturę.
Po 1945 kontynuował też poprzednią działalność stowarzyszeniową, przede wszystkim w SEP, którego był w latach 1946–1947 po raz trzeci przewodniczącym, a potem I wiceprzewodniczącym (1947-1949), a następnie przewodniczącym Komisji Rewizyjnej (1949-1950).
Pochowany na cmentarzu Powązkowskim (kwatera 302-2-5).
Odznaczony.
Odznaczony m.in. Złotym Krzyżem Zasługi (1947), Krzyżem Oficerskim (1946) i Komandorskim (1958) Orderu Odrodzenia Polski, Medalem X lecia Polski Ludowej (1954). Posiadał także Złote Odznaki Honorowe SEP i Naczelnej Organizacji Technicznej.
Rodzina.
Urodził się w rodzinie inteligenckiej. Był synem filozofa i prof. UJ Maurycego Straszewskiego i Marii z Sadowskich. Jego braćmi byli dyplomata Michał Straszewski (1876-1956) i Henryk Straszewski (1887-1944). Od 1913 żonaty z historyczką Kazimierą Julią z Turskich (1890-1985). Mieli troje dzieci: syna por. AK Andrzeja Straszewskiego (1914-1944) oraz dwie córki: ppor AK ps. „Magdalena” i inżynierkę rolnictwa Zofię Straszewską (1922-1994) i żołnierza AK ps. „Dorota” architektkę Małgorzatę Janowską (1923-2006). Jego bratankiem był producent filmowy Ryszard Straszewski (1921-1996).

</doc>
<doc id="2816758" url="https://pl.wikipedia.org/wiki?curid=2816758" title="Gródek (powiat przysuski)">
Gródek (powiat przysuski)

Gródek – zniesiona nazwa kolonii w Polsce położona w województwie mazowieckim, w powiecie przysuskim, w gminie Borkowice.
Prywatna wieś szlachecka, położona była w drugiej połowie XVI wieku w powiecie radomskim województwa sandomierskiego.
Nazwa miejscowości została zniesiona z 2022 r.

</doc>
<doc id="2816759" url="https://pl.wikipedia.org/wiki?curid=2816759" title="Pleuroperca">
Pleuroperca



</doc>
<doc id="2816760" url="https://pl.wikipedia.org/wiki?curid=2816760" title="Plectropoma">
Plectropoma



</doc>
<doc id="2816761" url="https://pl.wikipedia.org/wiki?curid=2816761" title="Paracanthistius">
Paracanthistius



</doc>
<doc id="2816763" url="https://pl.wikipedia.org/wiki?curid=2816763" title="Stary Cmentarz w Przeworsku">
Stary Cmentarz w Przeworsku

Stary Cmentarz w Przeworsku – nekropola znajdująca się przy ul. Tysiąclecia w Przeworsku, założona w 1866. Najstarsze zabytkowe nagrobki pochodzą z XIX wieku i charakteryzują się dużymi walorami artystycznymi. Cmentarz wpisany jest do rejestru zabytków.

</doc>
<doc id="2816770" url="https://pl.wikipedia.org/wiki?curid=2816770" title="(11159) Mizugaki">
(11159) Mizugaki

(11159) Mizugaki (1998 BH1) – planetoida z pasa głównego asteroid okrążająca Słońce w ciągu 3,56 lat w średniej odległości 2,33 j.a. Została odkryta 19 stycznia 1998 roku. Nazwa pochodzi od nazwy szczytu w górach Okuchichibu.

</doc>
<doc id="2816771" url="https://pl.wikipedia.org/wiki?curid=2816771" title="ITMCO">
ITMCO

ITMCO Iran Tractor Manufacturing Company jest irańskim producentem ciągników rolniczych z siedzibą w Tebrizie.
Historia.
Na podstawie porozumienia, które zawarto w 1966 pomiędzy Iranem i Rumunią w celu produkcji ciągników rolniczych Universal w Iranie, została założona firma w Tabriz w 1968. Pierwszym celem firmy była produkcja 10,000 sztuk ciągników U651 i U650 o mocy 45-65 koni mechanicznych. W 1975 ITMCO zawarło umowę licencyjna z firmą Massey Ferguson w celu produkcji ciągników MF 135, MF165, MF 185 oraz MF295, z liczbą 13000 sztuk na rok. W tym samym roku ITMCO powołało spółkę Motorsazan zajmującą się produkcją silników na licencji firmy Perkins. W 1987 roku firma Motorsazan i odlewania zostały oddzielone od głównej firmy. Od 1992 roku, ITMCO rozpoczął produkcję wysokowydajnego ciągnika MF 399 o mocy 110 KM, z przednimi osiami zarówno napędzanymi i nienapedzanymi. W 2003 roku, Kordestan Tractor Manufacturing Company zostało utworzone w Kordestan, Iran, jako spółka zależna, nazywając swoje traktory KTMCo, ale będące takiej samej numeracji jak ITMCo 285 i 399. Roczny montaż tych ciągników wyniósł 3500 sztukW 2003 ITMCo zakupiło OTMCo z siedzibą w Orumieh, West Azarbaijan Province. Jest producentem ciągników na licencji Goldoni.Pierwsza spółką joint venture zajmującą się montażem ciągników rolniczych powołaną w 2005 roku był VenIran w Wenezueli. następnie TajIran w Tadżykistanie powołany w 2006 roku. UgIran rozpoczął montaż ciągników w 2006 roku w Ugandzie. W 2007 r. rozpoczęła się produkcja w Brazylii z LSG. W Turcji w 2009 firma Baskent, a w 2010 Motira (dawniej zwany ZimIran) w Zimbabwe. W październiku 2010 roku ogłoszono, że ITMCO mogłyby pomóc w tworzeniu zakładu produkcyjnego ciągników rolniczych w Boliwii. Obecnie zdolności produkcyjne fabryki osiągnęły liczbę 30000 ciągników o mocy 30 - 110 KM na rok.
Rynki eksportowe.
"ITMCO" aktualnie eksportuje 13 typów różnych produktów do 10 krajów.

</doc>
<doc id="2816773" url="https://pl.wikipedia.org/wiki?curid=2816773" title="Sophie von Saldern">
Sophie von Saldern

Sophie Rudolfine von Saldern (ur. 30 marca 1973 w Getyndze) – niemiecka koszykarka, występująca na pozycjach skrzydłowej, medalistka mistrzostw Europy (1997), pięciokrotna mistrzyni Niemiec.
W reprezentacji Niemiec debiutowała 28 grudnia 1993, zakończyła karierę 12 sierpnia 2004. Jej największym sukcesem był brązowy medal mistrzostw Europy w 1997. Ponadto wystąpiła jeszcze na mistrzostwach Europy w 1999 (12 miejsce) i mistrzostwach świata w 1998 (11 miejsce). Łącznie wystąpiła w 106 spotkaniach, zdobywając 914 punktów. W 1989 wystąpiła też na mistrzostwach Europy kadetek, zajmując z drużyną 6 miejsce.
Karierę klubową rozpoczęła w zespole BG 74 Göttingen, zdobywając z nim trzykrotnie mistrzostwo Niemiec w kategoriach juniorskich. W sezonie 1992/1993 występowała w zespole California Women's Basketball na Uniwersytecie Kalifornijskim w Berkeley. Następnie była zawodniczką Wemex Berlin (1993-1996), z którym zdobyła wicemistrzostwo Niemiec w 1995. Latem 1995 występowała też w australijskim Brisbane Blazers. W sezonie 1996/1997 grała w drużynie City Basket Berlin, zajmując pierwsze miejsce w klasyfikacji najlepszych strzelców ligi. Od 1997 do 2002 była zawodniczką BTV Wuppertal, zdobywając z tą drużyną pięć tytułów mistrzyni Niemiec z rzędu (1998-2002). W 2000 wybrana w drafcie WNBA przez zespół Cleveland Rockers, ale ostatecznie nie zagrała w tej lidze. W sezonie 2002/2003 grała we włoskiej drużynie Delta Basket Alessandra, w sezonie 2003/2004 w hiszpańskim Puig d’en Valls Santa Eulalia. Następnie powróciła do Niemiec. Została zawodniczką BG Dorsten (2004/2005), a jej ostatnim zespołem w karierze był NB Oberhausen (2005-2007)
Po zakończeniu kariery sportowej pracuje jako manager w MAN Diesel &amp; Turbo.

</doc>
<doc id="2816774" url="https://pl.wikipedia.org/wiki?curid=2816774" title="Czorwila">
Czorwila

Czorwila (gruz. ჭორვილა) – miejscowość położona w zachodniej Gruzji w regionie Imeretia. W 2014 roku żyło tam 1451 mieszkańców.

</doc>
<doc id="2816775" url="https://pl.wikipedia.org/wiki?curid=2816775" title="(11216) Billhubbard">
(11216) Billhubbard

(11216) Billhubbard (1999 JG1) – planetoida z pasa głównego asteroid okrążająca Słońce w ciągu 3,39 lat w średniej odległości 2,26 j.a. Została odkryta 8 maja 1999 roku w ramach projektu Catalina Sky Survey.

</doc>
<doc id="2816776" url="https://pl.wikipedia.org/wiki?curid=2816776" title="Jerzy Kastariota">
Jerzy Kastariota



</doc>
<doc id="2816778" url="https://pl.wikipedia.org/wiki?curid=2816778" title="Michal Vondrka">
Michal Vondrka

Michal Vondrka (ur. 17 maja 1982 w Czeskich Budziejowicach) – czeski hokeista, reprezentant Czech.
Kariera.
Wychowanek klubu HC Czeskie Budziejowice, w którym występował przez pierwszych 10 lat swojej kariery. Od 2003 przez dziewięć sezonów (z krótkotrwałymi wyjątkami) zawodnik Slavii Praga. Od lipca 2012 zawodnik słowackiego klubu Slovan Bratysława. Od połowy 2013 związany rocznym kontraktem. Od końca stycznia 2015 zawodnik Sparty Praga. Od lipca 2015 do kwietnia 2018 zawodnik klubu Piráti Chomutov. Od maja 2018 zawodnik BK Mladá Boleslav. W styczniu 2020 przeszedł do HC Pardubice. Od listopada 2021 do marca 2023 ponownie reprezentował Czeskie Budziejowice.
Uczestniczył w turniejach mistrzostw świata edycji 2012, 2014, 2015.

</doc>
<doc id="2816779" url="https://pl.wikipedia.org/wiki?curid=2816779" title="Holotrachys">
Holotrachys



</doc>
<doc id="2816780" url="https://pl.wikipedia.org/wiki?curid=2816780" title="Gruzińskie Marzenie">
Gruzińskie Marzenie

Gruzińskie Marzenie – Demokratyczna Gruzja (gruz. ქართული ოცნება – დემოკრატიული საქართველო, "K’art’uli ots’neba – demokratiuli Sak’art’velo") – gruzińska partia polityczna, założona 21 kwietnia 2012 przez biznesmena i miliardera Bidzinę Iwaniszwiliego. Od 2012 roku jest partią rządzącą.
Partia jest członkiem międzynarodowego Sojuszu Postępowego skupiającego głównie partie o profilu socjaldemokratycznym.

</doc>
<doc id="2816781" url="https://pl.wikipedia.org/wiki?curid=2816781" title="Harpage">
Harpage



</doc>
<doc id="2816792" url="https://pl.wikipedia.org/wiki?curid=2816792" title="Mihai Antonescu">
Mihai Antonescu

Mihai Antonescu (1904-1946) – rumuński adwokat i polityk faszystowski, bliski współpracownik dyktatora Iona Antonescu, minister sprawiedliwości (1940–1941), następnie wicepremier i minister spraw zagranicznych (1941–1944); po II wojnie światowej rozstrzelany.
Życiorys.
Studiował na Wydziale Prawa uniwersytetu w Bukareszcie w latach 1922-1926. W 1927 obronił doktorat z prawa, zaś w 1931 uzyskał stopień docenta. W 1940 nawiązał kontakt z Ionem Antonescu (niezwiązanym z nim rodzinne), który był więziony w klasztorze Bistrita z rozkazu króla Karola II. Mihai Antonescu został obrońcą Iona, a kiedy ten przejął władzę, adwokat objął urząd ministra sprawiedliwości. Sprawował go od listopada 1940 do stycznia 1941 w rządzie koalicyjnym z Żelazną Gwardią (ŻG). Po nieudanej próbie zamachu stanu podjętej przez Żelazną Gwardię Ion Antonescu zlikwidował 27 stycznia 1941 tę organizację i objął funkcję premiera, zaś Mihai awansował na wicepremiera i ministra spraw zagranicznych. Atak na ZSRR w dniu 22 czerwca 1941 spowodował konieczność częstego przebywania Iona Antonescu na froncie wschodnim, przez co Mihai był zmuszony pełnić obowiązki szefa rządu w jego imieniu. Odpowiadał też za kierunek rumuńskiej polityki zagranicznej z wyjątkiem stosunków z III Rzeszą, które leżały wyłącznie w gestii Iona. Mimo nacisków starał się chronić uchodźców polskich i przejawiał do nich życzliwy stosunek, kiedy ci udali się na emigrację do jego ojczyzny. Polskie władze (w ramach tzw. Akcji Trójnóg) skontaktowały się zarówno z nim, jak i z dyktatorem Rumunii w celu jej wyprowadzenie z przymierza z Niemcami. W ten sposób zapoczątkowane zostały wysiłki Rumunii w tajnych negocjacjach z aliantami. Były one prowadzone w latach 1942-1943 w Kairze, Ankarze, Sztokholmie, Madrycie, Lizbonie, Genewie i Watykanie. Inną niejawną inicjatywą ze strony Mihai Antonescu było utrzymywanie relacji z Włochami, Francją Vichy, Hiszpanią i Portugalią w celu potencjalnego założenia "Osi Łacińskiej" skierowanej przeciwko ZSRR i Węgrom. W latach 1941-1943 dążył również do stworzenia nowej "Małej Ententy" z udziałem Rumunii, Chorwacji i Słowacji, której ostrze wymierzone być mogło w stronę Węgier.
W 1943 wszystkie te działania zostały odkryte przez niemiecki wywiad w Turcji, a Adolf Hitler zaczął domagać się zdymisjonowania ministra spraw zagranicznych, napotkał jednak odmowę ze strony Iona Antonescu. Tymczasem Mihai w dalszym ciągu dążył do nawiązania kontaktów z państwami alianckimi przez placówki dyplomatyczne państw neutralnych w Bukareszcie, szczególnie przez Maurice de Wecka (posła Szwajcarii), jednak owe działania zakończyły się fiaskiem z powodu radzieckiego weta. Rankiem 23 sierpnia 1944 Mihai Antonescu depeszował do placówki dyplomatycznej w Sztokholmie w celu zawarcia pokoju z ZSRR. Tego samego dnia doszło do zamachu stanu, po którym obaj Antonescu - minister i dyktator - zostali aresztowani. Pod koniec sierpnia przekazano ich stronie radzieckiej i wywieziono do Moskwy, w której przebywali do kwietnia 1946. Zachowały się przekazy, według których obaj politycy nie wyrazili zgody na ścisłą współpracę z ZSRR w zamian za niewiarygodne propozycje powrotu do władzy w Rumunii. W maju 1946 odbył się ich proces w Bukareszcie. Król Michał proponował amnestię, lecz jego wniosek odrzucono, nie uwzględniając równocześnie przepisów konstytucji z 1923 i rumuńskiego kodeksu karnego, który nie przewidywał kary śmierci. Mihai Antonescu został rozstrzelany w ogrodzie więzienia w Jilavie wraz z marszałkiem Ionem Antonescu, generałem Constantinem Vasiliu i Gheorghe Axelianu (byłym gubernatorem w Transnistrii w latach 1941-1944).

</doc>
<doc id="2816793" url="https://pl.wikipedia.org/wiki?curid=2816793" title="SM Tb 63 T">
SM Tb 63 T



</doc>
<doc id="2816794" url="https://pl.wikipedia.org/wiki?curid=2816794" title="System ligowy piłki nożnej w Czechosłowacji">
System ligowy piłki nożnej w Czechosłowacji

System ligowy w Czechosłowacji opierał się na hierarchiczności lig, powiązanych ze sobą zasadą awansów i spadków. Kluby, które zajmowali pierwsze pozycje w lidze wspinali się po stopniach „piramidy” piłkarskiej coraz wyżej, zaś te, co plasowali się na ostatnich lokatach spadali w dół do coraz niższych klas ligowych. 
Tworzenie systemu rozgrywek piłki nożnej w Czechosłowacji (początkowo wyłącznie męskich) zostało zapoczątkowane w 1925. Na przestrzeni lat ulegał on licznym zmianom, zarówno pod względem hierarchiczności, nazewnictwa, jak i zasięgu terytorialnego. W 1956 roku najwyższa klasa przyjęła nazwę 1. liga. Rozgrywkami w ligach zarządzał Czechosłowacki Związek Piłki Nożnej.
Struktura.
W ostatnim sezonie 1992/1993 system miał strukturę następującą.
Najwyższą klasą ligową była 1. liga (zrzeszającą w jednej grupie 16 najlepszych zawodowych klubów z Czech i Słowacji. Stanowiła pierwszą ligę w piramidzie ligowej.
Niżej znajdowała się 2. liga, którą tworzyli dwie ligi:
Trzeci poziom tworzyli 4 ligi (po dwie z Czech i Słowacji):
Na czwartym szczeblu piramidy znajdowali się tylko 5 czeskich dywizji (od A do E).

</doc>
<doc id="2816795" url="https://pl.wikipedia.org/wiki?curid=2816795" title="Stellistius">
Stellistius



</doc>
<doc id="2816799" url="https://pl.wikipedia.org/wiki?curid=2816799" title="Józef Turski">
Józef Turski

Józef Turski (ur. 3 maja 1900 w Szpetalu Górnym, zm. 6 września 1986 w Warszawie) – generał brygady Wojska Polskiego, szef Departamentu Kadr MON, członek Ogólnopolskiego Komitetu Frontu Jedności Narodu w 1958 roku.
Życiorys.
Od 1912 był kamieniarzem i pomocnikiem murarskim, w 1919 ukończył kurs telegrafii we Włocławku i został powołany do WP. Skończył szkołę oficerską jako telegrafista i instruktor. Walczył w wojnie polsko-sowieckiej 1920. W 1925 ukończył seminarium nauczycielskie i został nauczycielem we Włocławku. 1927–1928 skończył wyższy kurs nauczycielski w Warszawie.
15 sierpnia 1929 roku Prezydent RP Ignacy Mościcki mianował go podporucznikiem ze starszeństwem z 1 lipca 1925 roku i 104. lokatą w korpusie oficerów rezerwy łączności, a minister spraw wojskowych przydzielił w rezerwie do 7 Samodzielnego Batalionu Łączności. Pozostawał wówczas w ewidencji Powiatowej Komendy Uzupełnień Lubicz. W 1934 roku pozostawał w ewidencji Powiatowej Komendy Uzupełnień Włocławek. Posiadał wówczas przydział do Centrum Wyszkolenia Łączności w Zegrzu.
Działacz Związku Młodzieży Ludowej od 1929, wiceprezes koła powiatowego we Włocławku, a 1934–1936 prezes wojewódzki tego Związku w Warszawie. 1934–1939 kierownik szkoły podstawowej w Markach pod Warszawą. Działacz Związku Nauczycielstwa Polskiego, związany z jego lewicowym nurtem. W 1937 współorganizował strajk szkolny. 1934–1938 studiował na Wydziale Prawa i Nauk Polityczno-Społecznych Wolnej Wszechnicy Polskiej.
W czasie kampanii wrześniowej 1939, w stopniu porucznika rezerwy łączności, został przydzielony do Ośrodka Zapasowego Telegraficznego „Zegrze”, zmobilizowanego przez Centrum Wyszkolenia Łączności. Razem z ośrodkiem ewakuował się do Dubna i Tarnopola, a następnie przeszedł na Węgry, gdzie był internowany do stycznia 1940.
W lutym 1940 wstąpił do Wojska Polskiego we Francji. Odbył staż w Wersalu. W czerwcu 1940 dostał się do niemieckiej niewoli. W 1942 wstąpił do FPK, współredagował pisma konspiracyjne i kolportował wiadomości radiowe. 18 lutego 1945 uciekł podczas ewakuacji obozu.
Po powrocie do kraju pracował w Komisji Rehabilitacyjnej w Krakowie. Od lipca 1945 pracownik Departamentu Personalnego MON, od września kapitan łączności i szef Wydziału Personalnego Dowództwa Okręgu Wojskowego Nr II w Koszalinie. Od 1 grudnia 1946 kierował Wydziałem IV Departamentu Personalnego MON. 22 kwietnia 1947 został zastępcą szefa, a 6 października 1948 szefem tego Departamentu (1 grudnia 1951 departament zmienił nazwę na Departament Kadr MON). W lipcu 1952 został mianowany generałem brygady. W okresie stalinizmu był współodpowiedzialny za masowe represje wobec oficerów i żołnierzy. W kolejnych latach sprawował funkcję prezesa Zarządu Głównego Ligi Przyjaciół Żołnierza. W latach 1962–1965 był attaché wojskowym przy Ambasadzie PRL w Sofii. W sierpniu 1966 pożegnany przez Głównego Inspektora Szkolenia WP gen. broni Jerzego Bordziłowskiego, po czym przeniesiony w stan spoczynku.
Zmarł 6 września 1986 w Warszawie. Został pochowany na Cmentarzu Wojskowym na Powązkach (kwatera IIB7-2-16). W pogrzebie wzięła udział delegacja WP na czele z prezesem Zarządu Głównego Ligi Obrony Kraju gen. dyw. Zygmuntem Huszczą, który pożegnał zmarłego w imieniu WP.
Awanse.
W trakcie wieloletniej służby w Wojsku Polskim i ludowym Wojsku Polskim otrzymywał awanse na kolejne stopnie wojskowe:
Życie prywatne.
Urodzony w rodzinie wielodzietnej (miał 6 braci i 2 siostry). Był synem Stanisława (1868-1935), rolnika i Walerii z Małeckich (1878-1924). Po wojnie mieszkał w Warszawie. Od 1934 był żonaty z Jadwigą z domu Pęczkowską (1907-1976), nauczycielką, podczas wojny podporucznikiem AK, uczestniczką Powstania Warszawskiego. Małżeństwo wychowywało dwie córki żony z pierwszego małżeństwa.

</doc>
<doc id="2816803" url="https://pl.wikipedia.org/wiki?curid=2816803" title="Kenley Ducasse">
Kenley Ducasse

Kenley Ducasse – piłkarz z Turks i Caicos grający na pozycji napastnika, reprezentant Turks i Caicos, grający w reprezentacji w 1999 roku.
W reprezentacji narodowej, Ducasse rozegrał dwa oficjalne spotkania w ramach kwalifikacji do Pucharu Karaibów 1999. W pierwszym z nich, jego reprezentacja została pokonana 0-3 przez drużynę Bahamów. W kolejnym meczu eliminacji, jego reprezentacja zremisowała 2-2 z drużyną Wysp Dziewiczych Stanów Zjednoczonych. Drużyna Turks i Caicos zajęła jednak ostatnie miejsce w swojej grupie, nie odnosząc awansu do następnej fazy eliminacji. W obydwóch spotkaniach, Ducasse grał w podstawowym składzie.

</doc>
<doc id="2816804" url="https://pl.wikipedia.org/wiki?curid=2816804" title="Klif fiskalny">
Klif fiskalny

Klif fiskalny (z ang. "fiscal cliff") – termin oznaczający gwałtowną redukcję deficytu budżetowego poprzez podwyższenie podatków i cięcia w wydatkach budżetowych w celu ograniczenia deficytu budżetowego.
Zagrożenie zaistnienia tego typu sytuacji ma miejsce z końcem 2012 w USA, ze względu na wygasanie z końcem 2012 roku ulg podatkowych i automatycznie wchodzące w życie cięcia w wydatkach publicznych w przypadku braku zmian w regulacjach prawnych.

</doc>
<doc id="2816813" url="https://pl.wikipedia.org/wiki?curid=2816813" title="Piotr I de Courtenay">
Piotr I de Courtenay



</doc>
<doc id="2816814" url="https://pl.wikipedia.org/wiki?curid=2816814" title="Hermenegildo Morte">
Hermenegildo Morte

Hermenegildo Morte – piłkarz z Wysp Świętego Tomasza i Książęcej grający na pozycji napastnika, reprezentant kraju na arenie międzynarodowej.
Podczas eliminacji do Mistrzostw Świata w 2002 roku, Morte reprezentował swój kraj w jednym spotkaniu; w pierwszym meczu eliminacji, jego reprezentacja pokonała 2-0 drużynę Sierra Leone; Morte spędził cały mecz na ławce rezerwowych. W meczu rewanżowym, Sierra Leone pokonała reprezentację Wysp Świętego Tomasza i Książęcej 4-0, a Morte w 77. minucie zmienił Amilcara Ramosa. W dwumeczu reprezentanci Sierra Leone okazali się lepsi i to oni zakwalifikowali się do następnej fazy eliminacji.

</doc>
<doc id="2816815" url="https://pl.wikipedia.org/wiki?curid=2816815" title="Stefan Zieliński (generał)">
Stefan Zieliński (generał)

Stefan Zieliński (ur. 25 sierpnia 1924 w Warszawie, zm. 4 sierpnia 1983 tamże) – generał brygady Wojska Polskiego.
Życiorys.
Przed wojną i w pierwszym okresie okupacji uczył się w gimnazjum mechanicznym, a od stycznia 1943 pracował w parowozowni na dworcu w Warszawie jako ślusarz i pomocnik rewidenta.
W lutym 1945 wstąpił do WP, ukończył Oficerską Szkołę Piechoty nr 2 w Lublinie. Dowódca plutonu strzeleckiego szkoły podoficerskiej 18 Kołobrzeskiego Pułku Piechoty w Wadowicach. W 1946 walczył w Bieszczadach przeciwko UPA, a do 1948 walczył z polskim podziemiem w województwie krakowskim. 
Od marca 1949 zastępca dowódcy szkolnej kompanii oficerów rezerwy ds. wyszkolenia w Krakowie. We wrześniu 1950 ukończył kurs oficerów sztabu w Rembertowie, następnie pracował w Głównym Inspektoracie Wyszkolenia Bojowego jako pomocnik szefów wydziałów, później szef wydziałów i oddziałów. W latach 1955-1958 był słuchaczem w Akademii Sztabu Generalnego w Rembertowie. 1960-1961 zastępca dowódcy 2 Berlińskiego Pułku Zmechanizowanego do spraw liniowych w Skierniewicach. W styczniu 1961 został szefem Zarządu II Głównego Inspektoratu Wyszkolenia Bojowego, a następnie szefem Zarządu Szkolnictwa Wojskowego Inspektoratu Szkolenia MON. Od 9 września 1974 do 28 maja 1976 był komendantem Wyższej Szkoły Oficerskiej Wojsk Zmechanizowanych im. T. Kościuszki we Wrocławiu, po czym powrócił na zajmowane uprzednio stanowisko szefa zarządu. W październiku 1974 mianowany generałem brygady; nominację wręczył mu w Belwederze przewodniczący Rady Państwa PRL prof. Henryk Jabłoński w obecności I sekretarza Komitetu Centralnego PZPR Edwarda Gierka. 1978-1979 szef Oddziału IX i p.o. zastępcy dowódcy Warszawskiego Okręgu Wojskowego ds. liniowych.
W czerwcu 1983 został zwolniony z zawodowej służby wojskowej, jednak zmarł przed oficjalnym pożegnaniem go przez ministra obrony i przeniesieniem w stan spoczynku. Pożegnany przez delegację WP z gen. bryg. Stanisławem Kruczkiem i gen. bryg. Jerzym Jaroszem 9 sierpnia 1983 roku na Cmentarzu Wojskowym na Powązkach, a następnie pochowany na cmentarzu Bródnowskim w Warszawie (kwatera 6F-6-30).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Życie prywatne.
Syn Wincentego i Czesławy z domu Zygmunt. Mieszkał w Warszawie. Od 1948 był żonaty z Janiną Teresą z domu Gzela (1927-2007). Małżeństwo miało syna.

</doc>
<doc id="2816816" url="https://pl.wikipedia.org/wiki?curid=2816816" title="Robert de Clermont">
Robert de Clermont



</doc>
<doc id="2816817" url="https://pl.wikipedia.org/wiki?curid=2816817" title="Karol de Valois">
Karol de Valois



</doc>
<doc id="2816819" url="https://pl.wikipedia.org/wiki?curid=2816819" title="Ludwik d'Évreux">
Ludwik d'Évreux



</doc>
<doc id="2816821" url="https://pl.wikipedia.org/wiki?curid=2816821" title="Joanna d'Évreux">
Joanna d'Évreux



</doc>
<doc id="2816822" url="https://pl.wikipedia.org/wiki?curid=2816822" title="Ludwik I de Nevers">
Ludwik I de Nevers



</doc>
<doc id="2816823" url="https://pl.wikipedia.org/wiki?curid=2816823" title="Spanius">
Spanius



</doc>
<doc id="2816824" url="https://pl.wikipedia.org/wiki?curid=2816824" title="Platessa">
Platessa



</doc>
<doc id="2816825" url="https://pl.wikipedia.org/wiki?curid=2816825" title="Leptosoma">
Leptosoma



</doc>
<doc id="2816826" url="https://pl.wikipedia.org/wiki?curid=2816826" title="Inopsetta">
Inopsetta



</doc>
<doc id="2816827" url="https://pl.wikipedia.org/wiki?curid=2816827" title="Czterej muzykanci z Bremy">
Czterej muzykanci z Bremy



</doc>
<doc id="2816830" url="https://pl.wikipedia.org/wiki?curid=2816830" title="Y - Ostatni z mężczyzn">
Y - Ostatni z mężczyzn



</doc>
<doc id="2816838" url="https://pl.wikipedia.org/wiki?curid=2816838" title="Charles Bartlett">
Charles Bartlett

Charles Henry Bartlett (ur. 6 lutego 1885 w Southwark, zm. 30 listopada 1968 w Enfield) – brytyjski kolarz torowy, mistrz olimpijski.
Kariera.
Największy sukces w karierze Charles Bartlett osiągnął w 1908 roku, kiedy zdobył złoty medal podczas igrzysk olimpijskich w Londynie. W zawodach tych bezpośrednio wyprzedził swego rodaka Charlesa Denny’ego oraz Francuza Octave’a Lapize’a. 30 km przed metą Brytyjczyk upadł i uszkodził swój rower. Zanim dostał zapasowy stracił prawie całe jedno okrążenie w stosunku do reszty stawki. Zdołał jednak dogonić rywali na około milę przed metą i zwyciężył na finiszu. Był to jedyny medal wywalczony przez Bartletta na międzynarodowej imprezie tej rangi. W latach 1908 i 1909 zdobywał złote medale mistrzostw kraju na 50 mil oraz ustanowił kilka rekordów kraju w kolarstwie torowym. Nigdy nie zdobył medalu na torowych mistrzostwach świata.

</doc>
<doc id="2816842" url="https://pl.wikipedia.org/wiki?curid=2816842" title="Arthoniaceae">
Arthoniaceae



</doc>
<doc id="2816844" url="https://pl.wikipedia.org/wiki?curid=2816844" title="Pleurosicyops">
Pleurosicyops



</doc>
<doc id="2816845" url="https://pl.wikipedia.org/wiki?curid=2816845" title="Cottogobius">
Cottogobius



</doc>
<doc id="2816850" url="https://pl.wikipedia.org/wiki?curid=2816850" title="Deportator">
Deportator



</doc>
<doc id="2816852" url="https://pl.wikipedia.org/wiki?curid=2816852" title="Mu’az al-Chatib">
Mu’az al-Chatib

Mu’az al-Chatib, ar. أحمد معاذ الخطيب (ur. 1960 w Damaszku) – syryjski działacz polityczny i imam. Od 11 listopada 2012 do 24 marca 2013 przewodniczący Syryjskiej Koalicji Narodowej na rzecz Opozycji i Sił Rewolucyjnych, skupiającej siły opozycyjne wobec władzy prezydenta Baszara al-Asada w czasie trwającej od 2011 roku wojny domowej.
Życiorys.
Mu’az al-Chatib urodził się w 1960 w Damaszku w znanej sunnickiej rodzinie. Jego ojciec, Szajch Muhammad Abu al-Faradż al-Chatib, był prominentnym uczonym islamskim i kaznodzieją. Dzięki pozycji ojca kształcił się w młodości w renomowanych szkołach islamskich. Ukończył również studia z zakresu geofizyki, po czym przez 6 lat pracował jako geolog w firmie naftowej al-Furat Petroleum Company.
Podążając drogą ojca, zdobywał równocześnie w latach 80. coraz większe uznanie jako islamista. Na początku lat 90. został imamem w Meczecie Umajjadów. Nauczał prawa islamskiego w instytucie Sheikh Badr al-Din al-Husni Institute w Damaszku oraz instytucie Tahzib Institute for Sharia Sciences, a także w kilku krajach zagranicą, w tym w Bośni i Hercegowinie, Holandii, Nigerii, Turcji, Wielkiej Brytanii oraz Stanach Zjednoczonych. Został założycielem Towarzystwa Cywilizacji Islamskiej oraz członkiem Syryjskiej Organizacji Geologicznej i Syryjskiej Organizacji Nauk Psychologicznych.
Pod koniec prezydentury Hafiza al-Asada, z powodu krytyki władz, został jednakże objęty zakazem nauczania w kraju, rozpoczynając działalność w ukryciu, którą kontynuował również w okresie rządów jego syna, Baszara al-Asada. W 2005 przystąpił do Deklaracji z Damaszku, jednoczącej partie, organizacje i działaczy na rzecz demokratycznych reform i przestrzegania praw człowieka w Syrii. Założył stronę internetową "Darbuna.com", mającą pełnić funkcję forum wymiany myśli religijnej.
Po wybuchu rewolucji przeciwko władzy prezydenta Baszara al-Asada w marcu 2011, zaangażował się w działalność na rzecz powstańców. W kwietniu 2011 wygłosił kazanie w Dumie, oddające hołd zabitym przez służby bezpieczeństwa w czasie antyrządowych demonstracji. Za udzielanie poparcia był czterokrotnie aresztowany, ostatnim razem w kwietniu 2012.
W lipcu 2012, w obawie o własne zdrowie i życie, opuścił Syrię i udał się do Kairu. 11 listopada 2012 w czasie konferencji w Dosze został wybrany przewodniczącym Syryjskiej Koalicji Narodowej na rzecz Opozycji i Sił Rewolucyjnych, koalicji syryjskich ugrupowań opozycyjnych w stosunku do reżimu prezydenta al-Asada, powołanej do pełnienia roli prawomocnego przedstawicielstwa walczącego narodu syryjskiego. Al-Chatib nie należał do żadnego z ugrupowań politycznych oraz był uważany za działacza o umiarkowanych poglądach. Tuż po wyborze opowiedział się za pluralizmem politycznym oraz jednością narodu, sprzeciwiając się dzieleniu syryjskiego społeczeństwa i wykorzystywania w tym celu różnic wyznaniowych.
24 marca 2013 poinformował na swoim profilu na Facebooku o rezygnacji ze stanowiska przewodniczącego Syryjskiej Koalicji Narodowej na rzecz Opozycji i Sił Rewolucyjnych. Przewodniczył jednak syryjskiej delegacji na szczycie Ligi Państw Arabskich w Dosze 26 marca 2013. Był to pierwszy szczyt LPA, na którym Syrię reprezentowała Syryjska Koalicja Narodowa na rzecz Opozycji i Sił Rewolucyjnych, po wykluczeniu Damaszku z organizacji w listopadzie 2011. 22 kwietnia 2013 na stanowisku przewodniczącego zastąpił go Dżurdż Sabra.

</doc>
<doc id="2816857" url="https://pl.wikipedia.org/wiki?curid=2816857" title="JUQUEEN">
JUQUEEN

JUQUEEN – superkomputer o mocy obliczeniowej 4,1 PFLOPS (wykonujący ponad 4 biliardy operacji zmiennoprzecinkowych na sekundę). Został wyprodukowany przez IBM w 2012 roku i zainstalowany w Forschungszentrum Jülich w Niemczech. W listopadzie 2012 był najszybszym superkomputerem w Europie i piątym na świecie.
Architektura.
JUQUEEN jest superkomputerem zbudowanym w architekturze Blue Gene/Q. Składa się z 24 racków, z których każdy zawiera 32 węzły po 32 osiemnastordzeniowe procesory w każdym (do obliczeń wykorzystuje się w tych procesorach 16 rdzeni), oraz 16 GB pamięci operacyjnej SDRAM-DDR3. Daje to w sumie 393 216 rdzeni oraz 393 TB RAM. Teoretyczna moc obliczeniowa sięga 5 PFLOPS, a zmierzona testem Linpack 4,1 PFLOPS. System zużywa 1,97 MW mocy i jest chłodzony wodą o temperaturze 18-25 °C.
Pierwsza wersja superkomputera JUQUEEN, uruchomiona w czerwcu 2012, składała się z 8 racków i osiągała moc obliczeniową 1,38 PFLOPS.

</doc>
<doc id="2816858" url="https://pl.wikipedia.org/wiki?curid=2816858" title="Zbigniew Zieleniewski">
Zbigniew Zieleniewski

Zbigniew Zieleniewski (ur. 15 marca 1924 w Osieczku k. Sierpca, zm. 16 maja 2017) – polski wojskowy, generał dywizji LWP.
Życiorys.
Do WP wstąpił 5 października 1944, w lutym 1945 skończył Oficerską Szkołę Piechoty nr 2 w Lublinie ze stopniem podporucznika, po czym został wcielony do 6 Dywizji Piechoty i wysłany na front. Brał udział w zdobywaniu Kołobrzegu w marcu 1945, w forsowaniu Odry i dotarciu do Łaby. Od 20 listopada 1945 dowódca 2 batalionu 16 pułku piechoty, w 1946 awansowany przez Michała Żymierskiego na kapitana. W 1947 skończył kurs w Centrum Wyszkolenia Piechoty w Rembertowie i został szefem wydziału zwiadowczego sztabu 6 DP. W 1948 awansowany na majora, w 1949 został dowódcą 53 pułku piechoty w Ostródzie, a w 1951 dowódcą 75 pułku piechoty w Suwałkach. Zastępca szefa wydziału szkolenia w Dowództwie Warszawskiego Okręgu Wojskowego w stopniu podpułkownika od 1952, 1953–1954 skończył kurs doskonalenia dowódców w Akademii Sztabu Generalnego WP. W 1957 został zastępcą komendanta ASG, do 1959 studiował w Akademii Sztabu Generalnego Sił Zbrojnych ZSRR w Moskwie, po powrocie został szefem oddziału szkolenia bojowego dowództwa Śląskiego Okręgu Wojskowego we Wrocławiu. Od 1962 dowódca 11 Drezeńskiej Dywizji Pancernej w Żaganiu. W październiku 1962 mianowany generałem brygady; nominację wręczył mu w Belwederze przewodniczący Rady Państwa PRL Aleksander Zawadzki. Jako dowódca 11 DPanc. był dowódcą rzutu pancernego w defiladzie Tysiąclecia Państwa Polskiego w lipcu 1966 w Warszawie. Od 1967 szef Zarządu VI Organizacyjnego Sztabu Generalnego WP, od 1972 szef Inspektoratu Obrony Terytorialnej i Wojsk Obrony Wewnętrznej – I zastępca Głównego Inspektora Obrony Terytorialnej. Funkcję tę sprawował przez 11 lat. Od października 1973 generał dywizji, nominację wręczył mu w Belwederze I sekretarz Komitetu Centralnego PZPR Edward Gierek w obecności przewodniczącego Rady Państwa PRL prof. Henryka Jabłońskiego. W okresie czerwiec 1983 – listopad 1987 szef Polskiej Misji Wojskowej w Berlinie Zachodnim w randze ministra pełnomocnego. Następnie komendant główny OHP (1987–1989). W listopadzie 1989 pożegnany przez ministra obrony narodowej gen. armii Floriana Siwickiego w związku z zakończeniem zawodowej służby wojskowej i w lutym 1990 w wieku 65 lat przeniesiony w stan spoczynku.
Członek PPR i PZPR. W latach 1972–1980 pełnił społecznie funkcję prezesa Wojskowego Klubu Sportowego Legia Warszawa.
Według materiałów zgromadzonych przez Instytut Pamięci Narodowej był tajnym współpracownikiem Informacji Wojskowej. Nosił pseudonim „Ząb”. Został zwerbowany w 1946 r. podczas służby w 6 Pomorskiej Dywizji Piechoty.
Zmarł 16 maja 2017 i został pochowany na Cmentarzu Wojskowym na Powązkach (kwatera C32-12-7).
Awanse.
W trakcie wieloletniej służby w ludowym Wojsku Polskim otrzymywał awanse na kolejne stopnie wojskowe:
Odznaczenia.
I wiele innych medali i odznaczeń.

</doc>
<doc id="2816859" url="https://pl.wikipedia.org/wiki?curid=2816859" title="Arthonia radiata">
Arthonia radiata



</doc>
<doc id="2816861" url="https://pl.wikipedia.org/wiki?curid=2816861" title="Draciscus">
Draciscus



</doc>
<doc id="2816863" url="https://pl.wikipedia.org/wiki?curid=2816863" title="Kochanek królowej">
Kochanek królowej

Kochanek królowej (duński "En kongelig affære") − duński melodramat historyczny z 2012 roku w reżyserii Nikolaja Arcela, zrealizowany w koprodukcji ze Szwecją, Czechami i Niemcami. Scenariusz filmu oparto o powieść "Prinsesse af blodet" autorstwa Bodil Steensen-Leth.
Światowa premiera filmu miała miejsce 16 lutego 2012 roku, podczas 62. Międzynarodowego Festiwalu Filmowego w Berlinie, na którym film uczestniczył w Konkursie Głównym, a Mikkel Følsgaard otrzymał nagrodę dla najlepszego aktora. Polska premiera filmu nastąpiła 4 sierpnia 2012 w ramach 6. Festiwalu Filmu i Sztuki Dwa Brzegi; obraz zaprezentowano na zamknięcie tego festiwalu. 21 września 2012 Best Film wprowadził film do dystrybucji na terenie Polski.
Film został wybrany jako oficjalny kandydat Danii do Oscara za najlepszy film nieanglojęzyczny podczas 85. ceremonii wręczenia Oscarów; nominację w tej kategorii uzyskał 10 stycznia 2013.
Obsada.
i inni

</doc>
<doc id="2816865" url="https://pl.wikipedia.org/wiki?curid=2816865" title="Julio César Falcioni">
Julio César Falcioni

Julio César Falcioni (ur. 20 lipca 1956 w Buenos Aires) - argentyński piłkarz, grający podczas kariery na pozycji bramkarza.
Kariera klubowa.
Julio César Falcioni rozpoczął karierę w stołecznym Vélez Sársfield w 1976. W 1981 przeszedł do kolumbijskiego klubu América Cali. Z Amériką pięciokrotnie z rzędu zdobył mistrzostwo Kolumbii w latach 1982-1986. Na arenie międzynarodowej trzykrotnie z rzędu dotarł do finału Copa Libertadores w 1985-1987 (Falcioni wystąpił we wszystkich spotkaniach finałowych). W 1990 powrócił do Argentyny, gdzie został zawodnikiem Gimnasii La Plata. W 1991 powrócił do Kolumbii, gdzie krótko występował w Once Caldas.
W tym samym roku powrócił do Vélez Sársfield, w którym wkrótce zakończył karierę. W lidze argentyńskiej w latach 1976-1980 i 1990-1991 rozegrał 268 spotkań. W lidze kolumbijskiej w latach 1981-1991 rozegrał 380 spotkań, w których zdobył 5 bramek.
Kariera reprezentacyjna.
Jedyny raz reprezentacji Argentyny Falcioni wystąpił 9 marca 1989 w przegranym 0-1 towarzyskim meczu z Kolumbią.
W tym samym roku wystąpił w turnieju Copa América, na którym Argentyna zajęła trzecie miejsce. Na turnieju w Brazylii Falcioni był rezerwowym i nie wystąpił w żadnym meczu.
Kariera trenerska.
Zaraz po zakończeniu kariery piłkarskiej Falcioni został trenerem. Karierę trenerską rozpoczął w Vélez Sársfield w 1998. Potem trenował Olimpo Bahía Blanca, CA Banfield, Independiente, CA Colón czy Gimnasię La Plata. W 2009-2010 ponownie trenował Banfield, z którym zdobył pierwsze w jego historii mistrzostwo Argentyny Apertura 2009. 
Pod koniec 2010 opuścił Banfield by zostać trenerem Boca Juniors. Z Boca zdobył mistrzostwo Argentyny Apertura 2011 oraz Copa Argentina w 2012. W tym samym roku dotarł do finału Copa Libertadores, w którym Boca Juniors uległo brazylijskiemu Corinthians Paulista.

</doc>
<doc id="2816868" url="https://pl.wikipedia.org/wiki?curid=2816868" title="Józef Kimbar (generał)">
Józef Kimbar (generał)

Iosif Konstantynowicz Kimbar, , w Polsce "Józef Kimbar" (ur. w Mińsku, zm. 1 września 1974 w Leningradzie) – generał porucznik wojsk pancernych Armii Radzieckiej i generał dywizji ludowego Wojska Polskiego.
Życiorys.
W maju 1921 roku, po ukończeniu szkoły w Taganrogu, wstąpił do Armii Czerwonej. W 1925 roku skończył szkołę dowódców. W latach 1932–1937 studiował w Akademii Wojsk Pancernych i Zmechanizowanych im. Stalina w Moskwie, po czym został dowódcą batalionu czołgów. Od czerwca 1941 roku walczył na froncie zachodnim pod Mińskiem, nad Berezyną i pod Moskwą, gdzie 28 listopada 1941 roku został ranny. Od maja 1942 roku szef sztabu brygady pancernej, następnie dywizji pancernej. 15 grudnia 1943 roku awansował na generała majora wojsk pancernych.
W maju 1944 roku został skierowany do służby w Wojsku Polskim. 26 maja 1944 roku został dowódcą Wojsk Pancernych i Zmotoryzowanych 1 Armii WP, a 8 września 1944 roku dowódcą 1 Korpusu Pancernego. Brał udział m.in. w walkach nad Nysą. 9 sierpnia 1945 roku został awansowany na generała dywizji.
1 kwietnia 1946 roku zakończył służbę w WP i powrócił do ZSRR. Pełnił służbę na stanowisku zastępcy dowódcy okręgu wojskowego i zastępcy komendanta Wyższych Kursów Oficerskich Wojsk Pancernych „Wystrzał”. W 1961 roku został przeniesiony w stan spoczynku.
Iosif Kimbar był żonaty z Olgą Nikołajewną Wołoch-Kimbar (1912–1972), Zasłużoną Artystką RFSRR, śpiewaczką operową (sopran), solistką Kujbyszewskiego Teatru Opery i Baletu.

</doc>
<doc id="2816875" url="https://pl.wikipedia.org/wiki?curid=2816875" title="Ever Guzmán">
Ever Guzmán

Ever Arsenio Guzmán Zavala (ur. 15 marca 1988 w Celayi) – meksykański piłkarz występujący na pozycji napastnika.
Kariera klubowa.
Guzmán urodził się w Celayi, jednak dorastał w mieście Moroleón i jest wychowankiem klubu Monarcas Morelia. Do treningów seniorskiej drużyny został włączony w wieku zaledwie szesnastu lat przez argentyńskiego trenera Antonio Mohameda i w meksykańskiej Primera División zadebiutował 15 maja 2004 w wygranym 4:1 spotkaniu z Pachucą. Premierowego gola w najwyższej klasie rozgrywkowej strzelił za to 11 lutego 2006 w zremisowanym 1:1 spotkaniu z Atlasem. Mimo kilku zdobytych bramek nie potrafił sobie jednak na stałe wywalczyć miejsca w podstawowym składzie Morelii, nie odnosząc również z tą drużyną większych sukcesów zarówno na arenie krajowej, jak i międzynarodowej. W lipcu 2009 został wypożyczony na okres roku do drugoligowej filii zespołu, Mérida FC, w której barwach notował regularne występy w Liga de Ascenso.
Latem 2010 Guzmán udał się na kolejne dwunastomiesięczne wypożyczenie do innego drugoligowca, Tiburones Rojos de Veracruz, gdzie również regularnie pojawiał się na boiskach, lecz częściej w roli rezerwowego, nie zdobywając żadnego gola. W jesiennym sezonie Apertura 2010 dotarł z Veracruz do dwumeczu finałowego drugiej ligi meksykańskiej, w którym jego drużyna przegrała jednak z Tijuaną. W późniejszym czasie po raz drugi został wypożyczony do Méridy, w której barwach tym razem został jednym z najlepszych strzelców zaplecza najwyższej klasy rozgrywkowej, lecz nie wywalczył z nią żadnego osiągnięcia. W lipcu 2012, również na zasadzie wypożyczenia, zasilił inną drugoligową filię Morelii, Neza FC z siedzibą w mieście Nezahualcóyotl.
Kariera reprezentacyjna.
W 2005 roku Guzmán został powołany przez trenera Jesúsa Ramíreza do reprezentacji Meksyku U-17 na Młodzieżowe Mistrzostwa Ameryki Północnej. Tam był podstawowym zawodnikiem swojej drużyny, rozgrywając wszystkie trzy spotkania i zdobywając bramkę w konfrontacji z Kanadą (2:0), natomiast jego kadra narodowa z kompletem zwycięstw zdołała zakwalifikować się na Mistrzostwa Świata U-17 w Peru. Na światowym czempionacie również regularnie wybiegał na boiska, występując w pięciu meczach, z czego w czterech jako rezerwowy i zdobył cztery gole: w fazie grupowej z Turcją (1:2), w ćwierćfinale z Kostaryką (3:1), półfinale z Holandią (4:0) oraz w finale z Brazylią (3:0). Młodzi Meksykanie po finałowym triumfie zdobyli ostatecznie na peruwiańskich boiskach tytuł mistrzów świata, a sam Guzmán został wicekrólem strzelców imprezy, ustępując jedynie swojemu rodakowi Carlosowi Veli. W 2007 roku znalazł się w powołanym przez René Isidoro Garcíę składzie reprezentacji Meksyku U-23 na Igrzyska Panamerykańskie w Rio de Janeiro, gdzie rozegrał trzy mecze, wszystkie jako rezerwowy, a jego drużyna odpadła z turnieju w półfinale, zajmując trzecie miejsce i wywalczyła brązowy medal na męskim turnieju piłkarskim.

</doc>
<doc id="2816876" url="https://pl.wikipedia.org/wiki?curid=2816876" title="Mitologia Korei">
Mitologia Korei

Mitologia Korei – zbiór mitów i wierzeń ludów zamieszkujących tereny Półwyspu Koreańskiego.
Lokalizacja Korei uczyniła ją swoistym katalizatorem pomiędzy Chinami a Japonią. Wskutek tego docierające na Wyspy Japońskie wpływy kulturowe Chin posiadały już naleciałości koreańskie. Zarówno postacie i motywy, jak i struktura koreańskich mitów ukazują pierwotną kulturę Korei. Początki duchowości koreańskiej wiążą się z szamanizmem.
Źródła wiedzy o mitologii koreańskiej.
Szczególnie istotnymi źródłami wiedzy na temat mitologii koreańskiej są
Szamanizm – praźródło duchowości koreańskiej.
Z całą pewnością koreański szamanizm ściśle wiązał się z szamanizmem ludów ałtajskich. Państwo Silla, wchodzące w skład Trzech Królestw Korei, prawdopodobnie w pewnym okresie swego istnienia było państwem teokratycznym – wskazują na to wykopaliska archeologiczne, a mianowicie wydobyte z grobowców korony władców Silli, kształtem i ornamentyką przypominające „korony” szamanów syberyjskich. Mityczny protoplasta narodu koreańskiego, Tangun, może być uważany za wielkiego szamana, działającego w trzecim tysiącleciu p.n.e. 
Pierwotnie szamanizm był religią klanu, a przywódca klanu był jednocześnie szamanem. Gdy powstawały pierwsze organizmy państwowe, główny przywódca duchowy stopniowo oddalał się od swoich funkcji sakralnych, skupiając się na władzy świeckiej. W przeszłości główną rolą szamana było uzdrawianie.
Współcześnie na terenach Korei niewielu jest szamanów, prym wiodą zaś szamanki. Zawód szamanki może być dziedziczny lub nabyty wskutek tak zwanej choroby szamańskiej (mubjong). Dzisiaj do głównych zadań szamanki należy wypędzanie duchów i sprowadzanie deszczu. 
W roku 1834 w ówczesnej zjednoczonej Korei zarejestrowanych było około 2600 szamanek. Po drugiej wojnie światowej w Koreańskiej Republice Ludowo-Demokratycznej szamanizm konsekwentnie zwalczano. Jednak w Korei południowej liczba szamanek wzrosła – w roku 1966 było ich zarejestrowanych już 63 000.
Kult przodków.
Kult przodków stanowił ważny przejaw duchowości koreańskiej i znalazł swe odbicie w tejże mitologii. Drewniane tabliczki z nazwiskiem i imieniem zmarłego umieszczano w małych świątyniach przodków (sadang). Zwyczaj ten zaczerpnięto z Chin. Przy mogiłach kilkukrotnie w ciągu roku odprawiano stosowne obrzędy.
Najważniejsze mity koreańskie.
Mit o stworzeniu świata.
Mit ten podzielony jest na pięć scen: 
Mit ten opowiada następującą historię: Myryknim stwarza świat, ogień i wodę oraz ludzi. Ponieważ Myryknim nie jest wszechmogący, kolejno radzi się konika polnego, żaby oraz myszy. Kolejno pojawia się trickster Sokkanim, który rzuca wyzwanie Myryknimowi. Ten zaś, poddany serii prób, każdą z nich wygrywa, jednakże mimo to przekazuje władzę nad światem Sokkanimowi. Obdarowany władzą Sokkanim kreuje czas oraz sprowadza na świat zło. 
W tej postaci mit ten nosi naleciałości kultury chińskiej – Myryknim (Maitreja) i Sokkanim (Śakjamuni) są imionami buddyjskimi, lecz zastąpiły one niemożliwe dziś do odtworzenia pierwotne imiona koreańskie.
Mit o Tangunie.
Mit ten składa się z czterech części. Według tejże opowieści Hwanung, młodszy syn Władcy Nieba Hwanina, chce zejść na ziemię i rządzić ludźmi. Hwanin wybiera miejsce dla swego syna, przydziela mu świtę oraz wręcza symbole władzy: trzy niebiańskie pieczęcie. Hwanung zstępuje na ziemię na szczyt góry Taebaek, zakłada święte miasto – stolicę Sinsi oraz przekazuje ludziom wiele umiejętności i praw. W trzeciej części mitu występuje tygrysica i niedźwiedzica, pragnące stać się ludźmi. W tym celu muszą one przejść wyznaczoną im przez Hwanunga próbę. Powodzi się niedźwidzicy, która zostaje zamieniona w kobietę. Tygrysica zaś nie zalicza próby i pozostaje w swojej postaci. Następnie przemieniona w kobietę niedźwiedzica prosi Hwanunga o potomstwo. Ten przystaje na jej prośbę i następuje symboliczne zbliżenie nieba i ziemi. Z tego związku zrodzony zostaje Tangun, pan drzewa sandałowego, założyciel rodu królewskiego.
Mit o Dzumongu.
To najstarszy spisany mit koreański, pochodzi z chińskiego zbioru z I wieku n.e. Jest to opowieść o założycielu państwa Kogurjo. Według tegoż mitu, król Kymwa spotkał córkę Habeka, ducha rzeki, uwiedzioną i porzuconą przez Hemosu, ducha nieba. Kymwa zabrał ją do swego pałacu, a tam urodziła ona wielkie jajo. Król próbował wielu sposobów, by jajo zniszczyć. Kiedy się to nie powiodło, oddał je matce. Wówczas z jaja wydostał się Dzumong. Bardzo szybko poznał on sztukę wojenną, przez co wzbudził zazdrość synów króla. Postanowili oni zabić Dzumonga, ale ten zdołał uciec. Kiedy wraz z przyjaciółmi dotarł do rzeki, krzyknął, że jest synem nieba i wnukiem rzeki. Wówczas ryby i żółwie utworzyły most, po którym Dzumong i jego towarzysze przeszli na drugą stronę rzeki. Gdy zaś Dzumong dotarł do Dzolbondzu, wzniósł tam królewską rezydencję, utworzył zręby nowego narodu, a swe państwo nazwał Kogurjo.
Mit o trzech przodkach klanów.
Historia ta została spisana w dziele Korjo-sa (Historia Korjo) w XV wieku. Mówi ona o tym, jak przodkowie trzech klanów, którzy nazywali się Jang, Ko i Pu, wyszli kolejno na świat ze skalnego otworu na górskim zboczu. Następnie założyli oni społeczności myśliwych i zbieraczy. Pewnego dnia znaleźli oni unoszącą się na wodzie skrzynię, w której znajdowały się trzy księżniczki, nasiona pięciu zbóż, a także cielęta i źrebaki. Młodzieńcy pojęli księżniczki za żony i każdy z nich założył odrębną społeczność rolników. Z tych trzech małżeństw początek wzięły trzy klany wyspy Dzedzu.

</doc>
<doc id="2816877" url="https://pl.wikipedia.org/wiki?curid=2816877" title="Reprezentacja Górskiego Karabachu w piłce nożnej mężczyzn">
Reprezentacja Górskiego Karabachu w piłce nożnej mężczyzn

Reprezentacja Górskiego Karabachu w piłce nożnej nie jest członkiem Międzynarodowej Federacji Piłki Nożnej (FIFA) ani Azjatyckiej Konfederacji Piłkarskiej (AFC).
Zobacz też.
Reprezentacje w piłkę nożną mężczyzn niezrzeszone w FIFA

</doc>
<doc id="2816878" url="https://pl.wikipedia.org/wiki?curid=2816878" title="Łyczak muszlowy">
Łyczak muszlowy

Łyczak muszlowy ("Panus conchatus" (Bull.) Fr.) – gatunek grzybów z rzędu żagwiowców ("Polyporales").
Systematyka i nazewnictwo.
Pozycja w klasyfikacji: "Panus, Panaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w roku 1787 Jean Baptiste Bulliard nadając mu nazwę "Agaricus conchatus". Obecną, uznaną przez Index Fungorum nazwę nadał mu w roku 1838 Elias Fries, przenosząc go do rodzaju "Panus". 
Ma ponad 40 synonimów naukowych. Niektóre z nich:
Nazwę polską podał Franciszek Błoński w 1890 r. W polskim piśmiennictwie mykologicznym gatunek ten opisywany był też jako twardziak muszlowy, bedłka muszlowa, łuszczak muszlowy, bocznotrzonowiec muszlowy. 
Morfologia.
Ogromna większość gatunków w rzędzie żagwiowców ma hymenofor rurkowaty. Łyczak muszlowy należy do nielicznej grupy gatunków o hymenoforze blaszkowatym. Jednak badania filogenetyczne wykazały, że mimo tej odrębności jest on ściśle związany z rodziną żagwiowatych.
Szerokość 4–12 cm, kształt muszlowaty lub językowaty, na środku lejkowato wgłębiony. Powierzchnia gładka lub aksamitna, u młodych okazów liliowa, u starszych w kolorze od odchrowego do czerwonobrązowego.
Głęboko zbiegające na trzon, gęste, w kolorze od bladoliliowego do ochrowego.
Wysokość 1–3 cm, grubość 1–2 cm, niecentryczny, Powierzchnia filcowata, kolor od ochrowobrązowego do liliowego.
Białawy, łykowaty i skórzasty.
Biały. Zarodniki eliptyczne, nieamyloidalne, o rozmiarach 7–5 × 2,5–3 μm.
Występowanie i siedlisko.
Notowany jest w Ameryce Północnej, Środkowej i Południowej, Europie i Azji. Jest szeroko rozprzestrzeniony, jednak wszędzie rzadki.
Jego owocniki wyrastają od lata do jesieni na martwym drewnie drzew liściastych, głównie na pniach i pniakach. Najczęściej występuje w wilgotnych lasach łęgowych. Zazwyczaj występuje gromadnie. Rośnie na różnych gatunkach drzew, najczęściej na brzozach, topoli osice, dębach. Owocniki wyrastają od lipca do listopada.
Znaczenie.
Saprotrof, grzyb jadalny, ale ciężkostrawny. Spożywany jest np. w Meksyku i Peru.
Gatunki podobne.
Podobny jest twardziak anyżkowy ("Lentinus suavissimus"), ale różni się anyżowym zapachem, jest mniejszy i rośnie tylko na wierzbach.

</doc>
<doc id="2816879" url="https://pl.wikipedia.org/wiki?curid=2816879" title="Twardziak muszlowy">
Twardziak muszlowy



</doc>
<doc id="2816881" url="https://pl.wikipedia.org/wiki?curid=2816881" title="Kalat Dżabir">
Kalat Dżabir

Kalat Dżabir (Qal'at Ja'bar, Qal'at Jābir, Caber Kalesi) – zamek położony na wyspie na jeziorze Al-Asad w Syrii. Zamek jest połączony z brzegiem jeziora za pomocą wąskiej grobli. Pomimo że obszar zajmowany przez zamek był ufortyfikowany już w VII w., to obecne zabudowania zostały wzniesione przez Nur ad-Dina począwszy od 1168. Zamek stanowił turecką eksklawę w latach 1921-1973.
Architektura.
Zamek ma wymiary 370 m na 170 m. Mury zostały zbudowane z kamienia z 35 bastionami wokół skalnego rdzenia. Zamek jest częściowo otoczony przez suchą fosę. Kalat Dżabir został wzniesiony na planie zbliżonym do owalu i bardzo przypomina dużo lepiej zachowaną cytadelę Aleppo. Do budowy górnych części zamku jako materiału użyto cegły. Wewnątrz znajduje się minaret pochodzący zapewne z czasów Nur ad-Dina, który stanowi najwyższy element zamku.

</doc>
<doc id="2816886" url="https://pl.wikipedia.org/wiki?curid=2816886" title="Jan Światowiec (generał)">
Jan Światowiec (generał)

Jan Światowiec (ur. 28 sierpnia 1925 w Kliszowie, zm. 7 października 2012) – generał dywizji Wojska Polskiego, doktor nauk wojskowych.
Życiorys.
Od 26 lipca 1945 był podchorążym Oficerskiej Szkoły Broni Pancernej w Modlinie. Po ukończeniu szkoły w 1946 został promowany przez gen. broni Karola Świerczewskiego na stopień chorążego w korpusie oficerów wojsk pancernych. Po promocji został skierowany do 13 samodzielnego pułku artylerii pancernej na stanowisko dowódcy działa SU-85. W latach 1947–1949 dowódca plutonu dowodzenia w tym pułku. Od 1949 był oficerem zwiadowczym w 4 pułku czołgów ciężkich w Elblągu. W 1951 został pomocnikiem szefa wydziału zwiadowczego 1 Korpusu Pancernego, następnie szefem wydziału zwiadowczego sztabu 20 Dywizji Zmechanizowanej w Szczecinku. W 1952 został pełniącym obowiązki dowódcy 68 pułku zmechanizowanego w Budowie, a następnie 47 pułku zmechanizowanego w Szczecinku. Od 1953 szef wydziału operacyjnego sztabu 16 Dywizji Zmechanizowanej w Elblągu. Od 1954 wykładał w Katedrze Taktyki i Sztuki Operacyjnej w Akademii Sztabu Generalnego WP w Rembertowie. W 1958 zaocznie skończył studia w Akademii Sztabu Generalnego WP i uzyskał tytuł oficera dyplomowanego, a w lutym 1964 został doktorem nauk wojskowych. W 1964 został szefem wydziału w Oddziale Operacyjnym, a w 1966 szefem Oddziału Operacyjnego w Dowództwie Warszawskiego Okręgu Wojskowego. W 1969 został dowódcą 15 Dywizji Zmechanizowanej w Olsztynie.
Na mocy uchwały Rady Państwa PRL z 6 października 1970 mianowany na stopień generała brygady; nominację wręczył mu 10 października 1970 w Belwederze przewodniczący Rady Państwa marszałek Polski Marian Spychalski. W latach 1971–1972 zastępca dowódcy Śląskiego Okręgu Wojskowego we Wrocławiu do spraw liniowych, później szef Zarządu I Operacyjnego Sztabu Generalnego WP (1972–1975). W latach 1975–1980 attaché wojskowy, morski lotniczy przy Ambasadzie PRL w Sofii. Od kwietnia 1980 szef sztabu – zastępca dowódcy Warszawskiego Okręgu Wojskowego, a od października 1983 I zastępca Głównego Inspektora Obrony Terytorialnej – szef Inspektoratu Obrony Terytorialnej i Wojsk Obrony Wewnętrznej. W czerwcu 1987 na własną prośbę przeniesiony do rezerwy.
24 stycznia 1990 ponownie powołany do służby w Wojsku Polskim i wyznaczony na stanowisko szefa Departamentu Wojskowego w Biurze Bezpieczeństwa Narodowego przy Kancelarii Prezydenta RP. Na mocy postanowienia Prezydenta RP z 5 listopada 1991 mianowany na stopień generała dywizji; nominację wręczył mu 11 listopada 1991 w Belwederze Prezydent RP Lech Wałęsa. W lutym 1993 został pożegnany przez ministra obrony narodowej Janusza Onyszkiewicza i zakończył zawodową służbę wojskową z dniem 20 stycznia 1993. Do 1996 był doradcą szefa BBN. Był współautorem "Założeń polskiej polityki bezpieczeństwa" i "Polityki bezpieczeństwa i strategii obronnej Rzeczypospolitej Polskiej". W stanie spoczynku działał w Klubie Generałów WP, w którym w latach 1999-2001 sprawował funkcję wiceprezesa.
Pochowany 15 października 2012 roku na Cmentarzu Wojskowym na Powązkach w Warszawie (kwatera FIII-5-5). W pogrzebie udział wziął dyrektor Gabinetu szefa Biura Bezpieczeństwa Narodowego gen. bryg. Krzysztof Szymański, który pożegnał zmarłego w imieniu szefa BBN. Przemówienia pożegnalne w imieniu współtowarzyszy służby wygłosili także gen. dyw. w st. spocz. Zdzisław Graczyk oraz gen. bryg. w st. spocz. Roman Harmoza.
Awanse.
W trakcie wieloletniej służby w Wojsku Polskim otrzymywał awanse na kolejne stopnie wojskowe:
Życie prywatne.
Był synem Józefa i Józefy z domu Boczek. Mieszkał w Warszawie. Był żonaty, miał syna.

</doc>
<doc id="2816888" url="https://pl.wikipedia.org/wiki?curid=2816888" title="Lentinus torulosus">
Lentinus torulosus



</doc>
<doc id="2816891" url="https://pl.wikipedia.org/wiki?curid=2816891" title="Max Götze">
Max Götze

Max Richard Paul Götze (ur. 13 października 1880 w Thorn, zm. 29 października 1944 w Berlinie) – niemiecki kolarz torowy, wicemistrz medalista olimpijski oraz srebrny medalista olimpiady.
Kariera.
Pierwszy sukces w karierze Max Götze osiągnął w 1906 roku, kiedy wspólnie ze swym bratem Bruno Götze zdobył srebrny medal w wyścigu tandemów podczas letniej olimpiady w Atenach. Na tej samej imprezie był też piąty w wyścigu na 5 km, a rywalizację w jeździe na czas ukończył na ósmej pozycji. Na rozgrywanych dwa lata później igrzyskach olimpijskich w Londynie wspólnie z Hermannem Martensem, Karlem Neumerem i Richardem Katzerem wywalczył srebrny medal w drużynowym wyścigu na dochodzenie. Na igrzyskach w stolicy Wielkiej Brytanii wystartował także w wyścigu tandemów oraz wyścigu na 5 km, ale w obu przypadkach odpadał we wczesnym etapie rywalizacji. Nigdy nie zdobył medalu na torowych mistrzostwach świata.

</doc>
<doc id="2816892" url="https://pl.wikipedia.org/wiki?curid=2816892" title="Panus conchatus">
Panus conchatus



</doc>
<doc id="2816895" url="https://pl.wikipedia.org/wiki?curid=2816895" title="Hermann Martens">
Hermann Martens

Hermann Martens (ur. 16 kwietnia 1877 w Elsterbergu, zm. w 1916) – niemiecki kolarz torowy, wicemistrz olimpijski.
Kariera.
Największy sukces w karierze Hermann Martens osiągnął w 1908 roku, kiedy wspólnie z Maxem Götze, Karlem Neumerem i Richardem Katzerem wywalczył srebrny medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w czterech konkurencjach kolarskich, ale w każdym przypadku plasował się poza czołową dziesiątką. Srebrny medal w drużynie był jedynym trofeum wywalczonym przez Martensa na międzynarodowej imprezie tej rangi. Nigdy nie zdobył medalu na torowych mistrzostwach świata, zdobywał za to medale torowych mistrzostw kraju, w tym złote na dystansie 25 km w latach 1905 i 1906.

</doc>
<doc id="2816896" url="https://pl.wikipedia.org/wiki?curid=2816896" title="Karinõmme">
Karinõmme

Karinõmme – wieś w Estonii, w prowincji Parnawa, w gminie Koonga.

</doc>
<doc id="2816898" url="https://pl.wikipedia.org/wiki?curid=2816898" title="Richard Katzer">
Richard Katzer

Richard Rudolf Katzer (ur. w 1888 w Eckersdof, ob. Bożków, zm. w XX wieku) – niemiecki kolarz torowy i szosowy, wicemistrz olimpijski.
Kariera.
Największy sukces w karierze Richard Katzer osiągnął w 1908 roku, kiedy wspólnie z Maxem Götze, Karlem Neumerem i Hermannem Martensem wywalczył srebrny medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w czterech konkurencjach kolarskich, ale w każdym przypadku plasował się poza czołową dziesiątką. Srebrny medal w drużynie był jedynym trofeum wywalczonym przez Katzera na międzynarodowej imprezie tej rangi. Nigdy nie zdobył medalu na torowych mistrzostwach świata, zdobył za to złoty medal szosowych mistrzostw kraju w drużynowej jeździe na czas w 1907 roku.

</doc>
<doc id="2816899" url="https://pl.wikipedia.org/wiki?curid=2816899" title="Rudolf Katzer">
Rudolf Katzer



</doc>
<doc id="2816900" url="https://pl.wikipedia.org/wiki?curid=2816900" title="Kościół św. Mikołaja w Krobi">
Kościół św. Mikołaja w Krobi

Kościół Świętego Mikołaja w Krobi – rzymskokatolicki kościół parafialny w mieście Krobia. Należy do dekanatu krobskiego i mieści się przy ulicy Biskupiańskiej.
Jest to budowla barokowa bazylikowa, trzynawowa zbudowana w latach 1757–1767. W wieżę w 1763 uderzył piorun, co wymagało odtworzenia budynku i ponowna konsekracja odbyła się w 1767. Wewnątrz znajdują się: obraz Madonny z Dzieciątkiem z 1542 (replika obrazu gostyńskiego) nieznanego autorstwa, obraz z wizerunkiem św. Walentego, płyta nagrobna Baltazara Czackiego, podkomorzego poznańskiego (zmarłego w 1602), marmurowy nagrobek rodziny Czackich z 1612, chrzcielnica kamienna z 1520, odnowiona i ornamentowana w 1762 (napisy). W zakrystii mieszczą się m.in. portrety trumienne Piotra Pudliszkowskiego (zmarłego w 1657) i Barbary Pudliszkowskiej.
Kościelna ambona reprezentuje styl rokokowy. 
W 1602 w kościele odbył się kontrreformacyjny synod pod przewodnictwem bpa Wawrzyńca Goślickiego.
W 1956 kościół wpisano na listę zabytków. 

</doc>
<doc id="2816906" url="https://pl.wikipedia.org/wiki?curid=2816906" title="Karuba">
Karuba

Karuba – wieś w Estonii, w prowincji Parnawa, w gminie Koonga.

</doc>
<doc id="2816908" url="https://pl.wikipedia.org/wiki?curid=2816908" title="David Nevue">
David Nevue

David Nevue (ur. 1965) – amerykański pianista, kompozytor muzyki new age.
Życiorys.
Grę na fortepianie rozpoczął w wieku 12 lat. Największy wpływ na jego muzykę mieli wykonawcy tacy jak: Rush, U2, Kate Bush, Jethro Tull, Pink Floyd i Renaissance.
David Neuve rozpoczął promowanie swojej muzyki w Internecie w 1995 roku. W sierpniu 2003 roku Neuve uruchomił dla tego celu radio internetowe "Whisperings: Solo Piano Radio" jako część sieci Live365.com. Z czasem kanał radiowy się rozwinął przekraczając liczbę 200 wykonawców udostępniającyh w nim swoją muzykę, m.in.: Joe Yamada, David Lanz, Robin Spielberg czy Suzanne Ciani.
Nevue uruchomił również edukacyjną stronę internetową "The Music Biz Academy" oraz jest autorem książki "How to Promote Your Music Successfully on the Internet".

</doc>
<doc id="2816911" url="https://pl.wikipedia.org/wiki?curid=2816911" title="Frederick McCarthy">
Frederick McCarthy

Frederick Richard „Fred” McCarthy (ur. 15 października 1881 w Stratford, zm. 15 lutego 1974 w Toronto) – kanadyjski kolarz torowy, brązowy medalista olimpijski.
Kariera.
Największy sukces w karierze Frederick McCarthy osiągnął w 1908 roku, kiedy wspólnie z Williamem Andersonem, Walterem Andrewsem i Williamem Mortonem zdobył brązowy medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w pięciu innych konkurencjach kolarskich, ale wyścigu na 100 km nie ukończył, a w sprincie, wyścigu tandemów oraz na dystansach 5 i 20 km odpadał we wczesnej fazie rywalizacji. Medal w drużynie z Londynu bł jedynym trofeum zdobytym przez McCarthy’ego na międzynarodowej imprezie tej rangi. W 1910 roku przeszedł na zawodowstwo, startując w zawodach aż do 1926 roku, jednak nie odnosił już większych sukcesów. Nigdy nie zdobył medalu na torowych mistrzostwach świata.

</doc>
<doc id="2816912" url="https://pl.wikipedia.org/wiki?curid=2816912" title="Jan Orzechowski">
Jan Orzechowski



</doc>
<doc id="2816914" url="https://pl.wikipedia.org/wiki?curid=2816914" title="William Morton (kolarz)">
William Morton (kolarz)

William Morton (ur. 20 czerwca 1880 w Hunslet, zm. 21 marca 1952 w Toronto) – kanadyjski kolarz torowy pochodzenia brytyjskiego, brązowy medalista olimpijski.
Kariera.
Największy sukces w karierze William Morton osiągnął w 1908 roku, kiedy wspólnie z Williamem Andersonem, Walterem Andrewsem i Frederickiem McCarthym zdobył brązowy medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w trzech innych konkurencjach kolarskich, ale wyścigu na 100 km nie ukończył, a w sprincie i wyścigu 5 km odpadał we wczesnej fazie rywalizacji. Medal w drużynie z Londynu był jedynym trofeum zdobytym przez Mortona na międzynarodowej imprezie tej rangi. Nigdy nie zdobył medalu na torowych mistrzostwach świata.

</doc>
<doc id="2816920" url="https://pl.wikipedia.org/wiki?curid=2816920" title="Walter Andrews">
Walter Andrews

Walter Emanuel Andrews (ur. 8 lutego 1881, zm. 12 marca 1954 w St. Petersburg) – urodzony w Stanach Zjednoczonych reprezentant Kanady w kolarstwie torowym, brązowy medalista olimpijski.
Kariera.
Największy sukces w karierze Walter Andrews osiągnął w 1908 roku, kiedy wspólnie z Williamem Andersonem, Williamem Mortonem i Frederickiem McCarthym zdobył brązowy medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w pięciu innych konkurencjach kolarskich, zajmując szóstą pozycję w wyścigu na 100 km. W pozostałych występach ani razu nie zdołał zmieścić się w czołowej dziesiątce. Medal w drużynie z Londynu był jedynym trofeum zdobytym przez Andrewsa na międzynarodowej imprezie tej rangi. Nigdy nie zdobył medalu na torowych mistrzostwach świata.

</doc>
<doc id="2816923" url="https://pl.wikipedia.org/wiki?curid=2816923" title="William Anderson (kolarz)">
William Anderson (kolarz)

William Alexander Robertson Anderson (ur. 6 września 1888 w Toronto, zm. 27 września 1928 w Bostonie) – kanadyjski kolarz torowy, brązowy medalista olimpijski.
Kariera.
Największy sukces w karierze William Anderson osiągnął w 1908 roku, kiedy wspólnie z Walterem Andrewsem, Williamem Mortonem i Frederickiem McCarthym zdobył brązowy medal w drużynowym wyścigu na dochodzenie podczas igrzysk olimpijskich w Londynie. Na tych samych igrzyskach wystartował jeszcze w trzech innych konkurencjach kolarskich, jednak we występach odpadał we wczesnej fazie rywalizacji. Medal w drużynie z Londynu był jedynym trofeum zdobytym przez Andersona na międzynarodowej imprezie tej rangi. Nigdy nie zdobył medalu na torowych mistrzostwach świata.
Zmarł w 1928 na nowotwór mózgu.

</doc>
<doc id="2816924" url="https://pl.wikipedia.org/wiki?curid=2816924" title="Baszta Kurdybaników w Krakowie">
Baszta Kurdybaników w Krakowie

Baszta Kurdybaników – niezachowana baszta w obrębie murów miejskich Krakowa pomiędzy Bramą Na Gródku a Basztą Prochową III, niedaleko południowo-wschodniego skrzydła klasztoru sióstr Dominikanek.
Zbudowana w 1613 roku na planie kwadratu, była podobna do większości krakowskich baszt. Miała kształt półokrągły i stożkowy dach. Wokół baszty znajdowało się 6 otworów strzelniczych. W związku z tym, że komitet z 1626 roku uznał basztę za udaną lecz zbyt niską, w XVIII wieku popadła w ruinę.
Za basztę odpowiedzialny był cech kurdybaników, wytwarzający ciemną skórę np. na buty.

</doc>
<doc id="2816925" url="https://pl.wikipedia.org/wiki?curid=2816925" title="Mojo (ujednoznacznienie)">
Mojo (ujednoznacznienie)



</doc>
<doc id="2816933" url="https://pl.wikipedia.org/wiki?curid=2816933" title="Platforma produkcyjna">
Platforma produkcyjna



</doc>
<doc id="2816938" url="https://pl.wikipedia.org/wiki?curid=2816938" title="Fernand Vast">
Fernand Vast

Fernand Vast (ur. 26 maja 1886 - zm. 7 czerwca 1968) – francuski kolarz torowy i szosowy, trzykrotny medalista olimpiady.
Kariera.
Największe sukcesy w karierze Fernand Vast osiągnął w 1906 roku, kiedy zdobył trzy medale na letniej olimpiadzie w Atenach. Zwyciężył szosowym wyścigu ze startu wspólnego bezpośrednio wyprzedzając dwóch rodaków: Maurice'a Bardonneau oraz Edmonda Lugueta. Ponadto w wyścigach na 5 i 20 km zdobywał brązowe medale. W pierwszym przypadku lepsi byli tylko Włoch Francesco Verri oraz Brytyjczyk Herbert Crowther, a w drugim wyprzedzili go jedynie: kolejny Brytyjczyk William Pett oraz Maurice Bardonneau. Wystartował także w dwóch pozostałych indywidualnych konkurencjach kolarskich, ale jeździe na czas był piętnasty, a w sprincie odpadł w eliminacjach. W 1905 roku zdobył srebrny medal torowych mistrzostw kraju w wyścigu ze startu zatrzymanego oraz złoty na szosowych w wyścigu ze startu wspólnego. Nigdy nie zdobył medalu na torowych ani szosowych mistrzostwach świata.

</doc>
<doc id="2816940" url="https://pl.wikipedia.org/wiki?curid=2816940" title="Edmond Luguet">
Edmond Luguet

Mathurin "Edmond" Luguet (ur. 26 marca 1886 w Ambarès-et-Lagrave – zm. 18 grudnia 1968 w Bordeaux) – francuski kolarz torowy i szosowy, brązowy medalista olimpiady.
Kariera.
Największy sukces w karierze Edmond Luguet osiągnął w 1906 roku, kiedy zdobył brązowy medal w szosowym wyścigu ze startu wspólnego na letniej olimpiadzie w Atenach. W zawodach tych wyprzedzili go jedynie dwaj rodacy Fernand Vast oraz Maurice Bardonneau. Na tej samej imprezie wystartował ponadto w wyścigach na 5 i 20 km oraz sprincie. Najlepszy wynik uzyskał na dystansie 20 km, kończąc rywalizację na szóstej pozycji. Nigdy nie zdobył medalu na torowych ani szosowych mistrzostwach świata.

</doc>
<doc id="2816941" url="https://pl.wikipedia.org/wiki?curid=2816941" title="Arne Larsen">
Arne Larsen



</doc>
<doc id="2816948" url="https://pl.wikipedia.org/wiki?curid=2816948" title="Kościół św. Michała Archanioła w Pogorzeli">
Kościół św. Michała Archanioła w Pogorzeli

Kościół Świętego Michała Archanioła w Pogorzeli – rzymskokatolicki kościół parafialny w mieście Pogorzela. Mieści się przy Rynku i należy do dekanatu Koźmin.
Świątynia wybudowana w stylu barokowym w latach 1778–1781, na miejscu spalonego w 1774 murowanego kościoła. Fundatorem budowli był Roch Zbijewski. Pracą przy budowie świątyni kierował ks. Piotr Sobocki. Jest to budowla jednonawowa z transeptem i prezbiterium. Świątynia została wykończona w latach 1783–1785. Budowla została konsekrowana przez arcybiskupa poznańskiego Marcina Dunina w dniu 7 października 1838 roku. Kościół posiada obrazy m.in.: barokowy Anioła Stróża z 2 połowy XVIII wieku, ludowy św. Walentego z 1 połowy XIX wieku; rzeźby m.in.: św. Piotra i św. Pawła barokowe z XVII wieku, późnobarokowe św. Marii Magdaleny i św. Jana z końca XVIII wieku; sprzęty liturgiczne m.in.: krucyfiksy: późnobarokowy z 2 połowy XVIII wieku i późnogotycki z 1 ćwierci XVI wieku, monstrancję rokokową z 3 ćwierci XVIII wieku i kielich z 2 połowy XVIII wieku.

</doc>
<doc id="2816950" url="https://pl.wikipedia.org/wiki?curid=2816950" title="Renifer Niko ratuje brata">
Renifer Niko ratuje brata

Renifer Niko ratuje brata (tytuł oryg. "Niko – Lentäjän poika 2") – duńsko-fińsko-irlandzko-niemiecki film animowany z 2012 roku w reżyserii Kari Juusonena i Jørgena Lerdama. Kontynuacja filmu "Renifer Niko ratuje święta" z 2008 roku.
Światowa premiera filmu miała miejsce 15 listopada 2012 roku, natomiast w Polsce odbyła się 23 listopada 2012 roku.
Opis fabuły.
Wychowywany przez samotną mamę zwierzak jest już nastolatkiem, ale wciąż ma nadzieję, że jego rodzice znowu będą razem. Pewnego dnia, kiedy Niko wraca do domu po weekendowym spotkaniu z tatą, członkiem Latającej Eskadry Świętego Mikołaja, słyszy od mamy zaskakującą wiadomość. Będzie miał ojczyma! Wkrótce miły renifer Lenni, z którym postanowiła się związać matka Niko, wprowadza się do ich domu. Ale nie sam - na małego synka. Rozżalony Niko szybko przekonuje się, jak to jest być starszym bratem słodkiego malucha, który jest pupilkiem całego stada. Czuje się odsunięty na drugi plan i marzy o tym, by przybrany braciszek zniknął na zawsze. I nagle to życzenie się spełnia! Biała Wilczyca chce pomścić Czarnego Wilka. Jej pomocnik orzeł porywa małego renifera, sądząc, że to jest Niko. Przez pomyłkę uprowadza jednak jego małego braciszka. Przerażony Niko natychmiast wyrusza na pomoc maluchowi, a wraz z nim jego niezawodni przyjaciele - wiewiórka Juliusz i łasica Wilma.
Wersja polska.
Udział wzięli.
i inni

</doc>
<doc id="2816957" url="https://pl.wikipedia.org/wiki?curid=2816957" title="Herbert Crowther">
Herbert Crowther

Herbert Crowther (ur. 28 października 1882 w Dewsbury, zm. 13 października 1916 w Burley in Wharfedale) – brytyjski kolarz torowy, dwukrotny medalista olimpiady.
Kariera.
Największe sukcesy w karierze Herbert Crowther osiągnął w 1906 roku, kiedy zdobył dwa medale podczas letniej olimpiady w Atenach. W jeździe na czas na dystansie 1000 m zajął drugie miejsce, ulegając jedynie Włochowi Francesco Verriemu, a bezpośrednio wyprzedzając Francuza Henriego Menjou. W wyścigu na 5 km również zwyciężył Verii przed Crowtherem, ale tym razem na najniższym stopniu podium stanął inny Francuz - Fernand Vast. Na tej samej imprezie wystartował w dwóch kolejnych konkurencjach kolarskich: sprincie i wyścigu na 20 km, ale odpadał we wczesnej fazie rywalizacji. Crowther wystąpił również w sprincie na rozgrywanych dwa lata później igrzyskach olimpijskich w Londynie, ale odpadł już w eliminacjach. Nigdy nie zdobył medalu na torowych mistrzostwach świata.
Zmarł w następstwie obrażeń odniesionych w wypadku motocyklowym dwa lata wcześniej.

</doc>
<doc id="2816961" url="https://pl.wikipedia.org/wiki?curid=2816961" title="Lauro Salas">
Lauro Salas

Lauro Salas (ur. 28 sierpnia 1928 w Monterrey, zm. 18 stycznia 1987) – meksykański bokser, zawodowy mistrz świata kategorii lekkiej.
Rozpoczął zawodową karierę bokserską w 1946, walcząc w kategorii piórkowej. W 1948 m.in. pokonał Manuela Ortiza (z którym później raz przegrał i raz wygrał) dwukrotnie przegrał z Haroldem Dade (którego znokautował w 1952). W 1950 i 1951 przegrał z Sandym Saddlerem.
1 kwietnia 1952 w Los Angeles Salas walczył o tytuł mistrza świata wagi lekkiej z Jimmym Carterem, ale przegrał na punkty po 15 rundach. W rewanżu 14 maja 1952 w Los Angeles pokonał Cartera na punkty i został mistrzem świata. W ich trzeciej walce 15 października tego roku w Chicago Carter odzyskał tytuł wygrywając po 15 rundach na punkty.
Później Salas nie walczył o tytuł mistrza świata. Kontynuował karierę do 1961. Przegrał m.in. z Donem Jordanem w 1955 i Jimmym Carterem w 1956.

</doc>
<doc id="2816965" url="https://pl.wikipedia.org/wiki?curid=2816965" title="Henri Menjou">
Henri Menjou

Henri Menjou (ur. w XIX wieku - zm. w XX wieku) – francuski kolarz torowy, brązowy medalista olimpiady.
Kariera.
Największy sukces w karierze Henri Menjou osiągnął w 1906 roku, kiedy zdobył brązowy medal w jeździe na 1000 m na czas na letniej olimpiadzie w Atenach. W zawodach tych wyprzedzili go jedynie Włoch Francesco Verri oraz Brytyjczyk Herbert Crowther. Na tej samej imprezie wystartował jeszcze w trzech indywidualnych konkurencjach kolarskich: sprincie oraz wyścigach na 5 i 20 km, ale we wszystkich tych występach odpadał we wczesnej fazie rywalizacji. Nigdy nie zdobył medalu na torowych mistrzostwach świata.

</doc>
<doc id="2816969" url="https://pl.wikipedia.org/wiki?curid=2816969" title="Antarktyczny Prąd Wsteczny">
Antarktyczny Prąd Wsteczny



</doc>
<doc id="2816971" url="https://pl.wikipedia.org/wiki?curid=2816971" title="Dryf Wiatrów Wschodnich">
Dryf Wiatrów Wschodnich



</doc>
<doc id="2816972" url="https://pl.wikipedia.org/wiki?curid=2816972" title="Stanisław Wojeński">
Stanisław Wojeński

Stanisław Wojeński herbu Zadora (zm. w 1685 roku) – duchowny rzymskokatolicki, dyplomata. 
Ukończył studia w Bolonii, pełnił służbę dyplomatyczną u królowej Ludwiki Marii. Ponadto był kolejno: kanonikiem krakowskim, archidiakonem pileckim i opatem komendatoryjnym lubińskim. W 1680 mianowany ordynariuszem kamienieckim. Wobec zajęcia Kamieńca Podolskiego przez Turków rezydował w Warszawie.
W 1674 roku był elektorem Jana III Sobieskiego z województwa krakowskiego. Jako senator wziął udział w sejmach: 1681 i 1683 roku.
Pochowany w kościele klasztornym kamedułów Wniebowzięcia NMP na Bielanach.

</doc>
<doc id="2816974" url="https://pl.wikipedia.org/wiki?curid=2816974" title="Piotr z Lesiowa">
Piotr z Lesiowa

Piotr z Lesiowa (zm. ok. 1500) – duchowny rzymskokatolicki. Pełnił funkcję proboszcza w Kulikowie i kanonika lwowskiego. Od 9 października 1492 ordynariusz kamieniecki. 

</doc>
<doc id="2816975" url="https://pl.wikipedia.org/wiki?curid=2816975" title="Herbert Bouffler">
Herbert Bouffler

Herbert Clifford Bouffler (ur. 16 lutego 1881 w Hackney, zm. w XX wieku) – brytyjski kolarz torowy, srebrny medalista olimpiady.
Kariera.
Największy sukces w karierze Herbert Bouffler osiągnął w 1906 roku, kiedy zdobył srebrny medal w sprincie podczas letniej olimpiady w Atenach. W zawodach tych wyprzedził go jedynie Włoch Francesco Verri, a trzecie miejsce zajął Eugène Debongnie z Belgii. Był to jedyny medal wywalczony przez Boufflera na międzynarodowej imprezie tej rangi. Na tej samej imprezie wystartował także w jeszcze czterech indywidualnych konkurencjach kolarskich, najlepszy wynik osiągając w jeździe na czas na dystansie 1000 m, którą ukończył na ósmej pozycji. Nigdy nie zdobył medalu na torowych mistrzostwach świata.

</doc>
<doc id="2816976" url="https://pl.wikipedia.org/wiki?curid=2816976" title="Czeremosznia">
Czeremosznia

 Czeremosznia (ukr. Черемошня) – wieś w obwodzie lwowskim, w rejonie złoczowskim na Ukrainie. Miejscowość liczy 266 mieszkańców. Samorząd stanowi Rada Wsi Biały Kamień.
Położenie.
Według "Słownika geograficznego Królestwa Polskiego i innych krajów słowiańskich": Czeremosznia to "wieś w powiecie złoczowskim, nad Bugiem, położona o ćwierć mili na wschód od Białego Kamienia, o półtorej mili na północny-zachód od Złoczowa o jedną milę na południe od Oleska".
Ludność.
W latach 1880–1902 ludność wyznania rzymskokatolickiego liczyła 195 osób, greckokatolickiego 260, izrael. 64, razem 519 osób. Wieś należała do obwodu parafii w Białym Kamieniu.
W Czeremoszni urodził się franciszkanin o. Korneli Czupryk.
Święta Góra.
W odległości 1 km na północny wschód od wsi znajduje się pomnik przyrody, obszar chroniony - Święta Góra, "Свята Гора".

</doc>
<doc id="2816979" url="https://pl.wikipedia.org/wiki?curid=2816979" title="Recepoecilia">
Recepoecilia



</doc>
<doc id="2816980" url="https://pl.wikipedia.org/wiki?curid=2816980" title="Psychropoecilia">
Psychropoecilia



</doc>
<doc id="2816981" url="https://pl.wikipedia.org/wiki?curid=2816981" title="Pseudolimia">
Pseudolimia



</doc>
<doc id="2816982" url="https://pl.wikipedia.org/wiki?curid=2816982" title="Neopoecilia">
Neopoecilia



</doc>
<doc id="2816984" url="https://pl.wikipedia.org/wiki?curid=2816984" title="Lembesseia">
Lembesseia



</doc>
<doc id="2816985" url="https://pl.wikipedia.org/wiki?curid=2816985" title="Lebistes">
Lebistes



</doc>
<doc id="2816986" url="https://pl.wikipedia.org/wiki?curid=2816986" title="Hubbsichthys">
Hubbsichthys



</doc>
<doc id="2816987" url="https://pl.wikipedia.org/wiki?curid=2816987" title="Curtipenis">
Curtipenis



</doc>
<doc id="2816988" url="https://pl.wikipedia.org/wiki?curid=2816988" title="Allopoecilia">
Allopoecilia



</doc>
<doc id="2816990" url="https://pl.wikipedia.org/wiki?curid=2816990" title="Alazon">
Alazon



</doc>
<doc id="2816992" url="https://pl.wikipedia.org/wiki?curid=2816992" title="Acanthophacelus">
Acanthophacelus



</doc>
<doc id="2816995" url="https://pl.wikipedia.org/wiki?curid=2816995" title="Andrzej Chodecki">
Andrzej Chodecki

Andrzej Chodecki (zm. na początku 1507) – duchowny rzymskokatolicki. 
Jego ojcem był Stanisław Chodecki (zm. 1474), wojewoda ruski (1466) i podolski (1462), kasztelan lwowski (1460), starosta kruświcki, halicki (1452), kamieniecki (1464) oraz trembowelski. Matka - Barbara z Pilczy.
Po studiach w Akademii Krakowskiej objął plebanię halicką, następnie (od 1493) pełnił funkcję kanonika przemyskiego. W 1495 został mianowany kustoszem kapituły przemyskiej. W 1501 nominowany na ordynariusza kamienieckiego, nie uzyskał potwierdzenia papieskiego i nie był konsekrowany na biskupa, na stałe rezydując we Lwowie.

</doc>
<doc id="2816997" url="https://pl.wikipedia.org/wiki?curid=2816997" title="Genzebe Shami">
Genzebe Shami

Genzebe Shami Regassa (arab. شومي جينزيب ; ur. 29 stycznia 1991) – reprezentująca Bahrajn lekkoatletka pochodzenia etiopskiego, specjalistka od biegów średnich i długich, uczestniczka igrzysk olimpijskich.
Stawała na podium mistrzostw Azji juniorów z 2010. W 2011 zdobyła złoto w biegu na 1500 metrów podczas mistrzostw Azji w Kobe. Brązowa medalistka światowych wojskowych igrzysk sportowych. Bez powodzenia startowała na światowym czempionacie w Daegu. Zdobywczyni złota i srebra na igrzyskach panarabskich w Dosze. W 2012 sięgnęła po złoto (bieg na 1500 metrów) i srebro (bieg na 800 metrów) podczas halowych mistrzostw kontynentu w Hangzhou. Zdobyła brązowy medal w biegu na 8 kilometrów w trakcie trwania mistrzostw Azji w przełajach. Startowała na igrzyskach olimpijskich w Londynie, na których dotarła do półfinału biegu na 800 metrów oraz odpadła w eliminacjach na 1500 metrów. Brązowa medalistka mistrzostw świata w biegach przełajowych w drużynie seniorek z 2013. Dwa miesiące później została mistrzynią krajów arabskich w biegu na 800 metrów. Wicemistrzyni Azji z lipca 2013.

</doc>
<doc id="2817001" url="https://pl.wikipedia.org/wiki?curid=2817001" title="Genzeb Shumi">
Genzeb Shumi



</doc>
<doc id="2817003" url="https://pl.wikipedia.org/wiki?curid=2817003" title="Genzeb Shumi Regasa">
Genzeb Shumi Regasa



</doc>
<doc id="2817008" url="https://pl.wikipedia.org/wiki?curid=2817008" title="Mikołaj Próchnicki">
Mikołaj Próchnicki

Mikołaj Próchnicki herbu Korczak (zm. przed 22 czerwca 1479) – duchowny rzymskokatolicki, kanonik przemyski. Od 5 czerwca 1469 ordynariusz kamieniecki, koncentrował się na działalności dyplomatycznej przy dworze królewskim.

</doc>
<doc id="2817010" url="https://pl.wikipedia.org/wiki?curid=2817010" title="Bitwa pod Shizugatake">
Bitwa pod Shizugatake

 miała miejsce w 1583 r. Zwycięstwo umocniło pozycję Hideyoshiego Toyotomi w Japonii. 
W dążeniu do podboju całej Japonii i m.in. po zwycięstwie w bitwie pod Yamazaki siły Hideyoshiego kontynuowały walkę o dominację w regionie. W maju 1583 r. jeden ze zwolenników zabitego Nobunagi Ody, Katsuie Shibata, zaatakował kilka umocnionych pozycji Hideyoshiego na północ od jeziora Biwa, oblegając m.in. warownię na wzgórzu Shizugatake(w pobliżu dzisiejszej miejscowości Kinomoto). 
W trakcie oblężenia dowódca wojsk Shibaty, Morimasa Sakuma, otrzymał od swego władcy rozkaz wycofania się na wieść o nadciągających znacznych siłach Hideyoshiego. Licząc na to, że przeciwnika dzieliły jeszcze 3 dni marszu, oblężenie zdecydowano się kontynuować w przeświadczeniu rychłego zwycięstwa. Niespodziewanie Hideyoshi pojawił się pod Shizugatake po upływie 24 godzin i natychmiast uderzył na siły oblegających. W wyniku bitwy siły Sakumy zostały pobite, a on sam popełnił samobójstwo.
W bitwie pod Shizugatake sławę uzyskało siedmiu samurajów Hideyoshiego zwanych Siedmioma Włóczniami Shizugatake.

</doc>
<doc id="2817022" url="https://pl.wikipedia.org/wiki?curid=2817022" title="Kosmos-3M">
Kosmos-3M



</doc>
<doc id="2817032" url="https://pl.wikipedia.org/wiki?curid=2817032" title="Juan Antonio Luna">
Juan Antonio Luna

Juan Antonio Luna Castro (ur. 17 maja 1959 w mieście Meksyk) – meksykański piłkarz występujący na pozycji pomocnika, obecnie trener.
Kariera klubowa.
Luna pochodzi ze stołecznego miasta Meksyk i jest wychowankiem tamtejszego zespołu Club América. Do seniorskiej drużyny został włączony jako dwudziestolatek przez szkoleniowca José Antonio Rocę i w meksykańskiej Primera División zadebiutował 14 października 1979 w zremisowanym 1:1 derbowym spotkaniu z Guadalajarą. Od razu został podstawowym piłkarzem ekipy i premierowego gola w najwyższej klasie rozgrywkowej strzelił 16 grudnia tego samego roku w wygranej 4:1 konfrontacji z Pueblą. W sezonie 1983/1984 zdobył z Américą pierwszy tytuł mistrza Meksyku, będąc kluczowym zawodnikiem drużyny prowadzonej przez chilijskiego trenera Carlosa Reinoso. Osiągnięcie to powtórzył rok później, podczas rozgrywek 1984/1985, a także w krótkim, półrocznym sezonie Prode '85. W 1987 roku triumfował ze swoją drużyną w najbardziej prestiżowych rozgrywkach kontynentu, Pucharze Mistrzów CONCACAF, za to podczas sezonu 1987/1988 wywalczył z Américą czwarte i ostatnie mistrzostwo Meksyku. Ogółem barwy tego klubu reprezentował przez dziewięć lat, zdobywając w tym czasie 24 gole w 273 ligowych spotkaniach.
Latem 1988 Luna odszedł do innego stołecznego zespołu, Club Necaxa, gdzie również wywalczył sobie miejsce w wyjściowej jedenastce, lecz z biegiem czasu tracił pewną pozycję w pierwszej drużynie i coraz częściej musiał pełnić rolę rezerwowego gracza. Nie potrafił również nawiązać do sukcesów odnoszonych w Américe. Po czterech latach spędzonych w barwach Necaxy podpisał umowę z ekipą Puebla FC, w której zakończył profesjonalną karierę piłkarską w wieku 33 lat.
Kariera reprezentacyjna.
W 1979 roku Luna został powołany przez szkoleniowca José Moncebáeza do reprezentacji Meksyku U-20 na Młodzieżowe Mistrzostwa Świata w Japonii. Tam był podstawowym pomocnikiem swojej kadry i rozegrał wszystkie trzy spotkania od pierwszej do ostatniej minuty, nie wpisując się na listę strzelców. Meksykanie zanotowali dwa remisy i porażkę, zajmując dopiero trzecie miejsce w grupie i nie zdołali awansować do dalszej fazy turnieju.
W seniorskiej reprezentacji Meksyku Luna zadebiutował za kadencji selekcjonera Raúla Cárdenasa, 28 lutego 1980 w przegranym 0:1 meczu towarzyskim z Koreą Południową. Pierwszą bramkę w kadrze narodowej strzelił natomiast 18 października tego samego roku w zremisowanym 1:1 sparingu z Kanadą. Ogółem swój bilans reprezentacyjny zamknął na osiemnastu rozegranych spotkaniach międzypaństwowych, wszystkich towarzyskich, w których zdobył dwie bramki.
Kariera trenerska.
Po zakończeniu kariery piłkarskiej Luna rozpoczął pracę jako trener, początkowo obejmując drugoligowy klub San Luis FC z siedzibą w mieście San Luis Potosí. W jesiennym sezonie Invierno 2001 dotarł z nim do dwumeczu finałowego Primera División A, natomiast pół roku później, podczas wiosennej fazy Verano 2002, triumfował już w rozgrywkach drugiej ligi meksykańskiej, co zaowocowało awansem zespołu do najwyższej klasy rozgrywkowej na koniec sezonu 2001/2002. Tam prowadził jeszcze San Luis bez większych sukcesów przez rok, odchodząc ze stanowiska w maju 2003 po serii pięciu spotkań bez zwycięstwa. Kilka miesięcy później został zatrudniony przez swoją macierzystą drużynę, Club América, gdzie początkowo prowadził drugoligowe rezerwy, Tigrillos Coapa, a później został asystentem trenera pierwszego zespołu, Mario Carrillo. Następnie powrócił do pracy z drugoligowymi rezerwami Amériki; Águilas de la Rivera Maya oraz Socio Águila, w którym najpierw asystował szkoleniowcowi Vinicio Bravo, by w późniejszym czasie zostać pierwszym trenerem.
W kwietniu 2008 Luna został tymczasowym trenerem Amériki, zastępując notującego słabe wyniki Rubéna Omara Romano. Pod jego wodzą ekipa poprawiła swoją dotychczasową grę, przerywając serię dwunastu ligowych spotkań z rzędu bez zwycięstwa, a w prestiżowych rozgrywkach Copa Libertadores zdołała dotrzeć aż do półfinału, gdzie przegrała w dwumeczu z ekwadorskim LDU Quito tylko z powodu gorszej różnicy bramek wyjazdowych. Mimo to Luna musiał ustąpić ze stanowiska na rzecz argentyńskiego szkoleniowca Ramóna Díaza. W późniejszym czasie został członkiem sztabu szkoleniowego Luisa Scatolaro, trenera San Luis FC, a po jego odejściu ponownie objął tą drużynę. Odszedł z niej po upływie jedenastu kolejek, w październiku 2009, jednak jeszcze w tym samym miesiącu podpisał umowę z drugoligowym Club Tijuana, który prowadził przez niecały rok, nie odnosząc jednak żadnego osiągnięcia. W połowie 2011 roku został asystentem byłego kolegi klubowego, Cristóbala Ortegi, w drugoligowym zespole CF La Piedad. Tworzony przez nich duet trenerski z powodzeniem pracował w tym klubie przez następne dwa lata, w jesiennym sezonie Apertura 2011 dochodząc do finału drugiej ligi, zaś rok później, w sezonie Apertura 2012 wygrywając rozgrywki Ascenso MX. Dzięki temu na koniec sezonu 2012/2013 La Piedad awansowało na najwyższy szczebel ligowy.
Zaraz po awansie La Piedad licencja klubu została odsprzedana i przeniesiona do miasta Veracruz, gdzie stała się zespołem Tiburones Rojos de Veracruz, który w miejsce La Piedad przystąpił do rozgrywek pierwszej ligi meksykańskiej. Nowym szkoleniowcem ekipy został właśnie Luna i prowadził ją z przeciętnym skutkiem przez kolejne kilka miesięcy; został zwolniony w lutym 2014, po tym, jak w ostatnich dziewięciu ligowych spotkaniach odniósł tylko jedno zwycięstwo.

</doc>
<doc id="2817034" url="https://pl.wikipedia.org/wiki?curid=2817034" title="How It Is">
How It Is



</doc>
<doc id="2817036" url="https://pl.wikipedia.org/wiki?curid=2817036" title="Stadion im. Ismeta Shabaniego">
Stadion im. Ismeta Shabaniego

Stadion im. Ismeta Shabaniego (alb. "Stadiumi Ismet Shabani") – wielofunkcyjny stadion sportowy w Uroševacu w Kosowie. Wykorzystywany jest głównie do gry w piłkę nożną. Swoje mecze rozgrywa na nim drużyna Superligi KF Ferizaj. Pojemność stadionu wynosi 2000 widzów.

</doc>
<doc id="2817039" url="https://pl.wikipedia.org/wiki?curid=2817039" title="How It Is (instalacja)">
How It Is (instalacja)

How It Is – instalacja polskiego artysty współczesnego Mirosława Bałki, pokazana po raz pierwszy w 2009 roku w galerii sztuki Tate Modern.
W hali turbin tej londyńskiej galerii artysta umieścił na dwumetrowych stalowych nogach kontener w kształcie prostopadłościanu o wymiarach 13 metrów wysokości i 30 metrów długości. Do środka obiektu można było wejść po specjalnej rampie, natomiast wnętrze było wyłożone czarnym materiałem, który pochłaniał światło i tłumił dźwięki otoczenia. Zamierzeniem Bałki było osiągnięcie efektu całkowitej ciemności i ciszy, dzięki czemu odbiorca mógł skupić się na tym, co odbiera pozostałymi zmysłami (węchem, dotykiem) oraz skoncentrować się na tych doznaniach.
Dzieło było przez krytyków rozmaicie interpretowane. Najczęściej w czarnym i ciemnym kontenerze widziano metaforę Holocaustu (skojarzenie z wagonem, w którym naziści wywozili Żydów do obozów koncentracyjnych), warszawskiego getta lub innych katastrof XX wieku, ale też do warunków, w których nielegalni imigranci przekraczają granice państw. Do opisania wrażenia, towarzyszącego przebywaniu w środku instalacji przywoływano takie pojęcia, jak czarna dziura, biblijny brzuch wieloryba czy „jądro ciemności” Josepha Conrada. Zwracano także uwagę na fakt, że cisza i medytacja są powrotem do pierwotnych elementów obcowania ze sztuką. Tytuł instalacji nawiązywał do opowiadania Samuela Becketta "How It Is" (pierwsze wydanie pod francuskim tytułem "Comment c’est"). Praca Bałki została entuzjastycznie przyjęta przez krytyków i brytyjską prasę.
Instalacja została sfinansowana w ramach projektu The Unilever Series, sponsorowanego przez firmę Unilever, jako dziesiąta w serii. Była dostępna dla odbiorców od 13 października 2009 do 5 kwietnia 2010 roku. W styczniu 2010 roku Tate Gallery wydała aplikację na urządzenia mobilne, która nawiązywała do wystawy Bałki, w marcu zaś w Channel 4 wyemitowany został dwudziestominutowy film "Miroslaw Balka: How It Is", poświęcony artyście i jego dziełu.
W 2022 roku tygodnik „Polityka” uznał instalację za jedno z dziesięciu najważniejszych dzieł sztuki ostatniego trzydziestolecia.

</doc>
<doc id="2817043" url="https://pl.wikipedia.org/wiki?curid=2817043" title="Stadion im. Shahina Haxhiislamiego">
Stadion im. Shahina Haxhiislamiego

Stadion im. Shahina Haxhiislamiego (alb. "Stadiumi Shahin Haxhiislami") – wielofunkcyjny stadion sportowy w Peciu w Kosowie. Wykorzystywany jest głównie do meczów piłki nożnej. Swoje mecze rozgrywają na nim drużyny KF Besa Peć i KF Shqiponja Peć. Obiekt może pomieścić 8500 widzów.

</doc>
<doc id="2817044" url="https://pl.wikipedia.org/wiki?curid=2817044" title="Rappaport">
Rappaport

Osoby o nazwisku Rappaport:
Kultura:
Nauka:

</doc>
<doc id="2817046" url="https://pl.wikipedia.org/wiki?curid=2817046" title="Qal'at Ja'bar">
Qal'at Ja'bar



</doc>
<doc id="2817047" url="https://pl.wikipedia.org/wiki?curid=2817047" title="Bruno Götze">
Bruno Götze

Georg Bruno Kurt Götze (ur. 21 czerwca 1862 w Toruniu, zm. 28 maja 1913 w Berlinie) – niemiecki kolarz torowy i szosowy, srebrny medalista olimpiady.
Kariera.
Największy sukces w karierze Bruno Götze osiągnął w 1906 roku, kiedy wspólnie ze swym bratem Maxem Götze zdobył srebrny medal w wyścigu tandemów podczas letniej olimpiady w Atenach. Na tej samej imprezie był też między innymi ósmy w wyścigu na 1000 m na czas, a rywalizacji w szosowym wyścigu ze startu wspólnego nie ukończył. Na rozgrywanych dwa lata później igrzyskach olimpijskich w Londynie wystartował w trzech konkurencjach, ale w żadnym z występów nie uplasował się w czołowej dziesiątce. Ponadto trzykrotnie zdobywał medale torowych mistrzostw kraju, w tym złoty w sprincie amatorów w 1906 roku. Nigdy nie zdobył medalu na torowych mistrzostwach świata.

</doc>
<doc id="2817049" url="https://pl.wikipedia.org/wiki?curid=2817049" title="Rapaport">
Rapaport

Rapaport – dawniej produkowana w Polsce tkanina używana do szycia męskiej garderoby, w szczególności garniturów. Tkanina ta, wykonana z wełny czesankowej, była bardzo wytrzymała.

</doc>
<doc id="2817050" url="https://pl.wikipedia.org/wiki?curid=2817050" title="Rapoport">
Rapoport

Osoby o nazwisku Rapoport:
Inne:

</doc>
<doc id="2817051" url="https://pl.wikipedia.org/wiki?curid=2817051" title="Terence Kongolo">
Terence Kongolo

Terence Kongolo (ur. 14 lutego 1994 we Fryburgu) – holenderski piłkarz kongijskiego pochodzenia grający na pozycji obrońcy. Obecnie jest piłkarzem Huddersfield.

</doc>
<doc id="2817055" url="https://pl.wikipedia.org/wiki?curid=2817055" title="Aldo di Cillo Pagotto">
Aldo di Cillo Pagotto

Aldo di Cillo Pagotto SSS (ur. 16 września 1949 w São Paulo, zm. 14 kwietnia 2020 w Fortalezie) – brazylijski duchowny katolicki, arcybiskup Paraíby w latach 2004–2016.
Życiorys.
7 grudnia 1977 otrzymał święcenia kapłańskie. Był m.in. wykładowcą seminariów w Caratinga i Fortaleza, wikariuszem generalnym archidiecezji Olinda i Recife, a także zastępcą wiceprowincjała eucharystów w Brazylii.
10 września 1997 został mianowany biskupem koadiutorem diecezji Sobral. Sakry biskupiej udzielił mu 31 października 1997 arcybiskup metropolita Fortalezy – Cláudio Hummes. Rządy w diecezji objął 18 marca 1998.
5 maja 2004 papież Jan Paweł II mianował go ordynariuszem archidiecezji Paraíba.
6 lipca 2016 papież Franciszek przyjął jego rezygnację z urzędu.
14 kwietnia 2020 zmarł na COVID-19.

</doc>
<doc id="2817061" url="https://pl.wikipedia.org/wiki?curid=2817061" title="Tonny Vilhena">
Tonny Vilhena

Tonny Vilhena, właśc. Tonny Emilio Trindade de Vilhena (ur. 3 stycznia 1995 w Maassluis) – holenderski piłkarz występujący na pozycji pomocnika we włoskim klubie Salernitana, do którego jest wypożyczony z hiszpańskiego klubu Espanyol. W latach 2016–2018 reprezentant Holandii.
Kariera klubowa.
Jest wychowankiem Feyenoordu. W styczniu 2012 roku zadebiutował w barwach klubu z Rotterdamu przeciwko VVV Venlo.. 
W lipcu 2019 dołączył do rosyjskiego FK Krasnodar za kwotę 9 milionów euro.
Kariera reprezentacyjna.
W reprezentacji Holandii zadebiutował 4 czerwca 2016 w wygranym 2:0 meczu z Austrią..

</doc>
<doc id="2817062" url="https://pl.wikipedia.org/wiki?curid=2817062" title="Sid Grauman">
Sid Grauman

Sid Grauman, właśc. Sidney Grauman (ur. 17 marca 1879 w Indianapolis, zm. 5 marca 1950 w Hollywood) – amerykański artysta wodewilowy, impresario, właściciel i twórca kin. Zbudował Teatr Chiński, Million Dollar Theatre i Teatr Egipski. Jeden z założycieli Amerykańskiej Akademii Filmowej.
Życiorys.
Jego ojcem był David Grauman twórca i właściciel teatru wodewilowego w San Francisco, znanego z dobrej, rodzinnej rozrywki. Sid Grauman jako nastolatek występował w restauracji w San Jose w Californi, gdzie wraz ze swoim przyjacielem Joelem Whitehurstem odgrywali skecz polegający na wyławianiu ze znajdującego się w lokalu stawku wrzuconych tam wcześniej talerzy. Następnie przyjaciele zdecydowali się występować jako akrobaci; z czasem jednak Whitehurst zrezygnował po wypadku na scenie. W 1898 Sid i David Grauman udali się do Jukonu, mając nadzieję na wzbogacenie się podczas gorączki złota, jednak nie odnieśli sukcesu, postanowili więc udać się do San Francisco i zająć pracą w showbiznesie. W 1905 otwarli teatry wodewilowe Unique i Lyceum. Gdy po roku pierwszy z nich uległ zniszczeniu w trzęsieniu ziemi, wybudowali na jego miejsce teatr National. W 1908 roku Sid Grauman opuścił San Francisco i udał się najpierw do Nowego Jorku, a następnie do Los Angeles. W 1918 roku otworzył kino Million Dollar Theatre. Sfinansował też budowę pełnych przepychu kin, które stały się jedynymi z najbardziej znanych kin Hollywood – Teatru Chińskiego i Teatru Egipskiego. Organizował pełne przepychu, wystawne premiery filmowe z udziałem gwiazd. Projekcje filmowe w swoich kinach poprzedzał atrakcyjnymi, niezwykle widowiskowymi prologami aktorskimi lub muzycznymi, nawiązującymi do treści filmu; zyskały one wielką popularność wśród publiczności. Był jedną z 36 osób, które 11 stycznia 1927 roku spotkały się aby założyć Amerykańską Akademię Sztuki i Wiedzy Filmowej. Zagrał kilka epizodycznych ról w filmach, m.in. w "Ben Hurze" i "Gorączce złota". Przyjaźnił się z wieloma znanymi osobistościami w Hollywood, m.in. Mary Pickford, Charlie Chaplinem, Jesse L. Lasky, Fattym Arbucklem i Jackiem Warnerem. Zmarł w 1950 roku.

</doc>
<doc id="2817065" url="https://pl.wikipedia.org/wiki?curid=2817065" title="Joseph Boyden">
Joseph Boyden

Joseph Boyden (ur. 31 października 1966 w Toronto) - kanadyjski pisarz. W swoich powieściach porusza tematykę Indian kanadyjskich.
Ukończyła studia licencjackie na York University i magisterskie na University of New Orleans. Otrzymał nagrody literackie: Amazon.ca First Novel Award i Rogers Writers' Trust Fiction Prize (za swój debiut powieściowy "Three Day Road") oraz Scotiabank Giller Prize (za powieść "Through Black Spruce"). Najnowsza powieść The Orenda znalazła się na długiej liście do nagrody Scotiabank Giller Prize, w finale Governor General's Literary Awards i otrzymała nagrodę główną Canada Reads 2014. Spotyka się także uwagi krytyczne zarzucające książce powtarzanie stereotypów o procesie tworzenia społeczeństwa kanadyjskiego.
Jego żoną jest amerykańska pisarka Amanda Boyden.

</doc>
<doc id="2817076" url="https://pl.wikipedia.org/wiki?curid=2817076" title="Juan Miguel Ferrer Grenesche">
Juan Miguel Ferrer Grenesche

Juan Miguel Ferrer Grenesche (ur. 29 maja 1961 w Madrycie) – hiszpański duchowny katolicki, podsekretarz Kongregacji ds. Kultu Bożego i Dyscypliny Sakramentów w latach 2009-2014.
Życiorys.
5 października 1986 święcenia kapłańskie i został inkardynowany do archidiecezji Toledo.
9 lutego 2008 został mianowany przez Benedykta XVI podsekretarzem Kongregacji ds. Kultu Bożego i Dyscypliny Sakramentów. Funkcję tę sprawował do 5 listopada 2014.

</doc>
<doc id="2817077" url="https://pl.wikipedia.org/wiki?curid=2817077" title="Stadiumi i Shahin Haxhiislami">
Stadiumi i Shahin Haxhiislami



</doc>
<doc id="2817078" url="https://pl.wikipedia.org/wiki?curid=2817078" title="Poecilistes">
Poecilistes



</doc>
<doc id="2817081" url="https://pl.wikipedia.org/wiki?curid=2817081" title="Aulophallus">
Aulophallus



</doc>
<doc id="2817082" url="https://pl.wikipedia.org/wiki?curid=2817082" title="Arizonichthys">
Arizonichthys



</doc>
<doc id="2817083" url="https://pl.wikipedia.org/wiki?curid=2817083" title="Szkoła Podstawowa nr 18 w Zielonej Górze">
Szkoła Podstawowa nr 18 w Zielonej Górze



</doc>
<doc id="2817084" url="https://pl.wikipedia.org/wiki?curid=2817084" title="Canadian Mixed Curling Championship 2013">
Canadian Mixed Curling Championship 2013

Canadian Mixed Curling Championship 2013 – 50. mistrzostwa Kanady mikstów w curlingu, odbyły się między 15 a 24 listopada 2012 w Montrealu (Quebec), na lodowisku Town of Mount Royal Curling Club.
Obrońcą tytułu mistrzowskiego z 2012 był Saskatchewan. Cztery najgorsze zespoły z poprzedniego turnieju walczyły o dwa miejsca we właściwych zawodach, awansował Jukon i Nowa Szkocja.
Tytuły mistrzowskie zdobyli reprezentanci Ontario (Cory Heggestad), którzy w finale pokonali 10:3 Nową Szkocję (Brent MacDougall). Trzecie miejsce przypadło gospodarzom (Mike Fournier), ulegli 8:9 po dogrywce w półfinale późniejszym triumfatorom turnieju.
Runda kwalifikacyjna.
Sesja 1..
15 listopada 2012; 14:00
Sesja 2..
15 listopada 2012; 19:00
Sesja 3..
16 listopada 2012; 14:00
Round Robin.
Sesja 1..
17 listopada 2012; 18:30
Sesja 2..
18 listopada 2012; 10:00
Sesja 3..
18 listopada 2012; 14:30
Sesja 4..
18 listopada 2012; 19:00
Sesja 5..
19 listopada 2012; 10:00
Sesja 6..
19 listopada 2012; 14:30
Sesja 7..
19 listopada 2012; 19:00
Sesja 8..
20 listopada 2012; 10:00
Sesja 9..
20 listopada 2012; 14:30
Sesja 10..
20 listopada 2012; 19:00
Sesja 11..
21 listopada 2012; 10:00
Sesja 12..
21 listopada 2012; 14:30
Sesja 13..
21 listopada 2012; 19:00
Sesja 14..
22 listopada 2012; 10:00
Sesja 15..
22 listopada 2012; 14:30
Sesja 16..
22 listopada 2012; 19:00
Sesja 17..
23 listopada 2012; 9:00

</doc>
<doc id="2817109" url="https://pl.wikipedia.org/wiki?curid=2817109" title="Puchar FDGB w piłce nożnej mężczyzn">
Puchar FDGB w piłce nożnej mężczyzn

Puchar Niemieckiej Republiki Demokratycznej w piłce nożnej (niem. Freier Deutscher Gewerkschaftsbund Pokal, FDGB-Pokal) – rozgrywki piłkarskie o charakterze pucharu krajowego w Niemieckiej Republice Demokratycznej, po raz pierwszy zorganizowany w 1949 roku przez Wolne Niemieckie Związki Zawodowe, a rozwiązany w 1991.
Format.
Format rozgrywek był wiele razy zmieniany. Kluby Oberligi i Ligi (2 klasa) automatycznie kwalifikowali się do turnieju, pozostałe zespoły musiały przejść sito kwalifikacji na poziomie okręgów. Aż do połowy lat 80. XX wieku, ze względu na dużą liczbę klubów w drugiej lidze (60 w pięciu grupach – tak zwanych „Staffel”), liczba meczów była zbyt ogromna. Prowadzono jeden mecz na boisku jednej z walczących drużyn. Rozgrywane przeważnie systemem jesień – wiosna. Od 1961 roku zwycięzca otrzymywał prawo do gry w Pucharze Zdobywców Pucharów. Jeżeli zdobywca Pucharu również wygrywał mistrzostwo kraju (tak zwany „dublet”), to jego miejsce w Pucharze Zdobywców Pucharów zajmował finalista FDGB Pokal.
Historia.
W 1949 roku startowały pierwsze oficjalne rozgrywki o Puchar NRD (FDGB Pokal). Dwa lata wcześniej początkowo rozgrywano w zachodniej części kraju. Pierwsze rozgrywki o Puchar Niemiec (Tschammerpokal) odbyły się w 1935 roku. Pierwszy finał rozegrano 28 sierpnia 1949 roku. W tym meczu BSG Waggonbau Dessau pokonał 1:0 BSG Gera Süd. Od 1975 roku finały odbywali się zawsze w Berlinie na Stadionie dla młodzieży świata (Berliner Stadion der Weltjugend). Średnio mecz finałowy oglądało od 30,000 do 55,000 widzów.
Najbardziej utytułowane kluby to Dynamo Drezno i 1. FC Magdeburg, które wygrywały po 7 razy.
Zwycięzcy i finaliści.
Uwagi:
Statystyki.
Klasyfikacja według klubów.
W dotychczasowej historii oficjalnych rozgrywek o Puchar NRD na podium oficjalnie stawało w sumie 23 drużyny. Liderem klasyfikacji są Dynamo Drezno i FC Magdeburg, którzy zdobyli po 7 Pucharów.
Stan na 31.05.1991.
Klasyfikacja według miast.
Siedziby klubów: Stan na maj 1991.

</doc>
<doc id="2817110" url="https://pl.wikipedia.org/wiki?curid=2817110" title="Hodometr">
Hodometr



</doc>
<doc id="2817112" url="https://pl.wikipedia.org/wiki?curid=2817112" title="Alessandro Florenzi">
Alessandro Florenzi

Alessandro Florenzi (ur. 11 marca 1991 w Rzymie) – włoski piłkarz występujący na pozycji obrońcy we włoskim klubie AC Milan oraz w reprezentacji Włoch.
Kariera piłkarska.
Swoją karierę piłkarską Florenzi rozpoczął w klubie AS Roma. W 2010 został włączony do kadry pierwszego zespołu. 22 maja 2011 zadebiutował w Serie A w wygranym 3:1 domowym meczu z Sampdorią. Był to jego jedyny mecz w Serie A w sezonie 2010/2011. 26 lipca 2011 Florenzi został wypożyczony do grającego w Serie B FC Crotone. Zadebiutował w nim 27 sierpnia 2011 w przegranym 1:2 domowym meczu z AS Livorno Calcio. W Crotone był podstawowym zawodnikiem i w sezonie 2011/2012 zdobył dla niego 11 goli. Latem 2012 Florenzi wrócił do Romy. 2 września 2012 w wygranym 3:1 wyjazdowym meczu z Interem Mediolan strzelił swojego pierwszego gola w Serie A. 30 stycznia 2020 został na pół roku wypożyczony do Valencii.
Kariera reprezentacyjna.
Florenzi grał w młodzieżowych reprezentacjach Włoch. W reprezentacji U-21 zadebiutował 6 września 2011 w wygranym 3:0 meczu eliminacji do ME 2013 z Węgrami. Z kolei 14 listopada zadebiutował w dorosłej reprezentacji w przegranym 1:2 towarzyskim meczu z Francją rozegranym w Parmie.

</doc>
<doc id="2817114" url="https://pl.wikipedia.org/wiki?curid=2817114" title="Unplugged (album 5’nizza)">
Unplugged (album 5’nizza)

Unplugged (ros. Анплаггед, wym. "[anplagd]") – nieoficjalny album ukraińskiej grupy 5’nizza. Nagrany w 2002 roku. W tym czasie zespół nie miał swojego producenta. Płyta ukazała się w latach 2002-2003 w Moskwie z naruszeniem praw autorskich. Album został dobrze rozprzestrzeniony po krajach WNP, szczególnie w Rosji i umożliwił 5'nizzy dotarcie do szerokiej publiczności.
Zespół sam reklamował to nieoficjalne „wydanie”. Pomimo pirackich wersji sprzedawano także płyty licencjonowane, jednak nie w takim nakładzie jak w pierwszym rzucie. Następnie ukazał się album Piatnica, oficjalnie pierwszy.

</doc>
<doc id="2817115" url="https://pl.wikipedia.org/wiki?curid=2817115" title="Pogonopomoides">
Pogonopomoides



</doc>
<doc id="2817116" url="https://pl.wikipedia.org/wiki?curid=2817116" title="Carlos Alfaro Moreno">
Carlos Alfaro Moreno

Carlos Alejandro „Beto” Alfaro Moreno (ur. 18 października 1964 w Buenos Aires) – argentyński piłkarz, grający podczas kariery na pozycji napastnika.
Kariera klubowa.
Carlos Alfaro Moreno rozpoczął karierę w stołecznym Platense w 1983. W Platense Moreno występował przez 5 lat rozegrawszy w jego barwach 134 mecze, w których zdobył 31 bramek. W 1988 przeszedł do Independiente Avellaneda. Z Independiente zdobył mistrzostwo Argentyny w 1989. Latem 1991 trafił do hiszpańskiego Espanolu Barcelona.
W hiszpańskiej ekstraklasie zadebiutował 1 września 1991 w zremisowanym 1-1 meczu z Realem Saragossa. Ostatni raz w barwach Espanolu wystąpił 12 stycznia 1992 przegranym 0-1 meczu z RCD Mallorca. W lidze hiszpańskiej rozegrał 14 meczów, w których nie zdobył żadnej bramki. Latem 1992 przeszedł do drugoligowego Palamós CF. W Segunda División zadebiutował 6 września 1992 w zremisowanym 1-1 meczu z Real Madryt B. Ostatni raz w barwach Palamós wystąpił 6 czerwca 1993 wygranym 1-0 meczu z CD Lugo. Był to udane pożegnanie Palamós, gdyż Moreno w 31 min. zdobył jedyną bramkę w meczu. W barwach Palamós rozegrał 28 spotkań, w których zdobył 4 bramki.
Latem 1993 Moreno powrócił do Argentyny, gdzie ponownie został zawodnikiem Independiente. Na początku 1994 wyjechał do ekwadorskiej Barcelony. W Barcelonie występował przez 4 lata zdobywając w tym czasie dwukrotnie mistrzostwo Ekwadoru w 1995 i 1997. W lipcu 1997 Moreno przeszedł do meksykańskiego Club América. W lidze meksykańskiej zadebiutował 14 sierpnia 1993 w zremisowanym1-1 meczu z Toros Neza. W Américe występował tylko przez rundę Invierno, by po jej zakończeniu przejść do jej lokalnego rywala – Atlante. W Atlante występował tylko w rundzie Verano. 18 kwietnia 1995 w przegranym 1-5 meczu z Deportivo Toluca po raz ostatni wystąpił w lidze. Było to połowicznie udane pożegnanie, gdyż Moreno w 77 min. zdobył z rzutu karnego honorową bramkę dla Atlante. Ogółem w lidze meksykańskiej Moreno rozegrał 24 mecze, w których zdobył 7 bramek. Latem 1998 powrócił do Barcelony, w której występował przez rok.
Latem 1999 powrócił do Hiszpanii, gdzie przez rundę jesienną występował w trzecioligowym Racingu de Ferrol. Na początku 2000 powrócił do Argentyny zostając zawodnikiem Ferro Carril Oeste. W rundzie Causura, jak i tabeli spadkowej Ferro Carril zajęło ostatnie 20. miejsce i musiało się pożegnać z Primera División. Było to także pożegnanie z liga argentyńską dla Moreno, który rozegrał w niej 263 mecze, w których zdobył 76 bramek. Latem 2000 powrócił do Barcelony w barwach której rok później zakończył karierę. Ogółem w lidze ekwadorskiej wystąpił 182 meczach, w których zdobył 64 bramki.
Kariera reprezentacyjna.
W 1988 Moreno uczestniczył w Igrzyskach Olimpijskich w Seulu. Na turnieju W Korei Południowej wystąpił we wszystkich czterech meczach z USA (bramka z karnego w 83 min.), ZSRR (bramka z karnego w 78 min.), Koreą Południową (bramka w 3 min.) oraz przegranym ćwierćfinale z Brazylią.
W reprezentacji Argentyny Moreno zadebiutował 9 marca 1989 w przegranym 0-1 towarzyskim meczu z Kolumbią. Był to udany debiut, czego dowodem bramka otwierająca w 36 min. wynik meczu. W tym samym roku wystąpił w turnieju Copa América, na którym Argentyna zajęła trzecie miejsce. Na turnieju w Brazylii Moreno wystąpił w czterech meczach z Chile, Ekwadorem (czerwona kartka), Boliwią i Paragwajem. Ostatni raz w reprezentacji Moreno wystąpił 23 maja 1991 w zremisowanym 1-1 meczu z ZSRR w England Challenge Cup. Ogółem w barwach "albicelestes" wystąpił w 11 meczach, w których zdobył 2 bramki.

</doc>
<doc id="2817124" url="https://pl.wikipedia.org/wiki?curid=2817124" title="Strumień antycentrum">
Strumień antycentrum

Strumień antycentrum – strumień gwiazd, powstały wskutek rozerwania nieznanej galaktyki karłowatej. Jego nazwa związana jest z kierunkiem rozciągania się strumienia w stronę antycentrum Galaktyki w postaci koła, nachylonego pod kątem 35° do płaszczyzny Drogi Mlecznej. Strumień ten został odkryty w programie Sloan Digital Sky Survey w 2006 roku. 
Strumień Antycentrum znajduje w odległości od 8900 parseków od Słońca i jest położony prawie prostopadle do linii wzroku obserwatora z Ziemi, w pobliżu innego strumienia, Pierścienia Jednorożca. Jego metaliczność jest bardzo niska, [Fe/H] = −0,96 ± 0,03.

</doc>
<doc id="2817128" url="https://pl.wikipedia.org/wiki?curid=2817128" title="Zanotacanthus">
Zanotacanthus



</doc>
<doc id="2817129" url="https://pl.wikipedia.org/wiki?curid=2817129" title="Paradoxichthys">
Paradoxichthys



</doc>
<doc id="2817130" url="https://pl.wikipedia.org/wiki?curid=2817130" title="Macdonaldia">
Macdonaldia



</doc>
<doc id="2817131" url="https://pl.wikipedia.org/wiki?curid=2817131" title="Gnathonotacanthus">
Gnathonotacanthus



</doc>
<doc id="2817133" url="https://pl.wikipedia.org/wiki?curid=2817133" title="Kościół św. Jadwigi Śląskiej w Kraskowie">
Kościół św. Jadwigi Śląskiej w Kraskowie

Kościół parafialny pw. Św. Jadwigi Śląskiej – rzymskokatolicki kościół parafialny Parafii św. Jadwigi Śląskiej w Kraskowie znajdujący się we wsi Krasków, należący do dekanatu kluczborskiego w diecezji opolskiej.
Historia.
Kraskowianie chodzili na nabożeństwa do Kuniowa, który był ich kościołem parafialnym. W latach 1870-1872 wybudowano neogotycką kaplicę pw. Św. Jadwigi Śląskiej ufundowaną przez Marię Stanosek. W latach 1932-1952 następuje rozbudowa kościoła. W tym też czasie Krasków odłączył się od Kuniowa i powstaje samodzielna parafia. Pierwszym proboszczem był ksiądz Hugo Springer (do 1945 roku), następnie ksiądz Szczepan Sadowy (w latach 1945-1947), później w latach 1947-1976 ksiądz Józef Kluba, a od 1976 roku do 2008 roku ksiądz Dziekan Antoni Dudar. Od roku 2008 do dzisiaj proboszczem jest ksiądz Piotr Glinka.
Wnętrze i architektura kościoła.
Przepiękny fresk namalowany został za ołtarzem głównym przez malarza świątyń Berlina i Wrocławia Karola Platzka w 1942 roku. Przedstawia on postacie ze Starego i Nowego Testamentu połączone osobą Jezusa. Po prawej i lewej stronie ołtarza znajdują się mozaiki z firmy Augusta Wagnera z Berlina Treptow. Jedna przedstawia św. Józefa z 12 - letnim Jezusem, a druga Matkę Boską z Dzieciątkiem. W kościele znajdowało się również kilka gotyckich rzeźb z przełomu XV i XVI wieku, znajdują się one obecnie w Muzeum Diecezjalnym w Opolu oraz barokowa rzeźba przedstawiająca postać Św. Piotra (rzeźba ta również znajduje się w Muzeum w Opolu). W 2003 roku do świątyni dobudowana została wieża.
Dzwony.
Na kościelnej wieży wiszą trzy dzwony. Poświęcone zostały przez bpa Jana Bagińskiego w 2003 roku. Największy dzwon poświęcony został św. Jadwidze, patronce kościoła i papieżowi Janowi Pawłowi II. Średni dedykowany jest Matce Boskiej Opolskiej i arcybiskupowi Alfonsowi Nossolowi w 26. rocznicę sakry biskupiej. Najmniejszy ma wygrawerowane napisy informujące, że poświęcony jest św. Antoniemu oraz proboszczowi parafii, księdzu Antoniemu Dudarowi, z okazji 44. rocznicy święceń kapłańskich.
Podczas wojny zabrano jeden dzwon, noszący prawdopodobnie imię Jadwiga, odlany prawdopodobnie w XIX wieku przez nieznaną firmę.

</doc>
<doc id="2817134" url="https://pl.wikipedia.org/wiki?curid=2817134" title="Charlie Brown">
Charlie Brown

Charlie Brown – postać fikcyjna z komiksów (kilkuobrazkowych "comic stripes") pt. "Fistaszki" ("Peanuts"), przedstawiony jest jako kilkuletni chłopiec. Postać została stworzona przez Charlesa M. Schulza w 1950 roku. 
Charlie Brown jest jednym z głównych bohaterów "Fistaszków". Po raz pierwszy pojawił się w komiksie 2 października 1950 roku (w pierwszym pasku cyklu). Jest właścicielem Snoopyego, psa rasy beagle, który w późniejszych latach porusza się na dwóch łapach. Charlie Brown jest potulny, nerwowy, brak mu pewności siebie (zwłaszcza w kontaktach z koleżankami), nie potrafi puszczać latawców, przegrywa w baseball i ma problemy z kopnięciem piłki do futbolu amerykańskiego. Część cech i przeżyć komiksowego chłopca Schulz oparł o własne doświadczenia, np. jego ojciec także jest fryzjerem.

</doc>
<doc id="2817137" url="https://pl.wikipedia.org/wiki?curid=2817137" title="Ogólnopolskie Pogotowie dla Ofiar Przemocy w Rodzinie „Niebieska Linia” przy PARPA">
Ogólnopolskie Pogotowie dla Ofiar Przemocy w Rodzinie „Niebieska Linia” przy PARPA

Ogólnopolskie Pogotowie dla Ofiar Przemocy w Rodzinie „Niebieska Linia” - stowarzyszenie działające na zlecenie Państwowej Agencji Rozwiązywania Problemów Alkoholowych (PARPA) a obecnie prowadzone jest przez Stowarzyszenie na Rzecz Przeciwdziałania Przemocy w Rodzinie „Niebieska Linia”.
Działania Pogotowia:
Historia.
Ogólnopolskie Pogotowie dla Ofiar Przemocy w Rodzinie „Niebieska Linia” powstało w 1995 roku z inicjatywy Państwowej Agencji Rozwiązywania Problemów Alkoholowych (PARPA). Pierwotnie Pogotowie istniało w strukturze Agencji, a potem zostało przekształcone w jedno z zadań zlecanych przez PARPA organizacjom pozarządowym, wyłanianym na zasadzie konkursu.
Początkowo Pogotowie skupiło się na rozpoznaniu skali zjawiska w Polsce, poznawaniu obowiązujących przepisów i zasad działania służb oraz tworzeniu bazy danych o miejscach, gdzie osoba krzywdzona może uzyskać pomoc. 3 lipca 1995 roku zaczął działać, z inicjatywy i ze środków PARPA, pierwszy w Polsce, telefon dla ofiar i świadków przemocy w rodzinie. Działał on na zasadzie tzw.: „infolinii” i był bezpłatny dla odbiorców. Tym samym stworzono swoiste centrum, gdzie można było uzyskać wsparcie, informacje oraz pomoc w dotarciu do odpowiednich osób i placówek w okolicy zamieszkania. Pierwszym koordynatorem Pogotowia „Niebieska Linia” była Katarzyna Kądziela, a od 1 września 1995 r. kierownikiem Pogotowia była Wanda Paszkiewicz.
W tym czasie dopracowywane zostały zasady pomocy świadczonej przez telefon w zakresie pomocy psychologicznej i prawnej, interwencji w instytucjach, odpisywania na listy. W oparciu o informacje pozyskiwane od osób dzwoniących, została opracowana tzw. „Biała Księga”, pokazująca działania służb z terenu całej Polski. Została też utworzona grupa dla ofiar przemocy, odbywały się maratony terapeutyczne i warsztaty umiejętności dla osób krzywdzonych w rodzinie.
Z inicjatywy PARPA i Policji, powstała pierwsza wersja „Niebieskich Kart” dla Policji, a na Warszawskiej Ochocie odbył się pilotaż stosowania tej pionierskiej w Polsce procedury. W działaniach tych aktywny udział brali pracownicy Pogotowia, poszerzając jednocześnie swoje doświadczenia praktyczne pracy z osobami uwikłanymi w przemoc. Został dopracowany program szkoleniowy z zakresu przeciwdziałania przemocy w rodzinie dla przedstawicieli różnych służb (głównie pracowników policji, gminnych komisji ds. rozwiązywania problemów alkoholowych i lecznictwa odwykowego), co przyczyniło się do powołania Studium Przeciwdziałania Przemocy w Rodzinie, które było realizowane na zlecenie i ze środków PARPA. Studium przyczyniło się do rozwijania środowiska osób zajmujących się przeciwdziałaniem przemocy w rodzinie i do powstania Porozumienia „Niebieska Linia”.
W tym samym okresie dynamicznie rozwijał się program Pogotowia „Niebieska Linia”. Z inicjatywy Wandy Paszkiewicz powstał tzw. „program środowiskowy”, w ramach którego osoby uwikłane w przemoc uzyskiwały bezpośrednią pomoc specjalistów Pogotowia. W 1997 roku został uruchomiony także program pracy z osobami stosującymi przemocy w rodzinie, którego koordynatorem został Luis Alarcon.
Lata 1999 – 2004 to okres bardzo dynamicznego rozwoju programu Pogotowia oraz działań Porozumienia „Niebieska Linia”.
W tym czasie:
Zespół Pogotowia „Niebieska Linia” opracował poradniki dotyczące przeciwdziałania przemocy w rodzinie dla: osób dyżurujących przy telefonie, ofiar przemocy, konsultantów zajmujących się przeciwdziałaniem przemocy w rodzinie oraz pracujących ze sprawcami przemocy. Uruchomiony został również program „Powrót do godności”. W ramach tego programu odbywały się cotygodniowe, otwarte dla wszystkich zainteresowanych wykłady dotyczące przeciwdziałania przemocy w rodzinie, maratony terapeutyczne oraz warsztaty różnych umiejętności. Program cieszył się duża popularnością. Koordynatorem była Anna Wiechcińska. Materiały również zostały wydane w publikacji pt: „Powrót do godności”.
Pogotowie stało się placówką często pojawiającą się w mediach, a telefon Pogotowia ogólnie znany.
Na zlecenie PARPA, program Pogotowia w latach 1996 – 2006 realizował Instytut Psychologii Zdrowia (w 2005 i 2006 r. kierownikiem była Renata Durda), a od 2007 roku do chwili obecnej Stowarzyszenie na Rzecz Przeciwdziałania Przemocy w Rodzinie „Niebieska Linia”. Stowarzyszenie skupia osoby, które pracowały w Pogotowiu przez wiele lat, niektóre – od początku jego istnienia.

</doc>
<doc id="2817139" url="https://pl.wikipedia.org/wiki?curid=2817139" title="Ulica Karola Olszewskiego w Krakowie">
Ulica Karola Olszewskiego w Krakowie

Ulica Karola Olszewskiego – ulica w Krakowie na Starym Mieście, łącząca ulicę Jagiellońską z ulicą Wiślną. Przebiega wzdłuż plant i jest pozostałością dawnej ulicy podmurnej biegnącej wzdłuż krakowskich murów miejskich na odcinku łączącym Bramę Szewską z Bramą Wiślną. Dawniej bezimienna; obecną nazwę nosi od ok. 1950 r. Upamiętnia chemika i kriogenika, profesora Uniwersytetu Jagiellońskiego Karola Olszewskiego.
Ulica zabudowana jest wyłącznie po stronie północnej. W centralnej części pierzei znajduje się Collegium Stanisława Wróblewskiego (obecnie mieszczące Wydział Prawa i Administracji Uniwersytetu Jagiellońskiego), w części zachodniej – boczna elewacja Collegium Novum, a we wschodniej – cerkwi św. Norberta. Cerkiew ta niegdyś miała wejście przez kamienny portal od strony ul. Olszewskiego. Południowa strona ulicy przylega zaś do plant. Biegnie wzdłuż niej niski kamienny murek zarysowujący linię dawnych fortyfikacji miejskich: murów obronnych, Baszty Cyrulików, Baszty Solarzy i Bramy Wiślnej.
U wylotu ulicy Jagiellońskiej na planty znajduje się figura Matki Bożej Łaskawej. Wykonana ona została przez J. Krzyżanowskiego w 1771 r. i pierwotnie znajdowała się nad bramą wejściową cmentarza przy kościele Mariackim. Podczas likwidacji cmentarza w 1797, rzeźbę zakupili na licytacji kapucyni i postawili u wylotu ulicy Kapucyńskiej na ulicę Podwale. Przeniesienia w obecne miejsce dokonano w 1941 roku, wraz z zamianą kolumny na filar.

</doc>
<doc id="2817140" url="https://pl.wikipedia.org/wiki?curid=2817140" title="Trichidion">
Trichidion



</doc>
<doc id="2817142" url="https://pl.wikipedia.org/wiki?curid=2817142" title="Andrzej Dojnik">
Andrzej Dojnik

Andrzej Dojnik (ur. 20 marca 1948 w Łodzi) – polski przedsiębiorca, filmowiec, działacz sportowy i społeczny. Współorganizator Klubu Kapitału Łódzkiego. W latach 1998-1999 właściciel sekcji żeńskiej koszykówki Łódzkiego Klubu Sportowego.

</doc>
<doc id="2817143" url="https://pl.wikipedia.org/wiki?curid=2817143" title="Antycentrum Galaktyki">
Antycentrum Galaktyki

Antycentrum Galaktyki – teoretyczny punkt na niebie, położony dokładnie przeciwlegle do centrum Galaktyki. Jego położenie jest względne, gdyż ściśle zależy od umiejscowienia obserwatora, więc nie jest to stały punkt w przestrzeni. W większości przypadków pojęcie to odnosi się do antycentrum obserwatora z Ziemi, co wskazuje na jego położenie w Gwiazdozbiorze Woźnicy oraz gwiazdę Elnath jako najbliższą temu punktowi.

</doc>
<doc id="2817145" url="https://pl.wikipedia.org/wiki?curid=2817145" title="Pałac Targowy w Poznaniu">
Pałac Targowy w Poznaniu

Pałac Targowy ("Pawilon Przemysłu Metalowego", Pawilon nr 12) – pawilon wystawienniczy Międzynarodowych Targów Poznańskich zlokalizowana przy ul. Głogowskiej 14, w sąsiedztwie Hali Przemysłu Ciężkiego i budynku administracyjnego.
Pawilon obok budynku administracyjnego jest jednym z dwóch obiektów o charakterze pałacowym, jakie stanowiły oprawę dla wejścia na tereny Targów Poznańskich od strony Dworca Głównego. Wzniesiony został w latach 1924-1925 na V Targi Poznańskie, według projektu Stefana Cybichowskiego jako element budowy stałej infrastruktury wystawienniczej miasta. Podczas Powszechnej Wystawy Krajowej pełnił rolę Pawilonu Przemysłu Metalowego.
W 1945, po zakończeniu działań wojennych, urządzono tutaj składnicę bezpańskich mebli i sprzętów gospodarstwa domowego. Wnioski o ich przydział można było składać w Zarządzie Miejskim.
Obiekt jest żelbetowy, dwukondygnacyjny (pierwotnie z dwiema salami), zbudowany na rzucie prostokąta i nakryty dachem dwuspadowym. Posiadał klasyczne ozdoby – attyki, ryzality i joński portyk głównej elewacji z herbem Poznania. Doznał silnych zniszczeń podczas II wojny światowej – utracił wtedy większość dekoru, w tym attyki, co znacząco wpłynęło na utratę pierwotnych proporcji bryły.

</doc>
<doc id="2817150" url="https://pl.wikipedia.org/wiki?curid=2817150" title="Kwas para-toluenosulfonowy">
Kwas para-toluenosulfonowy



</doc>
<doc id="2817151" url="https://pl.wikipedia.org/wiki?curid=2817151" title="PTSA">
PTSA



</doc>
<doc id="2817156" url="https://pl.wikipedia.org/wiki?curid=2817156" title="Polistonemus">
Polistonemus



</doc>
<doc id="2817157" url="https://pl.wikipedia.org/wiki?curid=2817157" title="Średnia Krokiew im. Bronisława Czecha">
Średnia Krokiew im. Bronisława Czecha



</doc>
<doc id="2817159" url="https://pl.wikipedia.org/wiki?curid=2817159" title="Ustawa medialna">
Ustawa medialna



</doc>
<doc id="2817160" url="https://pl.wikipedia.org/wiki?curid=2817160" title="Joëlle Scheer">
Joëlle Scheer

Joëlle Scheer (ur. 17 lutego 1983) – luksemburska lekkoatletka, tyczkarka.
Złota medalistka mistrzostw kraju (2000, 2002, 2004).
W 2004 ustanowiła wynikiem 3,55 nieaktualny już rekord Luksemburga w skoku o tyczce.
Reprezentantka kraju w zawodach pucharu Europy.

</doc>
<doc id="2817161" url="https://pl.wikipedia.org/wiki?curid=2817161" title="Tubingen">
Tubingen



</doc>
<doc id="2817162" url="https://pl.wikipedia.org/wiki?curid=2817162" title="Axineceps">
Axineceps



</doc>
<doc id="2817163" url="https://pl.wikipedia.org/wiki?curid=2817163" title="Aerodrome No.1">
Aerodrome No.1

Aerodrome No.1 (AEA Red Wing) − pierwszy samolot zbudowany w 1908 przez amerykańsko-kanadyjski zespół badawczy Aerial Experiment Association. Samolot odbył pierwszy lot 12 marca 1908.
Tło historyczne.
1 października 1907 Alexander Graham Bell powołał do życia amerykańsko-kanadyjski zespół badawczy znany jako Aerial Experiment Association (AEA). Zespół miał istnieć przez określony czas, a jego zadaniem miało być „skonstruowanie praktycznego aeroplanu z napędem własnym i będące w stanie przenieść człowieka”. Członkami założycielskimi byli także John Alexander Douglas McCurdy, porucznik Thomas Selfridge i Frederick Walker Baldwin. Nieco później do zespołu został zaproszony także Glenn Curtiss znany wówczas przede wszystkim z produkcji silników lotniczych, w 1906 wszystkie lub prawie wszystkie samoloty zbudowane w Stanach Zjednoczonych były napędzane silnikami zbudowanymi w firmie G. H. Curtiss Manufacturing Company (w późniejszym czasie przekształconej na Curtiss Aeroplane and Motor Company będącej współcześnie częścią Curtiss-Wright Corporation).
Przed zbudowaniem pierwszego samolotu zespół skonstruował kilka dużych latawców i szybowców w celu zdobycia potrzebnej wiedzy teoretycznej na temat teorii lotu i aerodynamiki, przetestowano także szereg silników i śmigieł.
Pierwszy samolot.
Pierwszy samolot zbudowany przez AEA, Aerodrome No.1, znany był także jako Red Wing (Czerwone Skrzydło) z racji koloru jedwabnego płótna pokrywającego jego powierzchnie nośne (kolor został wybrany umyślnie jako, że kolor czerwony był najlepiej odzwierciedlany przez ówczesne czarno-białe procesy fotograficzne). Głównym projektantem samolotu był porucznik Selfridge.
Red Wing był dwupłatem z ruchowym statecznikiem poziomym w układzie kaczki (przed skrzydłami) i statecznikiem pionowym na ogonie. Samolot nie był wyposażony w żaden system kontroli podłużnej (lotki). Ponieważ samolot miał startować i lądować na lodzie został wyposażony w płozy, a nie podwozie kołowe.
Rozpiętość skrzydeł Red Winga wynosiła 13,2 m, a ich powierzchnia 35,76 m², masa samolotu wynosiła 258 kg, samolot był napędzany silnikiem Curtissa V8 o mocy 40 KM.
Pierwszy lot samolotu odbył się 12 marca 1908, za jego sterami zasiadał Thomas Baldwin.
Red Wing przeleciał odległość 318 stóp i 11 cali (97 m), a lot zakończył się przymusowym lądowaniem w którym samolot został rozbity. Pierwszy lot Red Winga był opisywany jako „pierwszy publiczny lot samolotu w Stanach Zjednoczonych”.
Drugi lot samolotu odbył się 18 marca i podobnie jak pierwszy zakończył się rozbiciem samolotu ale tym razem po przebyciu w powietrzu zaledwie 40 jardów (36,5 m). Obydwa loty pokazały potrzebę kontroli samolotu wzdłuż jego osi podłużnej.

</doc>
<doc id="2817164" url="https://pl.wikipedia.org/wiki?curid=2817164" title="Xenoceratops">
Xenoceratops

Xenoceratops (gr. "obca rogata twarz") – rodzaj ceratopsa z rodziny Ceratopsidae i podrodziny Centrosaurinae żyjącego w późnej kredzie (środkowy kampan, ok. 78 mln lat temu) na terenach dzisiejszej Ameryki Północnej. Gatunkiem typowym jest "X. foremostensis" znany ze skamieniałości odkrytych w osadach formacji Foremost na terenie kanadyjskiej prowincji Alberta. Holotypem jest niekompletna kość ciemieniowa oznaczona CMN 53282, zaś paratypami – kości ciemieniowe dwóch innych osobników, oznaczone CMN 54950 i CMN 54951. Inne znane skamieniałości tego dinozaura to: kości ciemieniowe CMN 54952, 54953, 54958, 54960 i 54964, kości łuskowe CMN 54954, 54956 i 54957, niekompletna kość nosowa CMN 54955, kawałek kości ciemieniowej CMN 54959 oraz kostne guzy na brzegu kości ciemieniowej (ang. "epiparietals") oznaczone CMN 54961, 54962 i 54963. Dodatkowo zdaniem autorów opisu "Xenoceratops" rodzaj ten reprezentuje także wspomniana przez nich, ale formalnie nieopisana w publikacji niekompletna czaszka oznaczona TMP 2010.76.24.
"X. foremostensis" charakteryzuje szereg cech budowy kości ciemieniowej: występowanie po dwóch wyrostków kostnych na obu z tylnych odgałęzień tej kości (kostnych przegrodach zamykających od góry oba okna ciemieniowe), z których to wyrostków ten położony bliżej kostnej przegrody między oknami ciemieniowymi był krótki, gruby, zakrzywiony ku przodowi i miał szeroką podstawę, a drugi był długim, spłaszczonym kolcem; owalne wgłębienia na obu bocznych odgałęzieniach kości ciemieniowej (kostnych przegrodach współtworzących zewnętrzną krawędź kości ciemieniowej i jednocześnie zamykających z boku okna ciemieniowe), do których przyrastały kostne guzy na kryzie znajdujące się pomiędzy wymienionym wyżej kolcem a miejscem styku kości ciemieniowej i łuskowej; oraz powiększenie wentralnych (dolnych) brzegów powierzchni kości ciemieniowej stykających się z kostnymi guzami.
Największy z zachowanych, wspomnianych wcześniej kolców na kości ciemieniowej miał ponad 200 mm długości (jego zachowana część miała 200 mm długości; nie zachował się wierzchołek, którego długość szacowana jest na ok. 20 mm), 160 mm szerokości u podstawy i 42 mm grubości u podstawy. Środkowa część tylnej krawędzi kości ciemieniowej była zgrubiała i miała wklęsłość w kształcie litery U; podobna wklęsłość występuje też u innych przedstawicieli Centrosaurinae mających kolce położone na krawędzi kości ciemieniowej będące odpowiednikami tego występującego u "Xenoceratops" (m.in. u "Albertaceratops" i "Diabloceratops"). Sama obecność tych kolców jest cechą łączącą "X. foremostensis" z wszystkimi przedstawicielami Centrosaurinae poza większością okazów zaliczanych do gatunku "Centrosaurus apertus" (wyrostki przypominające te kolce występują jednak u jednego okazu z gatunku "C. apertus", CMN 348). Kolce te w odróżnieniu od odpowiadających im kolców innych przedstawicieli Centrosaurinae poza "Albertaceratops" mają szeroką podstawę i są zgrubiałe; inaczej niż u "Albertaceratops" są one proste, a nie wygięte.
Na kości ciemieniowej "X. foremostensis" nie występował wyrostek kostny będący odpowiednikiem położonego najbliżej przegrody między oknami ciemieniowymi wyrostka kostnego na dorsalnej (górnej) powierzchni tej kości u takich przedstawicieli Centrosaurinae jak "Styracosaurus", "Centrosaurus", "Coronosaurus" czy "Spinops"; brak tego wyrostka łączy "Xenoceratops" z takimi taksonami jak "Albertaceratops", "Diabloceratops", "Achelousaurus", "Einiosaurus" i "Pachyrhinosaurus". Wspomniane wyżej zakrzywione ku przodowi wyrostki na kości ciemieniowej "Xenoceratops" odróżniały go od taksonów takich "Centrosaurus" czy "Pachyrhinosaurus", u których odpowiedniki tych wyrostków były wydłużone, wygięte w kierunku osi symetrii kości ciemieniowej i przypominały kształtem palce; różniły się też kształtem od odpowiadających im krótkich wyrostków u takich taksonów jak "Achelousaurus" i "Einiosaurus" oraz u niektórych okazów z rodzaju "Styracosaurus". Inaczej niż większość innych przedstawicieli Centrosaurinae, ale podobnie jak "Albertaceratops" oraz przedstawiciele rodziny Ceratopsinae/Chasmosaurinae, "Xenoceratops" nie miał guzków na przegrodzie między oknami ciemieniowymi.
Na podstawie budowy jedynej znanej kości nosowej "X. foremostensis" autorzy jego opisu wnioskują, że miał on niską, wydłużoną kostną ozdobę nosa podobną do tej występującej u "Albertaceratops" i "Medusaceratops". W skład czaszki TMP 2010.76.24 wchodzą m.in. kawałki dwóch długich rogów nadoczodołowych o dużej średnicy; z tego autorzy opisu "Xenoceratops" wywodzą wniosek, że miał on rogi nadoczodołowe podobne do tych występujących u "Albertaceratops" i "Diabloceratops".
Z przeprowadzonych przez autorów jego opisu analiz filogenetycznych (opartych o dwie zmodyfikowane wersje macierzy danych z analizy Farkego i współpracowników z 2011 r.) wynika, że "Xenoceratops" był najbardziej bazalnym znanym przedstawicielem podrodziny Centrosaurinae. "Xenoceratops" jest pierwszym ceratopsem odkrytym w osadach formacji Foremost i jednocześnie najstarszym znanym kanadyjskim przedstawicielem rodziny Ceratopsidae, starszym o ok. pół miliona lat od albertaceratopsa; nie jest jednak najstarszym znanym przedstawicielem rodziny Centrosaurinae, jest bowiem o ok. milion lat młodszy od "Diabloceratops".
Kladogram wedle kreatorów rodzaju:

</doc>
<doc id="2817165" url="https://pl.wikipedia.org/wiki?curid=2817165" title="Pomacanthops">
Pomacanthops



</doc>
<doc id="2817166" url="https://pl.wikipedia.org/wiki?curid=2817166" title="Heteropyge">
Heteropyge



</doc>
<doc id="2817167" url="https://pl.wikipedia.org/wiki?curid=2817167" title="Euxiphipops">
Euxiphipops



</doc>
<doc id="2817168" url="https://pl.wikipedia.org/wiki?curid=2817168" title="Arusetta">
Arusetta



</doc>
<doc id="2817169" url="https://pl.wikipedia.org/wiki?curid=2817169" title="Xenoceratops foremostensis">
Xenoceratops foremostensis



</doc>
<doc id="2817171" url="https://pl.wikipedia.org/wiki?curid=2817171" title="Rozważ">
Rozważ

Rozważ (ukr. Розваж) – wieś w obwodzie lwowskim, w rejonie złoczowskim na Ukrainie. Miejscowość liczy 350 mieszkańców. Samorząd stanowi Rada Wsi Biały Kamień.
Położenie.
Według "Słownika geograficznego Królestwa Polskiego i innych krajów słowiańskich": "Rozważ to wieś w powiecie złoczowskim, położona 16 km na północny-zachód od Złoczowa, 10 km od sądu powiatowego w Olesku, 4 km od urzędu pocztowego w Białym Kamieniu. Na południowo-zachodnim krańcu wsi przepływa Bug".

</doc>
<doc id="2817174" url="https://pl.wikipedia.org/wiki?curid=2817174" title="The New Sounds From Boston – with Charlie Mariano and His Groups">
The New Sounds From Boston – with Charlie Mariano and His Groups

The New Sounds From Boston – with Charlie Mariano and His Groups – album amerykańskiego saksofonisty Charliego Mariano i towarzyszących mu muzyków. Nagrania zebrane na tej płycie, w wyniku zmian w składzie muzyków, dokonane zostały przez trzy różne zespoły, którym za każdym razem liderował Charlie Mariano. Rejestracji dokonano w Bostonie w grudniu 1951. 10" LP ukazał się w 1951 i była to pierwsza płyta Mariano nagrana dla wytwórni Prestige (PRLP 130).
W 1953 ukazała się następna płyta "Boston All Stars" (PRLP 153). Wspólna reedycja obu LP wydana została przez Prestige
w 1990 jako CD Charlie Mariano "Boston All Stars" (OJCCD-1745-2 PRLP 130/153)
Muzycy.
Utwory 1–4,7,8 nagrano w składzie:
Utwór "Mariners" nagrano w składzie:
Utwór "Aviary" nagrano w składzie:

</doc>
<doc id="2817175" url="https://pl.wikipedia.org/wiki?curid=2817175" title="Panus">
Panus

Panus Fr. (łyczak) – rodzaj grzybów z rzędu żagwiowców ("Polyporales").
Systematyka i nazewnictwo.
Pozycja w klasyfikacji według Index Fungorum: "Panaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Nazwę polską podaje np. praca Barbary Gumińskiej i Władysława Wojewody z 1985 r.
Synonimy: "Digitellus" Paulet, "Lentodiellum" Murrill, "Lentodium" Morgan, "Pocillaria" P. Browne:

</doc>
<doc id="2817176" url="https://pl.wikipedia.org/wiki?curid=2817176" title="Striga">
Striga

Striga – rodzaj roślin należący do rodziny zarazowatych (dawniej zwykle zaliczany do trędownikowatych). Obejmuje ok. 20 gatunków roślin zielnych występujących w Afryce, tropikalnej i subtropikalnej Azji oraz na wyspach Oceanii.
Systematyka.
Rodzaj zaliczany w nowszych ujęciach systematycznych do rodziny zarazowatych (np. według APweb prezentującej aktualizowany system APG IV z 2016), czasem, zwłaszcza w starszych źródłach klasyfikowany do trędownikowatych.
Odżywianie.
Rośliny należące do rodzaju "Striga" określane są jako obligatoryjne półpasożyty korzeniowe, jednak siewki w pierwszym okresie wzrostu są pozbawione chlorofilu i całkowicie uzależnione od dostępu węgla organicznego pochodzącego od żywiciela. Dzięki zjawisku dyskryminacji izotopów węgla przez enzymy Rubisco i PEPC możliwe było ustalenie w jakim stopniu rośliny pasożytnicze korzystają ze związków organicznych organizmu żywicielskiego. Około 28% i 35% węgla w dojrzałych liściach odpowiednio "S. hermonthica" i "S. asiatica" pochodziło z roślin żywicielskich o fotosyntezie C4. Na różnym etapie rozwoju od żywiciela pochodzi od 20% do 85% węgla wchodzącego w skład organizmu pasożytniczego, przeprowadzającego fotosyntezę C3.

</doc>
<doc id="2817177" url="https://pl.wikipedia.org/wiki?curid=2817177" title="Boston All Stars">
Boston All Stars

Boston All Stars – druga płyta nagrana przez amerykańskiego saksofonistę Charliego Mariano dla wytwórni Prestige Records. Nagrania zarejestrowano 27 stycznia 1953 w Bostonie. 10" LP ukazał się w 1953 (Prestige PRLP 153). Wśród muzyków uczestniczących w nagraniu utworu "Barsac" wymieniony jest Ira Gitler, amerykański dziennikarz i historyk jazzu, będący autorem tekstu opisującego płytę (tzw. liner notes), a jednocześnie nadzorujący realizację albumu.
Pierwsza płyta Mariano dla Prestige: "The New Sounds From Boston – with Charlie Mariano and His Groups" ukazała się w 1951. Wspólna reedycja obu LP wydana została przez Prestige w 1990 jako CD Charlie Mariano "Boston All Stars" (OJCCD-1745-2 PRLP 130/153). 

</doc>
<doc id="2817182" url="https://pl.wikipedia.org/wiki?curid=2817182" title="Lentinus conchatus">
Lentinus conchatus



</doc>
<doc id="2817191" url="https://pl.wikipedia.org/wiki?curid=2817191" title="Puchar Świata w short tracku 2012/2013">
Puchar Świata w short tracku 2012/2013

Puchar Świata w short tracku 2012/2013 jest to 16. edycja zawodów w short tracku. Zawodnicy podczas tego sezonu wystąpią w sześciu zawodach tego cyklu rozgrywek. Rywalizacja rozpoczęła się w Calgary 19 października 2012 roku, a zakończyła w Dreźnie 9 lutego 2013 roku.

</doc>
<doc id="2817195" url="https://pl.wikipedia.org/wiki?curid=2817195" title="Bitwa Sharpe’a">
Bitwa Sharpe’a

Bitwa Sharpe’a (ang. "Sharpe’s Battle") – brytyjski telewizyjny film historyczny z 1995 roku. Film jest częścią cyklu filmów o Richardzie Sharpie, zrealizowanego na podstawie serii powieści o tej postaci autorstwa Bernarda Cornwella.
Fabuła.
Rok 1813. Do brytyjskiej armii Lorda Wellingtona dołącza Królewska Irlandzka Kompania, kontyngent wojsk króla Hiszpanii - Ferdynanda VII. Okazuje się, że Irlandczycy są nieprzygotowani do walki, a ich morale pozostawia wiele do życzenia. Richard Sharpe otrzymuje trudne zadanie zrobienia z nich żołnierzy...

</doc>
<doc id="2817201" url="https://pl.wikipedia.org/wiki?curid=2817201" title="Szabla Sharpe’a">
Szabla Sharpe’a

Szabla Sharpe’a (ang. "Sharpe’s Sword") – brytyjski telewizyjny film historyczny z 1995 roku. Film jest częścią cyklu filmów o Richardzie Sharpie, zrealizowanego na podstawie serii powieści o tej postaci autorstwa Bernarda Cornwella.
Fabuła.
Richard Sharpe i jego oddział strzelców zostają wysłani, z pomocą jednemu z najważniejszych agentów Lorda Wellingtona, tajemniczego „El Miradora”. Agent ten ma bazę w okolicach fortu Villafranca i właśnie stał się celem dla pułkownika francuskiego wywiadu, który usiłuje go zlikwidować.

</doc>
<doc id="2817208" url="https://pl.wikipedia.org/wiki?curid=2817208" title="Regiment Sharpe’a">
Regiment Sharpe’a

Regiment Sharpe’a (ang. "Sharpe’s Regiment") – brytyjski telewizyjny film historyczny z 1996 roku. Film jest częścią cyklu filmów o Richardzie Sharpie, zrealizowanego na podstawie serii powieści o tej postaci autorstwa Bernarda Cornwella.
Fabuła.
Major Richard Sharpe wraz z sierżantem Harperem udają się do Londynu, celem zwerbowania nowych żołnierzy do zdziesiątkowanego regimentu South Essex. W Londynie obaj natrafiają na ślad wielkiej afery korupcyjnej, w którą zamieszani są wysocy przedstawiciele brytyjskiej armii. Gdy próbują zawiadomić o przestępstwie, stają się ofiarami zamachu, z którego cudem uchodzą z życiem. Postanawiają upozorować własną śmierć i zdemaskować winnych.

</doc>
<doc id="2817223" url="https://pl.wikipedia.org/wiki?curid=2817223" title="Tomasz Gryc">
Tomasz Gryc

Tomasz Gryc (ur. 3 listopada 1974 w Warszawie) – polski kierowca rajdowy, od 2005 roku startujący w rajdowych samochodowych mistrzostwach Polski. Zdobywca 4 tytułów mistrzowskich w 2011 roku. Wicemistrz Polski w klasie 6 z 2012 roku oraz Mistrz Polski w klasie 3 z 2014 roku.
Kariera.
Tomasz Gryc karierę rajdową rozpoczął od startów Fiatem 126p w Rally Zoom – KJS, zdobywając licencję sportową. W kolejnych latach startował Fiatem Cinquecento, Oplem Astrą GSI i Renault Clio Sport. W 2010 roku zmienił samochód na Citroëna C2 R2 Max.
2006.
Tomasz Gryc w 2006 roku zmienił samochód na A-grupowe Renault Clio Sport i wziął udział w 5 rajdach. Trzy z czterech rajdów z nowym pilotem Anną Dziwisz załoga ukończyła na mecie. Na ostatni start sezonu na fotel pilota powrócił jednorazowo Marek Kaczmarek.
2011.
Tomasz Gryc zdobywa aż 4 tytuły mistrzowskie. Oprócz startów w krajowym czempionacie, załoga równolegle walczy w Rajdowych Mistrzostwach Słowacji. 
2014.
W 2014 roku Gryc na dobre przesiadł się do auta czteronapędowego.
2015.
2015 rok to przerwa w rajdowych startach dla Tomasz Gryca. Sezon został poświęcony na karting – Gryc, ostatecznie z dorobkiem 363 punktów, zakończył rywalizację w ROK GP na 8. miejscu w klasyfikacji generalnej.
2016.
Rajdowe starty stają się dla Gryca priorytetem. Rozpoczyna starty ze swoim „startym-nowym” pilotem – Michałem Kuśnierzem. To także powrót do samochodu przednionapędowego – Peugeota 208 R2.

</doc>
<doc id="2817225" url="https://pl.wikipedia.org/wiki?curid=2817225" title="Rhonciscus">
Rhonciscus



</doc>
<doc id="2817226" url="https://pl.wikipedia.org/wiki?curid=2817226" title="Rhencus">
Rhencus



</doc>
<doc id="2817227" url="https://pl.wikipedia.org/wiki?curid=2817227" title="Pristipomus">
Pristipomus



</doc>
<doc id="2817228" url="https://pl.wikipedia.org/wiki?curid=2817228" title="Pristipoma">
Pristipoma



</doc>
<doc id="2817229" url="https://pl.wikipedia.org/wiki?curid=2817229" title="Pomadasyina">
Pomadasyina



</doc>
<doc id="2817230" url="https://pl.wikipedia.org/wiki?curid=2817230" title="Polotus">
Polotus



</doc>
<doc id="2817231" url="https://pl.wikipedia.org/wiki?curid=2817231" title="Dacymba">
Dacymba



</doc>
<doc id="2817232" url="https://pl.wikipedia.org/wiki?curid=2817232" title="Anomalodon">
Anomalodon



</doc>
<doc id="2817237" url="https://pl.wikipedia.org/wiki?curid=2817237" title="Syrrhothonus">
Syrrhothonus



</doc>
<doc id="2817239" url="https://pl.wikipedia.org/wiki?curid=2817239" title="Ninnia">
Ninnia



</doc>
<doc id="2817240" url="https://pl.wikipedia.org/wiki?curid=2817240" title="Iljinia">
Iljinia

Iljinia może dotyczyć:

</doc>
<doc id="2817241" url="https://pl.wikipedia.org/wiki?curid=2817241" title="Engrauligobius">
Engrauligobius



</doc>
<doc id="2817244" url="https://pl.wikipedia.org/wiki?curid=2817244" title="Bolesław Sadaj">
Bolesław Sadaj

Bolesław Wojciech Sadaj (ur. 21 kwietnia 1908 w Prusach k. Opatowa, zm. 4 grudnia 1997 w Szczecinie) – polski nauczyciel i organizator oświaty na Pomorzu Zachodnim, kurator oświaty, współzałożyciel i profesor Wyższej Szkoły Nauczycielskiej w Szczecinie.
Życiorys.
Dzieciństwo i młodość.
Urodził się w Prusach opatowskich w wielodzietnej rodzinie chłopskiej. W 1922 r. skończył szóstą klasę szkoły podstawowej i rozpoczął naukę w Państwowym Seminarium Nauczycielskim w Ostrowcu Kieleckim (1922–1928). Po skończeniu Seminarium odbył służbę wojskową; ukończył Szkołę Oficerów Rezerwy Piechoty (zob. Szkoła Podchorążych Rezerwy) w Gródku Jagiellońskim ze stopniem podporucznika (styczeń 1932). W lecie 1930 roku przebywał na stażu we Francji, na uniwersytecie w Nancy. Zwiedził Paryż; planował rozpoczęcie pracy pedagogicznej w Niemczech, w środowisku polonijnym.
Praca pedagogiczna i studia przed II wojną światową.
Pracę rozpoczął w roku 1931; był nauczycielem w szkołach powszechnych powiatu hrubieszowskiego, w Łaskowie i Dubience, kończąc równocześnie – w trybie eksternistycznym – Wyższy Kurs Nauczycielski. Egzamin przed Państwową Komisją w Warszawie zdał w 1935 roku. W latach 1936–1939 był nauczycielem i kierownikiem szkoły powszechnej w Teratyniu (ok. 100 km od Lublina). W tym okresie rozpoczął studia pedagogiczne na Katolickim Uniwersytecie Lubelskim jako „student nadzwyczajny”; dojeżdżał do Lublina na zajęcia popołudniowe (nie przerywając pracy w szkole), a równocześnie uczył się łaciny (wymagany przedmiot maturalny), aby uzupełnić program gimnazjalny. Po I roku studiów i uzupełnieniu matury został „studentem zwyczajnym”, lecz dalsze studia uniemożliwił wybuch II wojny światowej.
Okres II wojny światowej.
We wrześniu 1939 roku przeniósł się (z rodziną) do Dubienki; zainicjował tam organizację oporu przeciw okupantowi niemieckiemu (zob. dystrykt lubelski). Był kilkakrotnie aresztowany; w listopadzie 1939 został osadzony w tymczasowym obozie wojskowym w Radomiu (skąd uciekł po 2 tygodniach), był też – przez kilka tygodni – zakładnikiem w Dubience. W roku 1940 – do aresztowania przez gestapo (18 maja 1940) – uczestniczył w tworzeniu konspiracyjnej jednostki ZWZ. Po aresztowaniu był więziony w ciężkich więzieniach gestapo w Zamościu i Lublinie, a następnie w obozie koncentracyjnym Sachsenhausen-Oranienburg; w Sachsenhausen przebywał do ewakuacji obozu; został uwolniony, wraz z innymi jeńcami transportu, przez wojska amerykańskie (2 maja 1945).
Okres 1945–1997.
Po uwolnieniu Bolesław Sadaj wrócił do Lublina; pracował w Szkole Powszechnej nr 10 i kontynuował rozpoczęte przed wojną studia pedagogiczne na Katolickim Uniwersytecie Lubelskim. Po ukończeniu KUL otrzymał w 1946 r. propozycję organizacji liceum pedagogicznego w poniemieckim Szczecinie, w którym Kuratorium Okręgu Szkolnego, organizowało pierwsze polskie szkoły, co utrudniał brak kadry nauczycielskiej (pierwsze liceum ogólnokształcące organizowała od roku 1945 Janina Szczerska). Liceum Pedagogiczne nr 1 powstało w 1946 r.; Bolesław Sadaj był jego dyrektorem w latach 1946–1957; równocześnie prowadził socjologiczne badania możliwości integracji napływowej ludności, przybywającej tu z różnych rejonów Polski, w tym z Kresów Wschodnich, uważając, że istotną rolę w tym procesie odegrają nauczyciele, w tym absolwenci Liceum, którym kierował. W okresie 1957–1963 zajmował też stanowisko kuratora Okręgu Szkolnego Szczecińskiego. Zainicjował utworzenie w Szczecinie Punktów Konsultacyjnych Uniwersytetu im. Adama Mickiewicza i Wyższej Szkoły Muzycznej w Poznaniu (UAM).
W kwietniu 1961 r. uzyskał stopień doktora nauk humanistycznych, nadany przez Radę Wydziału Historyczno-Humanistycznego UAM na podstawie pracy nt. "Rola szkoły i nauczyciela w dokonywaniu się procesów integracji i stabilizacji społecznej wśród ludności wsi szczecińskiej w latach 1945–1960".
Pracę naukowo-badawczą Bolesław Sadaj zintensyfikował po opuszczeniu stanowiska kuratora i zatrudnieniu się w Zakładzie Pedagogiki Wyższej Szkoły Rolniczej, powstałej w 1954 r. Wydał pracę nt. "Społeczne problemy zawodu nauczyciela", na podstawie której w roku 1968 uzyskał habilitację (decyzja Rady Wydziału Historyczno-Humanistycznego UAM). W tym samym roku przeszedł do pracy w szczecińskiej filii UAM – Wyższej Szkole Nauczycielskiej w Szczecinie, w której utworzył Zakład Pedagogiki i zorganizował Wydział Nauczania Początkowego (od 1973 r. Wydział Pedagogiczny); współtworzył Instytut Zachodniopomorski, był redaktorem „Zeszytów Naukowych Wyższej Szkoły Pedagogicznej”.
Pełnił funkcje dziekana Wydziału Nauczania Początkowego WSP (1972–1975), kierownika Zakładu Pedagogiki WSP (1973–1976), dziekana Wydziału Pedagogiki WSP (1975–1978).
Był członkiem:
Publikacje (wybór).
Bolesław Sadaj jest autorem książek, m.in.:
oraz kilkudziesięciu rozpraw i artykułów (opublikowanych w czasopismach regionalnych i krajowych), dotyczących przede wszystkim zagadnień pedeutologii, pedagogiki i socjologii zawodów oraz funkcji instytucji oświatowo-wychowawczych Pomorza Zachodniego, np.:
Wspomnienia i upamiętnienie.
Z okazji 50-lecia pracy zawodowej Bolesława Sadaja wydano w roku 1980 specjalny Zeszyt Naukowy Wyższej Szkoły Pedagogicznej w Szczecinie. Artykuły o Jubilacie i jego działalności napisali jego współpracownicy i uczniowie, m.in. Stanisław Michalski (UAM), Benon Miśkiewicz (UAM), Klemens Zmuda Trzebiatowski (Uniwersytet Gdański), Bolesław Hadaczek (WSP), Danuta Koźmian (WSP), Zdzisław Zacha (WSP), Aleksander Bielawiec.
W roku 2003 opublikowano, pod redakcją Danuty Koźmian, opracowanie pt. "Człowiek, nauczyciel, uczony: Bolesław Sadaj (1908–1997)"; w jego skład weszło – poza biografią (opr. D. Koźmian) i wykazem publikacji – kolejne wydanie pracy doktorskiej, w której wstępie autor napisał m.in.:
Julita Orzelska, autorka prac "Mistrz – rozważania retrospektywne" (synteza dorobku naukowego, 1997) oraz "Mistrz. Praca dydaktyczna, organizacyjna i naukowa prof. dr. hab. Bolesława Sadaja" (2006) napisała, że Bolesław Sadaj, to:
a w dysponendzie wydawniczej pracy „Mistrz” wyjaśniła:
Życie prywatne.
Bolesław Sadaj ożenił się w roku 1936 z Jadwigą z Buszków. Świadectwem ich głębokiego związku uczuciowego jest duży zbiór listów z obozu opublikowanych w pracy "Człowiek, nauczyciel, uczony...", które "…były najistotniejszym czynnikiem łagodzącym, pozwalającym znosić obozowe zniewolenie tego niezwykle silnego człowieka" (komentarz Danuty Koźmian).
Jadwiga Sadajowa zmarła 18 stycznia 1986 r., Bolesław Sadaj – 4 grudnia 1997 r. Oboje zostali pochowani na Cmentarzu Centralnym w Szczecinie.

</doc>
<doc id="2817247" url="https://pl.wikipedia.org/wiki?curid=2817247" title="Henryk Vorzimmer">
Henryk Vorzimmer



</doc>
<doc id="2817250" url="https://pl.wikipedia.org/wiki?curid=2817250" title="Hyperistius">
Hyperistius



</doc>
<doc id="2817252" url="https://pl.wikipedia.org/wiki?curid=2817252" title="Louis de Bourbon">
Louis de Bourbon



</doc>
<doc id="2817255" url="https://pl.wikipedia.org/wiki?curid=2817255" title="Ochotnicza Straż Pożarna w Lubzinie">
Ochotnicza Straż Pożarna w Lubzinie

Ochotnicza Straż Pożarna w Lubzinie – organizacja społeczna, powołana do życia w 1875 roku pod nazwą Towarzystwo Straży Pożarnej. Jest zrzeszona w Związku Ochotniczych Straży Pożarnych Rzeczypospolitej Polskiej. Jednostka działa w powiecie ropczycko-sędziszowskim, w gminie Ropczyce.
Założyciele.
W latach 20. XX w nastąpiło ożywienie Straży Pożarnej w Lubzinie. W tym okresie druhami byli: 
W latach 30. XX w druhami Straży Pożarnej w Lubzinie byli: 
W latach 40. XX wieku druhami byli:
W dniu 20 maja 1973 r. dokonano wyboru nowego Zarządu jednostki. W tym okresie druhami byli:
Współcześnie Ochotnicza Straż Pożarna w Lubzinie liczy około 50 strażaków. 
OSP w regionie.
Polskie pożarnictwo liczy ponad 630 lat. Już w 1374 roku Rada Miejska Krakowa wprowadziła przepisy zwane "porządkami ogniowymi", które określały nakazy przestrzegania bezpieczeństwa ogniowego wraz z czynnościami ratowniczymi dla mieszkańców. Akcją gaśniczą kierował burmistrz, a potem gdy powstały "drużyny ogniowe", akcją kierował "rotmistrz", a strażaków nazywano "szprycmajstrami". Rozwój ochotniczych straży przypada na I i II połowę XIX wieku. W Warszawie straż powstała w 1836 roku, w Bieczu 1857 roku. W 1867 roku w Jaśle, Gorlicach i Sanoku w 1872 roku. W Lubzinie w 1875 roku .Powstawanie straży pożarnych "("ogniowych")" wynikało z konieczności losowych. Ówczesne budownictwo wiejskie, to drewniane, zatem łatwopalne domy i gospodarstwa. W 1875 roku we Lwowie powołano "Krajowy Związek OSP – Królestwa Galicji i Lodomerii z Wielkim Księstwem Krakowskim" – do koordynowania działalności jednostek strażackich. 
Historia OSP w Lubzinie.
W połowie lat trzydziestych XX w. podjęto budowę remizy w Lubzinie-Sepnicy. Dach remizy zdobiła drewniana postać strażaka z trąbką, którą wykonał Władysław Czochara. W budowie pomagali uczniowie, między innymi Kazimierz Bojarski, Eugeniusz Bielatowicz, Ludwik Orłowski, Bolesław Kusza. Zastąpił on niespełniający swej funkcji budynek remizy z 1909 roku. W 1939 roku niektórzy strażacy zmobilizowani zostali do Wojska Polskiego. W czasie okupacji działała straż (liczyła ponad 40 osób przymusowo wcielonych), jako "Przymusowa Straż Pożarna". Prócz normalnych zadań druhowie pełnili warty ,pracowali przy odśnieżaniu i pilnowaniu drogi. W 1977 roku przystąpiono do budowy remizy w obecnym miejscu, prace ukończono rok później.
Akcje gaśnicze i inne.
Na przestrzeni dziejów druhowie w Lubzinie oprócz swojego powołania czynnie uczestniczyli w życiu społecznym wsi Lubzina, Paszczyna Skrzyszów i brali udział we wszystkich wiejskich przedsięwzięciach:

</doc>
<doc id="2817256" url="https://pl.wikipedia.org/wiki?curid=2817256" title="Pierre I de Burbon">
Pierre I de Burbon



</doc>
<doc id="2817257" url="https://pl.wikipedia.org/wiki?curid=2817257" title="Jakub de Burbon-La Marche">
Jakub de Burbon-La Marche



</doc>
<doc id="2817258" url="https://pl.wikipedia.org/wiki?curid=2817258" title="Jeanne de Bourbon">
Jeanne de Bourbon



</doc>
<doc id="2817259" url="https://pl.wikipedia.org/wiki?curid=2817259" title="Jan I de Burbon-La Marche">
Jan I de Burbon-La Marche



</doc>
<doc id="2817262" url="https://pl.wikipedia.org/wiki?curid=2817262" title="Klaudia de Valois">
Klaudia de Valois



</doc>
<doc id="2817263" url="https://pl.wikipedia.org/wiki?curid=2817263" title="Elżbieta de Valois">
Elżbieta de Valois



</doc>
<doc id="2817264" url="https://pl.wikipedia.org/wiki?curid=2817264" title="Małgorzata de Valois">
Małgorzata de Valois



</doc>
<doc id="2817265" url="https://pl.wikipedia.org/wiki?curid=2817265" title="Franciszek Hercules Walezjusz">
Franciszek Hercules Walezjusz



</doc>
<doc id="2817269" url="https://pl.wikipedia.org/wiki?curid=2817269" title="Papirus Oxyrhynchus 1242">
Papirus Oxyrhynchus 1242

Papirus Oxyrhynchus 1242 oznaczany jako "P.Oxy.X 1242" – rękopis opisujący audiencję udzieloną przez cesarza Trajana dwom konkurencyjnym grupom wysłanników greckich i żydowskich z Aleksandrii. Jest to fragment "Acta Alexandrinorum" (Kroniki aleksandryjskiej) napisany w języku greckim przez nieznanego autora. Papirus ten został odkryty w Oksyrynchos. Manuskrypt jest datowany na początek III wieku n.e. Przechowywany jest w "Department of Manuscripts" Biblioteki Brytyjskiej (Inv. 2436). Tekst został opublikowany przez Bernarda Grenfella i Arthura Hunta w 1914 roku.
Manuskrypt został napisany na papirusie w formie zwoju. Rozmiary zachowanego fragmentu wynoszą 15,8 na 53,9 cm.

</doc>
<doc id="2817272" url="https://pl.wikipedia.org/wiki?curid=2817272" title="Osnaz">
Osnaz



</doc>
<doc id="2817273" url="https://pl.wikipedia.org/wiki?curid=2817273" title="Diabelski Kamień na Styrku">
Diabelski Kamień na Styrku

Diabelski Kamień na Styrku – ostaniec wierzchołkowy w miejscowości Brzezowa w województwie małopolskim, w powiecie myślenickim, w gminie Dobczyce na Pogórzu Wiśnickim. Znajduje się na szczycie wzgórza Styrek (366 m n.p.m.). Zbudowana z piaskowca istebniańskiego skała znajduje się tuż przy drodze prowadzącej do osiedla domków letniskowych nad Jeziorem Dobczyckim. Jest to ambona o wysokości 4,5 m, długości 5 m i szerokości 3,5 m. Jest dobrze widoczna z drogi prowadzącej do osiedla, gdyż znajduje się na niewielkiej łączce. Stoki opadające do Jeziora Dobczyckiego natomiast są porośnięte lasem.
W Brzezowej nad południowym brzegiem Jeziora Dobczyckiego, znajduje się jeszcze druga wybitna skałka piaskowcowa - Padreland.

</doc>
<doc id="2817279" url="https://pl.wikipedia.org/wiki?curid=2817279" title="Puchar NRD w piłce nożnej">
Puchar NRD w piłce nożnej



</doc>
<doc id="2817280" url="https://pl.wikipedia.org/wiki?curid=2817280" title="(11081) Persäve">
(11081) Persäve

(11081) Persäve (1993 FA13) – planetoida z pasa głównego asteroid okrążająca Słońce w ciągu 4,87 lat w średniej odległości 2,87 j.a. Została odkryta 21 marca 1993 roku w ramach programu badawczego UESAC. Per Arvid Säve (1811-1887) był nauczycielem w Visby, badaczem folkloru i założycielem Gotlands Museum.

</doc>
<doc id="2817282" url="https://pl.wikipedia.org/wiki?curid=2817282" title="Tomasz Mioduszewski">
Tomasz Mioduszewski



</doc>
<doc id="2817283" url="https://pl.wikipedia.org/wiki?curid=2817283" title="Sebastoplus">
Sebastoplus



</doc>
<doc id="2817284" url="https://pl.wikipedia.org/wiki?curid=2817284" title="Nemapontinus">
Nemapontinus



</doc>
<doc id="2817285" url="https://pl.wikipedia.org/wiki?curid=2817285" title="Merinthe">
Merinthe



</doc>
<doc id="2817286" url="https://pl.wikipedia.org/wiki?curid=2817286" title="Bużek">
Bużek

Bużek (ukr. "Бужок") – wieś w obwodzie lwowskim, w rejonie złoczowskim na Ukrainie. Miejscowość liczy 529 mieszkańców. Samorząd stanowi Rada Wsi Biały Kamień.
Położenie.
Według "Słownika geograficznego Królestwa Polskiego i innych krajów słowiańskich": Bużek to "wieś w powiecie złoczowskim, właściwie przedmieście miasteczka Biały Kamień, leżąca nad Bugiem, położona 1,2 km na zachód od Białego Kamienia, o 1,5 mili na północ od Złoczowa i o 1 milę na południe od Oleska".
Ludność.
W latach 1880–1902 ludność rzym. kat. stanowiło 65 osób, gr. kat. 554 a izrael. 26, razem 645 osób. Bużek należał do rzym. kat. parafii w Białym Kamieniu - dekanat Olesko i gr. kat. parafii w miejscu.

</doc>
<doc id="2817287" url="https://pl.wikipedia.org/wiki?curid=2817287" title="Crossoscorpaena">
Crossoscorpaena



</doc>
<doc id="2817290" url="https://pl.wikipedia.org/wiki?curid=2817290" title="Adam Sudoł (politolog)">
Adam Sudoł (politolog)

Adam Ryszard Sudoł (ur. 7 lipca 1947) – dr hab. profesor Uniwersytetu Kazimierza Wielkiego w Bydgoszczy, zasiada we władzach Bydgoskiej Szkoły Wyższej
Absolwent liceum pedagogicznego, studium nauczycielskiego oraz Uniwersytetu Mikołaja Kopernika w Toruniu. Doktorat i habilitacja w Akademii Nauk Związku Sowieckiego. Długoletni nauczyciel i dyrektor szkół toruńskich. Historyk, politolog, prezes Bydgoskiego Towarzystwa Naukowego (1998-2001) i Towarzystwa Polsko-Włoskiego (2002-2003), wiceprezes Fundacji Polsko-Amerykańskiej, członek (i były wiceprezes) Rady Naukowej Światowej Rady Badań nad Polonią, członek Polskiego Towarzystwa Historycznego i Kapituły Nagrody za wybitne osiągnięcia polonijne.
Przewodniczący na szczeblu woj. kujawsko-pomorskiego Ogólnopolskiej Olimpiady Historycznej Losy Polaków po 17 września 1939 r. Współorganizator międzynarodowych konferencji naukowych i spotkań przedstawicieli emigracji z całego świata. Jest inicjatorem utworzenia i dyrektorem jedynego w kraju i – jak się później okazało – także na świecie, Muzeum Dyplomacji i Uchodźstwa Polskiego w Bydgoszczy przy UKW. W 2008 r. powołano w ramach Muzeum Ośrodek Badań i Dokumentacji Polskiej Służby Konsularnej oraz Stowarzyszenie „Pro Diplomatio”. Wypromował czterech doktorów i ponad 300 magistrów.
Autor m.in. książek: Jak Polska nie mogła być Polską. Kulisy IV rozbioru (1993), Początki sowietyzacji Kresów Wschodnich (1997), Sowietyzacja Kresów Wschodnich (red.) (1998), Karol Poznański – ostatni konsul generalny II Rzeczypospolitej (1998), współredaktor „Rocznika Polonii”. Napisał kilkadziesiąt artykułów naukowych oraz referatów na konferencje krajowe i zagraniczne, a także szereg haseł do monumentalnego dzieła w pięciu tomach - Encyklopedii polskiej emigracji i Polonii, t. I-V (2000-2005) pod red. Kazimierza Dopierały.

</doc>
<doc id="2817296" url="https://pl.wikipedia.org/wiki?curid=2817296" title="Czempuryt">
Czempuryt

Czempuryt – nazwa pręta (drewnianego kijka lub drutu), który w lalkach scenicznych spełnia rolę dźwigni umożliwiającej poruszanie ręką lalki. Czempuryty mogą być widoczne dla widza lub też maskowane, ukryte w różnych częściach kostiumu.

</doc>
<doc id="2817298" url="https://pl.wikipedia.org/wiki?curid=2817298" title="Pimen (patriarcha Bułgarii)">
Pimen (patriarcha Bułgarii)



</doc>
<doc id="2817299" url="https://pl.wikipedia.org/wiki?curid=2817299" title="Django (film 1966)">
Django (film 1966)

Django – włoski western filmowy z 1966 roku w reżyserii Sergia Corbucciego. Głównym bohaterem filmu jest tytułowy tajemniczy rewolwerowiec (Franco Nero), który po utracie ukochanej przemierza Dziki Zachód z trumną zawierającą karabin maszynowy. Wdaje się on w krwawy konflikt pomiędzy członkami Ku Klux Klanu a meksykańskimi rewolucjonistami, rujnujący pobliskie opuszczone miasteczko.
"Django", kręcony od grudnia 1965 roku do marca 1966 roku i wzorowany na "Za garść dolarów" autorstwa Sergia Leone, dokonał gruntownej rewizji schematów gatunkowych hollywoodzkiego filmu kowbojskiego. Wyróżniała go mroczna atmosfera połączona z parodystycznym potraktowaniem motywów występujących w westernie, a także antyreligijny charakter. Dzieło Corbucciego cechowało się wielkim okrucieństwem, widocznym w scenie odcinania ucha, naśladowanej przez Quentina Tarantino w filmie "Wściekłe psy". "Django" odniósł wielki sukces komercyjny, prowadzący do licznych imitacji, korzystających z popularności głównego bohatera. W 1987 roku ukazała się jego jedyna oficjalna kontynuacja, "Django II" w reżyserii Nella Rosattiego.
Obsada.
Lista opracowana na podstawie pracy Hughesa.
Fabuła.
Film, osadzony w realiach Dzikiego Zachodu w roku 1869, rozpoczyna się sekwencją wędrówki tajemniczego rewolwerowca Django – weterana wojny secesyjnej spod sztandaru Unii. Jego żona została zamordowana przez jednego z członków Ku Klux Klanu, majora Jacksona. Człapiąc po błotnistym terenie wraz ze swoją trumną, Django dociera na pagórek. Stamtąd zauważa grupę Meksykanów, która ciągnie ze sobą Marię, byłą kochankę ich przywódcy, generała Hugona Rodrigueza. Kobieta zostaje przez nich ubiczowana; wówczas na horyzoncie pojawia się grupa rewolwerowców Jacksona, którzy zabijają Meksykanów. Wtedy wkracza Django, serią pocisków z sześciostrzałowego rewolweru, pozbawia życia sługusów majora i uwalnia Marię.
Oboje przybywają do opuszczonego miasteczka, wchodzą do saloonu, w którym znajduje się jedynie barman i skrzypek zarazem, Nathaniel, wraz ze swoimi pięcioma prostytutkami. Po pewnym czasie do saloonu wkracza major Jackson – sadystyczny morderca Meksykanów – wraz z pięcioma kompanami, wśród których jest jego syn, Ringo. Członkowie klanu otaczają przybysza znikąd, zamierzając go zastrzelić. Wówczas Django błyskawicznie wyjmuje rewolwer i zabija Ringa oraz czterech rewolwerowców. Zostaje mu w broni jeden pocisk, jednak ocalałemu Jacksonowi Django pozwala odejść. Całe zamieszanie zauważa inny człowiek z klanu, brat Jonathan, który potępia ów zamach i nakazuje przybyszowi opuszczenie miasta. Ten ignoruje klątwę duchownego i usadawia się pod pniem na błotnistej drodze. Wtedy Jackson ponownie nadchodzi wraz z grupą kilkudziesięciu ludzi. Kiedy się zbliżają, Django wyjmuje ze swojej trumny karabin maszynowy i strzelając zeń, dokonuje rzezi członków Ku Klux Klanu. Jacksonowi udaje się uciec, jednak Django z rewolweru zabija konia, na którym odjeżdża jego wróg, przez co ten ląduje w błocie.
Bywalcy saloonu odczuwają niepokój związany z możliwą zemstą Jacksona. Jonathan sugeruje, że nadejdzie odsiecz przeciwko Django i zrówna miasteczko z ziemią, po czym zamierza się oddalić w celu wezwania posiłków. Jednak prostytutki, chcąc powstrzymać zamiary kapłana, wszczynają improwizowaną bójkę. Trwa ona do czasu, kiedy do miasteczka nadjeżdża horda Meksykanów pod przywództwem Rodrigueza. Otaczają oni Jonathana, po czym jeden z żołnierzy odcina mu ucho, a następnie go zabija. Django zostaje pojmany, to samo dzieje się z Marią. Rewolwerowiec zamierza wykorzystać okazję i proponuje Rodriguezowi – który zawdzięczał mu wyswobodzenie z więzienia – udział w akcji zrabowania złota, będącego w posiadaniu żołnierzy Jacksona, oferując mu jednocześnie swój karabin maszynowy. Atak na twierdzę Ku Klux Klanu, pomimo strat, okazuje się pomyślny. Meksykanie wracają do miasteczka, ale Rodriguez pogardzający Django zamiast działki złota ofiarowuje mu jedynie ziemię. Jednak przybysz ujawnia, że wśród bandy znajduje się zdrajca, który próbuje dokonać zamachu na przywódcę grupy. Django zabija go własnoręcznie po krótkiej walce, zyskując uznanie generała. Ten ofiarowuje mu jedną ze swoich kobiet. Zamiast Marii Django wybiera jednak nieznaną mu Meksykankę.
Nocą, kiedy banda Meksykanów świętuje zwycięstwo, Django w swoim pokoju każe Meksykance się rozebrać tak, by przyciągnęła uwagę strażników. Sam zaś udaje się na dach domostwa, zabierając złoto, trumnę oraz karabin maszynowy. Ten ostatni ustawia w ten sposób, aby samodzielnie ostrzeliwał bandę, sam zaś ucieka wraz z Marią konno. Kiedy oboje zatrzymują się nad będącym w opłakanym stanie mostem, trumna ze złotem zsuwa się w kierunku bagna. Usiłując ją złapać, Django sam wpada do bagniska. Maria próbuje go wyciągnąć, jednak zostaje postrzelona przez nadjeżdżającą bandę meksykańską, która wyciąga przybysza na suchy ląd. Dowiedziawszy się, że złoto znalazło się w bagnie, generał nakazuje jednemu z jego ludzi zmiażdżyć dłonie Django kolbą strzelby.
Okaleczony Django wraca wraz z umierającą Marią do miasteczka. Decydując się na ostateczną rozprawę z Jacksonem, zawiadamia Nathaniela, żeby ten poinformował majora o pojedynku na cmentarzu. Sam zaś oddala się z miejscowości. W tym czasie siły Rodrigueza, wraz z nim samym, zostają zdziesiątkowane przez ludzi klanu. Triumfujący Jackson wraca do miasteczka, gdzie po usłyszeniu o propozycji stoczenia pojedynku zabija Nathaniela, po czym zabiera pięciu swoich ludzi na cmentarz. Django usadawia się pod krzyżem z wypisanym nazwiskiem swojej żony, z desperackim wysiłkiem ładując broń i umocowując ją kikutami dłoni na krucyfiksie. Pod bramę przybywa Jackson wraz ze swoją świtą. Gdy strzela on we wszystkie końce krzyża, Django ostatnim wysiłkiem zabija z rewolweru całą szóstkę, po czym samotny i sponiewierany odchodzi w kierunku horyzontu.
Produkcja.
Przygotowania do zdjęć i obsada.
Włoski reżyser Sergio Corbucci przed "Django" zrealizował trzy westerny. Pierwszym z nich była "Massacro al Grande Canyon" (1963), kolejne dwa zaś stanowiły chłodno przyjęte przez krytyków "Minnesota Clay" (1964) oraz "Johnny Oro" (1966). Po niepochlebnym odbiorze swoich filmów kowbojskich, Corbucci zdecydował się na nakręcenie "Django", nawiązując porozumienie z włoską wytwórnią BRC Produzione Film oraz hiszpańską Tecisa Film. Producenci byli początkowo nieprzekonani do autorskiego projektu włoskiego filmowca.
Scenariusz do "Django" Sergio Corbucci napisał wraz ze swoim bratem Brunonem, wyraźnie wzorując się na filmie "Straż przyboczna" w reżyserii Akiry Kurosawy oraz jego adaptacji pod tytułem "Za garść dolarów" autorstwa Sergia Leone. Inspirację dla imienia głównego bohatera stanowił belgijski gitarzysta Django Reinhardt, którego lewa ręka uległa niemal całkowitej martwicy, wskutek pożaru w jego taborze 2 listopada 1928 roku.
Do tytułowej roli Corbucci zaangażował 23-letniego wówczas Franco Nero, który dotąd miał doświadczenie jedynie w odgrywaniu ról w tanich filmach science fiction. Początkowo w roli Django miał być obsadzony Mark Damon, występujący wcześniej w "Johnnym Oro". Ów pomysł jednak Corbucciemu wyperswadowała Silvia Dioniso, żona asystenta reżysera Ruggero Deodato. Postać Marii zagrała Loredana Nusciak, natomiast pozostali aktorzy – z Ángelem Álvarezem i Gino Percine na czele – stali się stałą częścią obsady westernowej w kolejnych filmach Corbucciego.
Na potrzeby mrocznego świata filmu kostiumograf Carlo Simi dokonał stylizacji głównego bohatera. Filmowy Django nosi na sobie płaszcz Unii, bryczesy, czarny kapelusz oraz mitenki. Członkowie Ku Klux Klanu zostali natomiast wystylizowani na braci Hammond ze "Strzałów o zmierzchu" Sama Peckinpaha. Niezgodne z prawdą historyczną czerwone maski stanowiły autorski pomysł Corbucciego.
Zdjęcia i premiera.
"Django" realizowano zarówno we Włoszech, jak i w Hiszpanii. Miasteczko, w którym rozgrywa się akcja filmu, zbudowano w leżącej pod Rzymem, zabłoconej wiosce Elios. Sekwencje w plenerze z kolei kręcono niedaleko hiszpańskiech Colmenar Viejo i Manzanares el Real. Natomiast atak na twierdzę zainscenizowano w miejscowości Santillana del Mar. Zdjęcia odbyły się także w plenerach Lacjum, gdzie nakręcono sceny rozgrywające się na cmentarzu, niedaleko mostu oraz na błotnistej ścieżce.
Zdjęcia do "Django" odbyły się zimą, między grudniem 1965 a marcem 1966 roku. Za stronę techniczną ujęć odpowiadał operator Enzo Barboni, który przy kręceniu scen z karabinem maszynowym stosował przebitkę dla wzmocnienia efektu wstrząsu u widza. Barboni do zdjęć użył taśmy Eastmancolor, za pomocą której skontrastował wyraziste, jaskrawe kolory ubrań członków Klanu oraz prostytutek z szaroburą scenerią filmu. Po ukończeniu zdjęć "Django" miał premierę we Włoszech w kwietniu 1966 roku, a długość tego filmu wynosiła 87 minut.
Muzyka.
Ścieżkę dźwiękową do "Django" skomponował Luis Bacalov, który przedtem odpowiadał za muzykę do "Ewangelii według świętego Mateusza" Piera Paola Pasoliniego. Otwierający film utwór tytułowy został wykonany przy użyciu elektrycznej gitary, synkopowanych skrzypiec oraz fortepianu z kompozycją bluesową. Piosence tytułowej towarzyszył chór, a sam wokal wykonał Roberto Fia na podstawie słów Franco Migliacciego.
Oprócz głównego motywu, pojawiającego się wraz z obecnością Django na ekranie, występują też inne utwory. W niektórych sceneriach pojawiają się stylizowane na meksykańską muzykę ludową „Vals De Juana Yimeda”, „Corrido” oraz „Duello nel Fango”. „Blue Dark Waltz” z kolei stanowi delikatną solówkę gitarową. Dynamizm cechuje utwór „La Corsa”, rozpoczynający się pojedynczą grą fletu, a kończący się orkiestrowym brzmieniem.
Odbiór.
"Django" odniósł wielki sukces zarówno w rodzimych Włoszech, jak i w Hiszpanii oraz Niemczech. Franco Nero w związku z powodzeniem obrazu zyskał w owych krajach status gwiazdy ekranu. Film Corbucciego nie pojawił się natomiast na ekranach Wielkiej Brytanii, gdzie otrzymał zakaz rozpowszechniania ze względu na brutalne sceny przemocy. British Board of Film Classification zniosła ów zakaz dopiero w 1993 roku. "Django" nie pojawił się także w Stanach Zjednoczonych ze względu na problemy ze znalezieniem dystrybutora.
Brytyjski historyk filmu Howard Hughes odczytał w "Django" rewizję zarówno motywów pochodzących z hollywoodzkich filmów kowbojskich, jak i ze spaghetti westernów. W porównaniu z "Za garść dolarów", w którym dwa gangi układały się ze sobą, w filmie Corbucciego porozumienie jest właściwie niemożliwe – obie strony cechują się fanatyzmem w eliminacji wroga. Zamiast urokliwych krajobrazów Dzikiego Zachodu widzowie ujrzeli krainę błota zroszoną deszczem. Miasteczko westernowe, w typowych filmach gatunku pełne życia, w "Django" liczy zaledwie sześć osób prowadzących burdel. Sam Django stanowi bardziej typ samotnego antybohatera niż szlachetnego jeźdźca znikąd, ponadto prawie nigdy nie jeździ konno. Utwór cechują niewielkie dawki specyficznego, czarnego humoru. Hughes zauważył także silną inspirację reżysera włoskimi horrorami gotyckimi, wyrażoną przez kontrastowe barwy, rozproszone oświetlenie oraz obecność cmentarza.
Christopher Frayling dostrzegł w dziele Corbucciego obecność silnych motywów antyklerykalnych, jak również aluzje do innych westernów. Podobnie jak w "Dobrym, złym i brzydkim" Leone, punkt kulminacyjny utworu stanowi pojedynek na cmentarzu. Ze względu na przerysowaną przemoc Frayling dopatrzył się w "Django" czegoś na kształt filmowego komiksu. Peter Bondanella stwierdził, że "Django" cechuje się wyolbrzymieniem ironii filmów Leone, według Jacka Szczerby – epatując nawet patosem oraz kiczowatą przemocą.
Znaczenie.
"Django" wywarł znaczący wpływ na kulturę spaghetti westernów. Imię tytułowego bohatera filmu Corbucciego było podchwytywane przez rozmaitych filmowców. Bohaterowie zupełnie niezwiązani z pierwowzorem – ale w tytule bądź w treści filmów posiadający imię Django – pojawili się w takich obrazach, jak "Se sei vivo, spara" (1967, reż. Giulio Questi), "10,000 dollari per un massacro" (1967, reż. Romolo Guerrieri), "Django il bastardo" (1969, reż. Sergio Garrone) i "Preparati la bara" (1969, reż. Ferdinando Baldi). Ogółem powstało łącznie około 50 filmów nawiązujących do tej postaci. Prawdziwa kontynuacja losów bohatera dzieła Corbucciego ukazała się jednak dopiero w 1987 roku. W "Django II" autorstwa Nella Rosattiego, ponownie w rolę Django wcielił się Franco Nero, a sama akcja opiera się na zemście głównego bohatera na porywaczach jego córki.
Produkcja włoskiego reżysera wywarła znaczący wpływ na twórczość Quentina Tarantino. Scenę odcinania ucha wykorzystał on w swoim filmie "Wściekłe psy". Tarantino bezpośrednio nawiązał do "Django" i swoistej mody na opatrywanie spaghetti westernów etykietką postaci w filmie o tym samym tytule (2012). W autorskim "Django" amerykańskiego filmowca wykorzystany został motyw tytułowy z filmu Corbucciego, a w krótkim epizodzie wystąpił sam Franco Nero. Innym westernem wykorzystującym imię Django, aczkolwiek osadzonym w egzotycznych realiach, był "Sukiyaki Western Django" (2007) w reżyserii Takashiego Miike.

</doc>
<doc id="2817300" url="https://pl.wikipedia.org/wiki?curid=2817300" title="José Avelino Bettencourt">
José Avelino Bettencourt

José Avelino Bettencourt (ur. 23 maja 1962 w Velas na Azorach, w Portugalii) – kanadyjski duchowny katolicki pochodzenia portugalskiego, arcybiskup, nuncjusz apostolski.
Życiorys.
29 czerwca 1993 otrzymał święcenia kapłańskie i został inkardynowany do archidiecezji Ottawa. W 1997 rozpoczął przygotowanie do służby dyplomatycznej na Papieskiej Akademii Kościelnej. Służbę w dyplomacji watykańskiej rozpoczął w 1999 jako chargé d’affaires, a następnie sekretarz nuncjatury w Demokratycznej Republice Konga. Od 2002 był pracownikiem Sekcji ds. Relacji z Państwami w Sekretariacie Stanu Stolicy Apostolskiej.
14 listopada 2012 został mianowany przez Benedykta XVI szefem protokołu dyplomatycznego Stolicy Apostolskiej, zastępując na tym stanowisku arcybiskupa Fortunatusa Nwachukwu.
26 lutego 2018 papież Franciszek mianował go nuncjuszem apostolskim oraz arcybiskupem tytularnym Aemony. W marcu 2018 został akredytowany nuncjuszem w Armenii i Gruzji. Święcenia biskupie otrzymał 19 marca 2018 w bazylice św. Piotra w Rzymie. Głównym konsekratorem był papież Franciszek.

</doc>
<doc id="2817302" url="https://pl.wikipedia.org/wiki?curid=2817302" title="Lena Josifi">
Lena Josifi

Lena Josifi (ur. w 1990) – albańska lekkoatletka, biegaczka długodystansowa.

</doc>
<doc id="2817303" url="https://pl.wikipedia.org/wiki?curid=2817303" title="Artur Klinau">
Artur Klinau

Artur Klinau (biał. Артур Клінаў, ur. w 1965 w Mińsku) - białoruski artysta konceptualny (malarz, performer), pisarz i fotografik.
W 1987 ukończył studia na wydziale architektury. Jego dzieła były wystawiane na Białorusi i za granicą, w tym także w Polsce. Od 1998 jest prezesem Białoruskiego Stowarzyszenia Sztuki Współczesnej. Od 2001 jest wydawcą magazynu "pARTisan". Jest autorem albumu fotograficznego poświęconego Mińsku, a także książki wspomnieniowej "Mińsk. Przewodnik po Mieście Słońca", w której osobiste przeżycia autora przeplatają się z opisem historii i architektury miasta. Tytuł nawiązuje do utopijnego dzieła Tommaso Campanelli ("Miasto Słońca").
Mieszka i tworzy w Mińsku.

</doc>
<doc id="2817305" url="https://pl.wikipedia.org/wiki?curid=2817305" title="Crossias">
Crossias



</doc>
<doc id="2817306" url="https://pl.wikipedia.org/wiki?curid=2817306" title="Tadeusz Cielecki">
Tadeusz Cielecki

Tadeusz Zygmunt Cielecki (ur. 1941, zm. 2020) – polski prawnik, doktor habilitowany nauk prawnych, profesor nadzwyczajny Uniwersytetu Opolskiego, w latach 2008–2012 dziekan Wydziału Prawa i Administracji UO, wysoki rangą funkcjonariusz Policji.
Życiorys.
Urodził się w 1941 roku podczas II wojny światowej (na terenie utworzonego wówczas przez III Rzeszę w Polsce Generalnego Gubernatorstwa). Po wojnie ukończył szkołę podstawową i średnią, a następnie podjął studia prawnicze na Uniwersytecie Łódzkim, które ukończył magisterium w 1963 roku.
Bezpośrednio po ukończeniu studiów przeniósł się do Opola, gdzie rozpoczął pracę w Komendzie Wojewódzkiej Milicji Obywatelskiej (od 1990 roku Policji). Początkowo pracował tam jako referent, a następnie awansował na kolejne szczeble w hierarchii zawodowej, począwszy od kierownika sekcji przez zastępcę komendanta powiatowego, komendanta powiatowego, komendanta miejskiego po stanowisko zastępcy komendanta wojewódzkiego. W 1982 roku uzyskał stopień naukowy doktora nauk humanistycznych w zakresie pedagogiki na Wyższej Szkole Pedagogicznej im. Powstańców Śląskich w Opolu.
W 1996 roku przeniósł się do Szczytna, w województwie warmińsko-mazurskim, gdzie objął stanowisko prorektora ds. dydaktycznych pełniącego obowiązki komendanta Wyższej Szkoły Policji, które zajmował do 1998 roku, kiedy to został mianowany komendantem wojewódzkim w Słupsku, a następnie w 1999 roku komendantem wojewódzkim w Kielcach. Pracę w Policji w Kielcach łączył z działalnością naukowo-dydaktyczną na Akademii Świętokrzyskiej, będąc tam adiunktem w Zakładzie Profilaktyki i Resocjalizacji, działającym w ramach Instytutu Pedagogiki i Psychologii.
W 2002 roku wrócił na stałe do Opola, zostając adiunktem w Międzywydziałowym Instytucie Prawa i Administracji Uniwersytetu Opolskiego. W latach 2002–2004 pełnił tam funkcję zastępcy dyrektora. W 2004 roku Rada Wydziału Prawa i Administracji Uniwersytetu Łódzkiego nadała mu stopień naukowy doktora habilitowanego nauk prawnych w zakresie prawa w specjalności kryminologia na podstawie dorobku naukowego pracy pt. "Prewencja kryminalna. Studium z profilaktyki kryminologicznej".
W 2004 roku objął w UO stanowisko profesora nadzwyczajnego. Był jednym z inicjatorów przekształcenia dotychczasowego instytutu w pełnoprawny Wydział Prawa i Administracji, co miało miejsce w 2006 roku. W latach 2008–2012 pełnił funkcję jego dziekana. Udało mu się uzyskać w 2011 roku akredytację na okres 6 lat dla kierunku studiów administracja i prawo (po przeprowadzonej wizytacji Państwowej Komisji Akredytacyjnej) oraz przenieść siedzibę wydziału z ulicy Plebiscytowej 5 do wschodniego skrzydła domu studenckiego „Mrowisko” przy ulicy Katowickiej 87a.
Był kierownikiem Zakładu Kryminologii, Kryminalistyki i Wiktymologii w opolskiej uczelni. Poza Uniwersytetem Opolskim od 2005 roku pracuje na drugim etacie jako profesor nadzwyczajny w Zakładzie Prawa Wyższej Szkoły Policji w Szczytnie.
Jego zainteresowania koncentrowały się na kryminologii, organizacji i zarządzaniu, patologii społecznej, pedagogice, prawie policyjnym, resocjalizacji, socjologii prawa, wiktymologii.

</doc>
<doc id="2817309" url="https://pl.wikipedia.org/wiki?curid=2817309" title="Conoporoderma">
Conoporoderma



</doc>
<doc id="2817310" url="https://pl.wikipedia.org/wiki?curid=2817310" title="Konstantyn Hermoniakos">
Konstantyn Hermoniakos



</doc>
<doc id="2817311" url="https://pl.wikipedia.org/wiki?curid=2817311" title="The Monolith Monsters">
The Monolith Monsters

The Monolith Monsters – amerykański film science fiction z 1957 roku.
Opis fabuły.
W okolicach miasta San Angelo uderza w ziemię olbrzymi czarny meteor i roztrzaskuje się na kawałki po całej okolicy. Podczas deszczu kawałki te rosną przybierając kształt olbrzymich monolitów. Potem monolity przewracają się i roztrzaskują znowu na kawałki. Kawałki te znowu rosną i cały cykl się powtarza. Każdy człowiek, który znajduje się w zasięgu podczas upadku monolitu ginie zmiażdżony albo zamienia się w posąg. Zasięg monolitów ciągle się rozprzestrzenia. Staje się jasne, że to najazd z kosmosu. Mieszkańcy miasta usiłują ratować siebie i cały świat.

</doc>
<doc id="2817314" url="https://pl.wikipedia.org/wiki?curid=2817314" title="Tomio Okamura">
Tomio Okamura

 – czesko-japoński przedsiębiorca, polityk i działacz społeczny, senator i członek Izby Poselskiej. Brat polityka Hayata Okamury.
Życiorys.
Dzieciństwo i młodość.
Tomio Okamura urodził się 4 lipca 1972 w Tokio; jego matka była Morawianką, a ojciec miał pochodzenie japońsko-koreańskie. Dzieciństwo spędził częściowo w Japonii, a częściowo w Czechosłowacji. Gdy jego matka zachorowała, mieszkał z młodszym bratem w domu dziecka w Mašťovie. W Czechosłowacji ukończył szkołę podstawową i technikum chemiczne, następnie wyjechał do Tokio. Początkowo wykonywał tam proste prace fizyczne, m.in. jako śmieciarz i sprzedawca jedzenia w kinie.
Działalność biznesowa i społeczna.
W wieku 21 lat przyjechał ponownie do Czech, gdzie początkowo pracował jako nauczyciel japońskiego, potem krótko jako przewodnik dla japońskich turystów. Wkrótce zaczął prowadzić biuro podróży organizujące wycieczki dla Japończyków do Czech i Słowacji. Udało mu się podpisać kontrakt na wyłączność z jednym z największych japońskich biur podróży w dziedzinie obsługi ruchu turystycznego do byłej Czechosłowacji.
Ponadto w październiku 2003 został wydawcą pisma „Pivní magazín”. W latach 2004–2005 współpracował z praskim biurem BBC jako komentator ds. japońskich. W 2004 zaangażował się także w prace Stowarzyszenia Biur Podróży Republiki Czeskiej (AČCKA), którego w 2009 został wiceprzewodniczącym. Został też patronem fundacji opiekującej się dziećmi i stowarzyszenia zajmującego się problematyką boreliozy.
Jest autorem książki "Tomio Okamura – Český sen" (pol. "Tomio Okamura – Czeski sen"), która w 2010 była jedną z dziesięciu najlepiej sprzedawanych publikacji w Czechach. Dużą popularnością cieszył się także reality show "Den D", w którym Tomio Okamura wybierał osoby, którym przekazywał pieniądze na uruchomienie własnego biznesu.
Działalność polityczna.
Rozpoznawalność zyskał, wygłaszając populistyczne i kontrowersyjne poglądy. M.in. poparł pomysł przesiedlania Romów do Indii, które wysunęli czescy neonaziści. Wycofał się z niego, gdy zaczął być łączony z tymi środowiskami.
W 2012 został wybrany w skład Senatu z powiatu Zlin. W swojej kampanii zaproponował wprowadzenie odpowiedzialności majątkowej i karnej dla urzędników za podejmowane decyzje oraz obowiązku składania oświadczeń majątkowych dla osób posiadających ponad 20 mln koron. W wyborach w okręgu zdobył około 66% głosów.
Jesienią 2012 zadeklarował swój udział w wyborach prezydenckich. Najszybciej spośród wszystkich kandydatów zgromadził wymagane do rejestracji 50 tys. podpisów, z których część została jednak podważona w toku rejestracji, przez co ostatecznie nie mógł wystartować w wyborach. W swojej kampanii skupił się głównie na walce z korupcją.
W 2013 założony i kierowany przez niego Świt Demokracji Bezpośredniej w wyborach w 2013 uzyskał blisko 6,9% głosów, zdobywając 14 mandatów poselskich. Tomio Okamura objął wówczas miejsce w niższej izbie czeskiego parlamentu. W 2015, po rozłamie w swoim ugrupowaniu, założył nową partię pod nazwą Wolność i Demokracja Bezpośrednia. Partia ta w wyborach parlamentarnych w 2017 dostała 10,6% głosów i 22 mandaty poselskie, z których jeden przypadł ponownie jej liderowi.
W 2021 Tomio Okamura z powodzeniem ubiegał się o poselską reelekcję.

</doc>
<doc id="2817316" url="https://pl.wikipedia.org/wiki?curid=2817316" title="Ostatnie ostrzeżenie">
Ostatnie ostrzeżenie

Ostatnie ostrzeżenie (ang. "The Last Warning") – amerykański film niemy z 1929 roku. Ekranizacja powieści Wadswortha Campa oraz sztuki Thomas F. Fallona.

</doc>
<doc id="2817318" url="https://pl.wikipedia.org/wiki?curid=2817318" title="The Last Warning">
The Last Warning



</doc>
<doc id="2817319" url="https://pl.wikipedia.org/wiki?curid=2817319" title="Kościół św. Michała Archanioła w Dolsku">
Kościół św. Michała Archanioła w Dolsku

Kościół Świętego Michała Archanioła w Dolsku − rzymskokatolicki kościół parafialny w mieście Dolsk. Mieści się przy ulicy Kościelnej i należy do dekanatu śremskiego.
Jest to świątynia gotycka trzynawowa halowa, wybudowana w latach 1460-1474 z fundacji biskupa Andrzeja IV z Bnina (niektóre źródła podają tylko 1460). Nawy i prezbiterium kryte sklepieniem gwiaździstym spoczywającym na czterech parach ośmiobocznych filarów. Do nawy południowej dobudowana gotycka kaplica św. Anny z 1627-1633 ze sklepieniem krzyżowo-żebrowym. Główny ołtarz późnorenesansowy z około 1627 z bogatą snycerką. W prezbiterium obraz Koronacji Matki Boskiej z 1627, zapewne z warsztatu wielkopolskiego, a podarowany przez ówczesnego proboszcza, Mateusza Osmańskiego. Ponadto świątynia ma dwa ołtarze boczne. W jednym z nich, w stylu rokokowym ołtarzu predella (początek XVII wieku) ze sceną hołdu pasterzy.
Oprócz kościoła ochroną jako zabytek objęto: dzwonnicę i ogrodzenie z bramą z poł. XVIII w., a także plebanię z oficyną z 1758-1770, przebudowaną w XIX w. Dzwonnica ma trzy dzwony − jeden z 1680 i dwa z 1777.

</doc>
<doc id="2817320" url="https://pl.wikipedia.org/wiki?curid=2817320" title="2012 w sztukach plastycznych">
2012 w sztukach plastycznych



</doc>
<doc id="2817321" url="https://pl.wikipedia.org/wiki?curid=2817321" title="Józef Golonka (1892–1948)">
Józef Golonka (1892–1948)

Józef Golonka (ur. w 1892 w Paszczynie, zm. 1948 w Lubzinie) – polski strażak i wojskowy, członek Ochotniczej Straży Pożarnej w Lubzinie.
Życiorys.
Józef Golonka był synem Stanisława i Bronisławy z domu Wolak. Szkołę powszechną ukończył w Lubzinie. W czasie I wojny światowej pełnił służbę w Legionach Polskich. Był chorążym w 3 pułku piechoty Legionów. 
Pod koniec lat 20. i na początku lat 30. XX wieku był członkiem Ochotniczej Straży Pożarnej w Lubzinie. Został odznaczony Brązowym Medalem „Za Zasługi dla Pożarnictwa”. Walczył w kampanii wrześniowej 1939 roku. Od kwietnia służył w Samodzielnej Brygadzie Strzelców Karpackich, od października 1942 do sierpnia 1943 był członkiem sztabu. W maju 1944 roku był członkiem sztabu 3 Dywizji Strzelców Karpackich, brał udział w bitwie o Monte Cassino. 

</doc>
<doc id="2817322" url="https://pl.wikipedia.org/wiki?curid=2817322" title="Serge Patrick Poitras">
Serge Patrick Poitras



</doc>
<doc id="2817323" url="https://pl.wikipedia.org/wiki?curid=2817323" title="Józef Golonka - chorąży">
Józef Golonka - chorąży



</doc>
<doc id="2817325" url="https://pl.wikipedia.org/wiki?curid=2817325" title="(11256) Fuglesang">
(11256) Fuglesang

(11256) Fuglesang (1978 RO8) – planetoida z pasa głównego asteroid okrążająca Słońce w ciągu 3,72 lat w średniej odległości 2,40 j.a. Została odkryta 2 września 1978 roku. Nazwana na cześć szwedzkiego astronauty Christera Fuglesang.

</doc>
<doc id="2817331" url="https://pl.wikipedia.org/wiki?curid=2817331" title="Laura La Plante">
Laura La Plante

Laura La Plante właśc. Laura La Plant (ur. 1 listopada 1904, zm. 14 października 1996) – amerykańska aktorka kina niemego.
Życiorys.
Urodziła się w 1904 roku. Zadebiutowała jako aktorka w wieku 15 lat. Początkowo grywała epizodyczne role w filmach. Pierwszą główną rolę zagrała w kryminale "Crooked Alley" (1923). Sukces filmu sprawił, że zaczęto ją obsadzać częściej w rolach głównych. Pojawiła się m.in. w: "Butterfly" (1924), "Smouldering Fires" (1925), "Her Big Night" (1926). Trwałe miejsce w historii kina zapewniła jej rola w klasycznym horrorze Paula Leni'ego "Kot i kanarek" (1927). 
Kiedy nastała epoka kina dźwiękowego udawało się jej jakiś czas zachować pozycję gwiazdy. Wystąpiła wtedy m.in. w jednym z pierwszych musicali – "Statek komediantów" (1929) oraz w "Królu jazzu" (1930). Jednak stopniowa zmiana gustu publiczności sprawiła, że jej kariera zaczęła coraz bardziej podupadać. Nie wskrzesił jej kariery wyjazd do Londynu, gdzie aktorka zagrała w paru filmach. W 1935 roku Laura postanowiła wycofać się z zawodu aktorki. W późniejszym okresie pojawiała się jednak jeszcze od czasu do czasu na wielkim ekranie. Ostatnim jej filmem był "Spring Reunion" (1957).
Umarła w 1996 roku, mając 92 lata. Bezpośrednią przyczyną jej śmierci była choroba Alzheimera, na którą cierpiała w ostatnim okresie życia. 
Była dwukrotnie mężatką. Jej mężami byli William A. Seiter (1926–1934, rozwód) i Irving Asher (1934–1985, jego śmierć).

</doc>
<doc id="2817335" url="https://pl.wikipedia.org/wiki?curid=2817335" title="Manushaque Taku">
Manushaque Taku

Manushaque Taku (ur. w 1964) – albańska lekkoatletka, biegaczka długodystansowa.

</doc>
<doc id="2817336" url="https://pl.wikipedia.org/wiki?curid=2817336" title="Statek komediantów">
Statek komediantów



</doc>
<doc id="2817338" url="https://pl.wikipedia.org/wiki?curid=2817338" title="Jabin">
Jabin

Jabin (hebr. : יבין; ja'-bin) – biblijne imię oznaczające "osądzać" lub "mądre". Odnosi się do:

</doc>
<doc id="2817339" url="https://pl.wikipedia.org/wiki?curid=2817339" title="Kościół św. Anny i św. Mikołaja w Krajence">
Kościół św. Anny i św. Mikołaja w Krajence

Kościół Świętej Anny i Świętego Mikołaja w Krajence - rzymskokatolicki kościół parafialny w mieście Krajenka. Mieści się przy ulicy Szkolnej i należy do dekanatu Złotów II.
Przebudowa z zamku.
Jest to budowla przebudowana w 1774 z zachodniego skrzydła zrujnowanego zamku. Przebudowa na kościół obejmowała wyburzenie wszystkich ścian działowych i stropów, powiększenie niektórych otworów okiennych i zamurowanie innych, wystawienie nowej więźby dachowej i pokrycia dachowego, dobudowanie kruchty wschodniej i zakrystii. Wewnątrz budowli zostały wybudowane pilastry i gurty, ambona, empora organowa, żaglaste sklepienie nad kaplicą, powstało drewniane sklepienie pozorne nad nawą. Kaplica została utworzona w dawnym przyziemiu i części drugiej kondygnacji wieży zachodniej poprzez wyburzenie ściany łączącej ją z korpusem głównym. Zostało wykonane także odpowiednie późnobarokowe wyposażenie, w dużej skali zachowane do dnia dzisiejszego.
Wyposażenie.
Kościół mieści 4 ołtarze, rokokową ambonę w kształcie dzioba okrętu, organy z 1886 roku wykonane przez Juliusza Witta z Gdańska.

</doc>
<doc id="2817343" url="https://pl.wikipedia.org/wiki?curid=2817343" title="Sabbat (japoński zespół)">
Sabbat (japoński zespół)

 – japoński zespół grającym black/thrash metal. Został założony w 1983 roku początkowo pod nazwą Evil w Kuwanie. Jego liderem jest Masaki Tachi znany bardziej w środowisku metalowym pod pseudonimem Gezol.
Twórczość Sabbat, a zwłaszcza jego wczesny okres jest mocno inspirowana brytyjskim zespołem Venom, między innymi przez to też jest zaliczany do pierwszej fali black metalu. Jednakże już wkrótce zespół wypracował swój własny, unikatowy styl.
Sabbat jest zespołem niezwykle twórczym – liczba jego wydawnictw idzie w dziesiątki, choć należy zauważyć, że większość stanowią wydania koncertowe oraz single i mini albumy. Pełnych studyjnych albumów na chwilę obecną jest tylko dziewięć.

</doc>
<doc id="2817346" url="https://pl.wikipedia.org/wiki?curid=2817346" title="Tshering Wangmo">
Tshering Wangmo

Tshering Wangmo (ur. ?) – bhutańska lekkoatletka, biegaczka długodystansowa.

</doc>
<doc id="2817349" url="https://pl.wikipedia.org/wiki?curid=2817349" title="Kondratiuk">
Kondratiuk



</doc>
<doc id="2817356" url="https://pl.wikipedia.org/wiki?curid=2817356" title="Sinister (film)">
Sinister (film)

Sinister – amerykański horror z 2012 roku w reżyserii Scotta Derricksona. Wyprodukowany przez Summit Entertainment.
Światowa premiera filmu miała miejsce 11 marca 2012 roku, natomiast w Polsce odbyła się 23 listopada 2012 roku.
Sequel filmu, "Sinister 2" został wypuszczony w 2015.
Opis fabuły.
Ellison (Ethan Hawke), autor popularnych powieści kryminalnych, wykorzystuje w pracy autentyczne historie. Właśnie wprowadził się z żoną i dwojgiem dzieci do starego domu i ma nadzieję, że napisze tu kolejny bestseller. Znajduje inspirację, kiedy odkrywa na strychu projektor i pudło filmów. Okazuje się, że to zapis brutalnych zbrodni. Z ręki nieznanego mordercy giną poprzedni mieszkańcy domu Ellisona. Pisarz zaczyna prowadzić własne śledztwo.

</doc>
<doc id="2817363" url="https://pl.wikipedia.org/wiki?curid=2817363" title="Endomondo">
Endomondo

Endomondo – aplikacja na urządzenia mobilne umożliwiająca monitoring dokonań sportowych.
Program umożliwia monitorowanie aktywności w ok. 50 różnych dyscyplinach sportowych, m.in. w bieganiu, jeździe na rowerze, baseballu, boksie, tańcu i szermierce. Aplikacja zapisuje przede wszystkim czas treningu, a także dystans i trasę uzyskaną dzięki modułowi GPS oraz intensywność treningu (np. wyliczając średnie tempo, średnią i maksymalną prędkość) a następnie przelicza go na spalone kalorie.
Endomondo Sport Tracker wszelkie informacje o treningach samoczynnie wysyła na serwery; informacje te i statystyki dotyczące treningu są dostępne z poziomu przeglądarki. Ponadto oprogramowanie to jest połączone z serwisami społecznościowymi takimi jak Facebook, Google+ czy Twitter. Aplikacja dostępna jest w bezpłatnej wersji podstawowej i płatnej wersji pro.
Serwis został zamknięty w dniu 31 grudnia 2020 roku. Wszystkie dane zostały usunięte 31 marca 2021.

</doc>
<doc id="2817365" url="https://pl.wikipedia.org/wiki?curid=2817365" title="TETRAPOL">
TETRAPOL

TETRAPOL – jest w pełni cyfrowym standardem łączności radiowej opracowany przez Publicly Available Specification (PAS). Oryginalnie stworzony stworzonej przez firmę Matra Communications TETRAPOL powstał dla niepublicznych zastosowań trankingu PMR, czyli organów bezpieczeństwa i ratunkowych. Bazuje on na wielodostępie częstotliwościowym FDMA, co daje mu przewagę w sieciach o mniejszym natężeniu ruchu oraz większy zasięg wokół stacji bazowych. Obecnie jedynym dostawcą sieci i terminali pracujących w standardzie TETRAPOL jest firma Cassidian, należąca do koncernu EADS.
Zasada działania.
TETRAPOL wykorzystuje wielodostęp z podziałem częstotliwości FDMA (Frequency Division Multiple Access). oraz wykorzystuje modulację GMSK (ang. Gaussian Minimum Shift Keying). Szerokość kanału wynosi 12,5 kHz. Maksymalna przepływność wynosi 8 kbit/s. TETRAPOL jest bardzo elastycznym systemem oferującym szeroki wachlarz usług oraz integrację głosu i danych. Architektura systemu pozwala na pracę w trzech podstawowych trybach: tryb sieci, tryb pracy bezpośredniej oraz tryb repeaterowy.
Charakterystyka systemu działającego w standardzie TETRAPOL.
System TETRAPOL oferuje duży zasięg stacji bazowych. Dzięki temu zmniejsza się liczba
stacji bazowych a więc i koszt instalacji. Mniejsze są też koszty eksploatacji związane z
wynajmem czy utrzymaniem lokalizacji stacji bazowych. Maleje również liczba
instalowanych anten i łączy teletransmisyjnych.
System zarządzania.
System zarządzania w standardzie TETRAPOL jest trójwarstwowy. Poziom techniczny
gwarantuje zarządzanie siecią. Poziom taktyczny pozwala każdej organizacji stworzyć
grupowy profil użytkowania dostosowany do jego potrzeb. Zarządzanie na poziomie
operacyjnym jest z kolei odpowiedzialne za eksploatację i łączność.
System TETRAPOL oferuje duży zasięg stacji bazowych. Dzięki temu zmniejsza się liczba
stacji bazowych a więc i koszt instalacji. Mniejsze są też koszty eksploatacji związane z
wynajmem czy utrzymaniem lokalizacji stacji bazowych. Maleje również liczba
instalowanych anten i łączy teletransmisyjnych.
Najważniejsze wdrożenia systemu TETRAPOL.
Aktualnie wdrożonych jest ponad 70 sieci radiowych TETRAPOL w 35 krajach, pokrywających obszar ponad 1 700 000 km kwadratowych powierzchni.

</doc>
<doc id="2817367" url="https://pl.wikipedia.org/wiki?curid=2817367" title="Współcześni muszkieterowie">
Współcześni muszkieterowie

Współcześni muszkieterowie (ang. "3 Musketeers") – amerykański film sensacyjny z 2011 roku w reżyserii Cole'a McKaya.
Opis fabuły.
Oficer Agencji Bezpieczeństwa Narodowego Alexandra D'Artagnan (Heather Hemmens) odkrywa spisek dotyczący zamachu na prezydenta USA. Postanawia sama powstrzymać przestępców. Wkrótce uświadamia sobie, że potrzebuje pomocy grupy specjalistów.
Obsada.
i inni

</doc>
<doc id="2817370" url="https://pl.wikipedia.org/wiki?curid=2817370" title="Bąbel Loop I">
Bąbel Loop I

Bąbel Loop I – obszar przestrzeni kosmicznej o małej gęstości materii międzygwiazdowej, wewnątrz Ramienia Oriona Drogi Mlecznej, wypełniony gorącym, zjonizowanym gazem. Patrząc z pozycji Słońca bąbel jest położony w kierunku centrum Galaktyki i połączony z Bąblem Lokalnym dwoma wyraźnymi tunelami. Bąbel Loop I jest superbąblem.
Bąbel Loop I znajduje się powyżej płaszczyzny Galaktyki, w odległości około 100 parseków od Słońca. W pobliżu tego bąbla odkryto inne, rozszerzające się bąble, nazwane Loop II i Loop III. Bąbel Loop I powstał w wyniku działalności wiatrów gwiazdowych i wybuchów supernowych w asocjacji Scorpiona–Centaura, około 500 lat świetlnych od Słońca. Bąbel Loop I zawiera gwiazdę Antares (alpha Scorpii). Kilka tuneli łączy wnęki Bąbla Lokalnego z bąblem Loop I (tzw. „Tunele Wilka”).

</doc>
<doc id="2817371" url="https://pl.wikipedia.org/wiki?curid=2817371" title="Antonio Gómez Cros">
Antonio Gómez Cros

Antonio Gómez Cros – hiszpański malarz romantyczny pochodzący z Walencji.
Studiował na Królewskiej Akademii Sztuk Pięknych San Carlos w Walencji i Królewskiej Akademii Sztuk Pięknych św. Ferdynanda w Madrycie, gdzie jego nauczycielem był Vicente López. Specjalizował się w malarstwie religijnym i portrecie. W 1846 roku został nadwornym malarzem Izabeli II. Brał udział w Krajowej Wystawie Sztuk Pięknych zdobywając III medal w 1856 roku za obraz "Rzeź niewiniątek" i w 1858 roku za "Pojmanie Moctezumy". W 1860 roku na tej samej wystawie otrzymał wyróżnienie cum laude.

</doc>
<doc id="2817374" url="https://pl.wikipedia.org/wiki?curid=2817374" title="Koncept (czasopismo)">
Koncept (czasopismo)

Magazyn Akademicki „Koncept” – polski bezpłatny miesięcznik akademicki dla studentów, absolwentów, menadżerów, klasy średniej i kadry akademickiej, wydawany od listopada 2012 roku przez Fundację Inicjatyw Młodzieżowych. Pismo dystrybuowane jest na 40 polskich ośrodków akademickich. Porusza tematykę kondycji i problemów klasy średniej i inteligencji oraz ekonomii, rynku pracy, historii, kultury i sportu.

</doc>
<doc id="2817375" url="https://pl.wikipedia.org/wiki?curid=2817375" title="Abuhamrur">
Abuhamrur



</doc>
<doc id="2817376" url="https://pl.wikipedia.org/wiki?curid=2817376" title="Jan Eugenik">
Jan Eugenik

Jan Eugenik również Eugenikos (ok. 1400 - ok. 1453) – retor i teolog bizantyński.
Życie.
Jan Eugenik urodził się około 1400 roku w Konstantynopolu. Był bratem teologa Marka Eugenika. Wykształcenie zdobył w szkole prowadzonej przez ojca Jerzego. Wyświęcony na diakona, został archiwistą ("nomofylaksem") kościoła patriarszego w Konstantynopolu i nauczycielem języka greckiego. W 1437 roku jako przedstawiciel delegacji bizantyńskiej udał się z patriarchą Józefem II i cesarzem Janem VIII Paleologiem na sobór do Ferrary. Podczas sesji soborowych w 1438 roku brał udział w dyskusjach na temat czyśćca. W 1439 roku powrócił do Konstantynopola. Sprzeciwiał się unii kościelnej i jej zwolennikom. Za swą antyunijną postawę został przez cesarza wygnany z Konstantynopola. Przyjęty na Peloponezie przez despotę Morei Konstantyna Dragazesa objął władzę administracyjną nad leżącą niedaleko stolicy Morei, Mistry, Petriną. Jako nauczyciel wymowy w Mistrze rozwijał działalność antyunijną. Po zniszczeniu Koryntu przez Turków w 1446 roku wyjechał do Trapezuntu skąd powrócił na Peloponez w 1450 roku. W listach do przyjaciół i znanych osobistości nawoływał do zerwania unii uważając ją za większe zło od islamu. Zmarł około 1453 roku prawdopodobnie na Peloponezie.
Twórczość.
Jan Eugenik jest autorem wielu opisów retorycznych ("ekfraz"). Do najlepszych należy "Opis Trapezuntu" ("Ékphrasis Trapezúntos"), w którym w uroczy sposób odmalowuje położenie miasta, jego budowle i znaczenie. Jan Eugenik pozostawił też opisy wyspy Imbros, Koryntu czy wsi Petrina koło Sparty na Peloponezie. Autor odznacza się niemałą wrażliwością na uroki przyrody. Z dużą plastycznością opisuje też malowidła przedstawiające ptaki, psy łowcze, drzewa czy ikony z wizerunkiem Matki Bożej.
Napisał też "Przedmowę" ("Protheoriá") do "Historii etiopskich" ("Ajthiopiká") Heliodora, jambiczny utwór poetycki "Na ikonę Wielkiego Chryzostoma" ("Ejs ejkὸna tu megálu Chrysostὸmu") oraz monodię o upadku Konstantynopola (wydaną przez S. Lambrosa w 1908 roku w Atenach w "Neos hellenomnenon").
Pozostawił również po sobie wiele pism teologicznych: hagiograficznych, ascetycznych, mistycznych ("Ho pneumatikon pater to meizon schedon" wydał w 1957 O. Lampsidès) i liturgicznych (hymnów i oficjów). Jego pisma dogmatyczne (przeciw dekretowi florenckiemu wydał patriarcha Dozyteusz w 1692 roku w Jassach, inne S. Lambros w zbiorze "Palaiologeia kai Pelponesiaka" w Atenach w 1912 i 1923) i listy (18 z 36 zachowanych wydał w Paryżu w 1892 E. Legrand w tomie "Cent-dix lettres grecques de François Filelfe") obrazują dzieje kontrowersji religijnej w Bizancjum w XV wieku.

</doc>
<doc id="2817379" url="https://pl.wikipedia.org/wiki?curid=2817379" title="Trafny wybór">
Trafny wybór

Trafny wybór (ang. "The Casual Vacancy") – powieść J.K. Rowling opublikowana 27 września 2012 roku nakładem wydawnictwa Little Brown. To pierwsza książka autorki, która skierowana jest do dorosłych czytelników. Opowiada o losach mieszkańców małego miasteczka Pagford po śmierci urzędnika miejskiego Barry’ego Fairbrothera i stanowi satyrę na brytyjską klasę średnią.
Fabuła książki trzymana była w tajemnicy aż do dnia jej premiery; również wydawcy z innych krajów musieli czekać na otrzymanie tekstu aż do tego dnia. Na poczet książki autorka otrzymała od wydawcy 3 mln funtów zaliczki.
Polskie wydanie powieści ukazało się 15 listopada 2012 roku nakładem wydawnictwa Znak. Autorką tłumaczenia jest Anna Gralak. Do promocji książki wydawnictwo zaangażowało znane osoby publiczne.
Ekranizacja.
3 grudnia 2012 roku BBC One i BBC Drama ogłosiły, że zdobyły prawa do przeniesienia "Trafnego wyboru" na ekran w formie miniserialu. 12 września 2013 roku Warner Bros. ogłosiło, że nabyło prawa do dystrybucji serialu na całym świecie, z wyjątkiem Zjednoczonego Królestwa.
Premiera miniserialu w Wielkiej Brytanii miała miejsce 15 lutego 2015 roku. Podobnie jak w przypadku "Harry’ego Pottera", Rowling była zaangażowana w tworzenie ekranizacji.

</doc>
<doc id="2817386" url="https://pl.wikipedia.org/wiki?curid=2817386" title="Rahman">
Rahman



</doc>
<doc id="2817394" url="https://pl.wikipedia.org/wiki?curid=2817394" title="Laurent">
Laurent

Osoby o nazwisku Laurent:
Inne:

</doc>
<doc id="2817395" url="https://pl.wikipedia.org/wiki?curid=2817395" title="Ammons">
Ammons

Osoby noszące nazwisko Ammons:

</doc>
<doc id="2817397" url="https://pl.wikipedia.org/wiki?curid=2817397" title="Eriksen">
Eriksen



</doc>
<doc id="2817401" url="https://pl.wikipedia.org/wiki?curid=2817401" title="Bashir">
Bashir

Osoby:
Postać fikcyjna:

</doc>
<doc id="2817408" url="https://pl.wikipedia.org/wiki?curid=2817408" title="Ollanta Humala Tasso">
Ollanta Humala Tasso



</doc>
<doc id="2817414" url="https://pl.wikipedia.org/wiki?curid=2817414" title="Stadion Łokomotiwu Moskwa">
Stadion Łokomotiwu Moskwa



</doc>
<doc id="2817418" url="https://pl.wikipedia.org/wiki?curid=2817418" title="John Matthews">
John Matthews

Thomas John „Johnnie” Matthews (ur. 16 sierpnia 1884 w Kensington, zm. 20 października 1969 w Ashford) – brytyjski kolarz torowy, złoty medalista olimpiady.
Kariera.
Największy sukces w karierze John Matthews osiągnął w 1906 roku, kiedy wspólnie z Arthurem Rushenem zdobył złoty medal w wyścigu tandemów podczas letniej olimpiady w Atenach. Na tej samej imprezie wystartował w jeszcze czterech konkurencjach kolarskich, najlepszy wynik uzyskując w jeździe na 1000 m na czas, którą ukończył na ósmej pozycji. Na rozgrywanych dwa lata później igrzyskach olimpijskich w Londynie wystartował w sprincie oraz wyścigu tandemów (razem z Leonem Meredithem), ale w obu konkurencjach odpadał we wczesnej fazie rywalizacji. W 1908 roku wystartował również na torowych mistrzostwach świata w Lipsku, gdzie razem z G. F. Summersem zdobył złoty medal w tandemach, nie była to jednak konkurencja oficjalna. Pierwotnie jego parterem w Lipsku miał być Meredith, ale ten w ostatniej chwili się wycofał, by skoncentrować się na wyścigu ze startu zatrzymanego amatorów. 

</doc>
<doc id="2817423" url="https://pl.wikipedia.org/wiki?curid=2817423" title="Giacomo Berengario da Carpi">
Giacomo Berengario da Carpi

Giacomo Berengario da Carpi, właśc. Giacomo Barigazzi (ur. ok. 1460 w Carpi, zm. 24 listopada 1530 w Ferrarze) – włoski lekarz i anatom, profesor Uniwersytetu Bolońskiego w latach 1502–1527.
Życiorys.
Giacomo Berengario da Carpi był jednym z pięciorga dzieci Faustino Barigazziego, chirurga z Carpi. Wykształcenie w dziedzinie anatomii i chirurgii zdobył u ojca oraz – być może – u Aldusa Manutiusa, który przebywał w Carpi w latach 1469–1477 jako nauczyciel dzieci Lionella Pio. Uczył się także w Ferrarze i Bolonii, a następnie podjął studia medyczne w Bolonii pod kierunkiem Girolamo Manfrediego, Lionello dei Vittoriego, Gabriele Zerbiego i Alessandro Achilliniego. Studia ukończył 4 sierpnia 1489 roku.
Następujący po ukończeniu studiów okres jego życia jest całkowicie nieznany. Pierwszym znanym wydarzeniem po tej przerwie jest przyjęcie pracy na ukończonym przez siebie wydziale, nastąpiło to na początku XVI wieku. Możliwe jest, że okres pomiędzy ukończeniem studiów i przyjęciem posady na uczelni spędził w Carpi jako współpracownik ojca. Przypuszczalnie pracował też jako chirurg wojskowy. W 1502 roku przyjął posadę na Uniwersytecie Bolońskim i był jednym z czterech pracowników uczelni, którzy nie mieli obywatelstwa bolońskiego. Wiadomo, że został zatrudniony ze względu na swoje wysokie umiejętności. Obywatelstwo uzyskał cztery lata później, po interwencji papieża Juliusza II, a w 1508 roku władze bolońskie powierzyły mu zwalczanie trawiącej miasto epidemii.
Berengario cieszył się dużą popularnością jako nauczyciel, pomimo kłótliwego charakteru. O dużej popularności świadczą archiwa uczelniane, wskazujące na dużą liczbę studentów uczęszczających na jego zajęcia i małą u drugiego z prowadzących zajęcia z chirurgii. W okresie rządów papieża Juliusza II był wzywany do Rzymu na konsultacje medyczne, często był wzywany także na życzenie papieża Leona X, co uniemożliwiło mu normalną pracę na uczelni. Berengario często służył pomocą rodowi Medyceuszów, w zamian za co cieszył się ich patronatem i protekcją. W 1514 roku Berengario wydał ponad dwustuletnią wówczas pracę Mondino da Luzziego "Anothomia Mundini noviter impressa ac per Carpum castigata". W 1517 roku Berengario był jednym z lekarzy wezwanych do opieki pooperacyjnej nad Wawrzyńcem Wspaniałym, który został ranny w bitwie. Doświadczenia z tego okresu zebrał w księdze "Tractatus de fractura calvae sive cranei" (1518) i zadedykował ją niedawnemu pacjentowi.
W latach 20. XVI wieku zainteresował się głównie anatomią, której poświęcił "Commentaria cum amplissimis additionibus super anatomia Mundini cum textu eiusdem in pristimum &amp;verum nitorem redacto". Księga została zadedykowana kardynałowi Giulio de’ Medici, późniejszemu papieżowi Klemensowi VII. Berengario nie tylko opisał nowe fakty w dziedzinie anatomii, ale też polemizował z autorami starożytnymi, głównie z Galenem. W "Commentaria" został zawarty także pierwszy opis wyrostka robaczkowego, choć nazwę tę nadał mu dopiero Vidus Vidius. Berengario opisał także budowę nerki, zaprzeczył wówczas jakoby jedną z części nerki było sito odcedzające mocz i skrytykował byłego nauczyciela Gabriele Zerbiego, który opisał obserwację takiego sita.
Praca ta zawiera także opis męskich i żeńskich narządów rozrodczych oraz procesu rozmnażania. Była to wówczas najbardziej szczegółowa praca w tym zakresie w historii medycyny. Berengario jako pierwszy zwrócił uwagę na większą pojemność miednicy kobiecej niż męskiej, obalił średniowieczne przekonanie o istnieniu podziału macicy na siedem komór, zaprzeczył poglądom Galena, jakoby pępowina zawierała dwie żyły. Berengario zawarł także opis budowy krtani, w tym dwie z obecnych tam chrząstek opisał po raz pierwszy, on także zwrócił uwagę na istnienie trzech płatów w prawym płucu i dwóch w lewym. Berengario badał także osierdzie i stwierdził, że płyn osierdziowy występuje w nim przez cały czas.
Próbował także pogodzić poglądy Arystotelesa o trzykomorowości serca z poglądami Galena o jego dwukomorowości (zob. budowa serca człowieka). W efekcie zawarł w swojej księdze zdanie, iż trzecia komora występuje w przegrodzie serca. Prawidłowo opisał natomiast aortę jako wstępujące naczynie wychodzące z lewej komory serca, jednak popełnił błędy w opisie tętnicy płucnej i żyły płucnej. W swoim opisie czaszki jako pierwszy zwrócił uwagę na istnienie zatoki klinowej. Opisał także młoteczek i kowadełko, pominął natomiast strzemiączko.
W 1525 roku papież Klemens VII polecił mu wyjazd do Piacenzy, gdzie miał opiekować się kondotierem Giovannim dalle Bande Nere, który został ranny w bitwie. W następnym roku spędził kilka miesięcy w Rzymie, opiekując się kardynałem Pompeo Colonną i według Giorgio Vasariego został opłacony obrazem "Św. Jan Chrzciciel na pustyni" Rafaela.
Prawdopodobnie zmarł 24 listopada 1530 roku i został pochowany w kościele św. Franciszka w Ferrarze, ale data i miejsce pochówku nie są pewne.

</doc>
<doc id="2817426" url="https://pl.wikipedia.org/wiki?curid=2817426" title="Arthur Rushen">
Arthur Rushen

Arthur Rushen (ur. 30 czerwca 1884 w Londynie, zm.w 1968 w Chelmsford) – brytyjski kolarz torowy, złoty medalista olimpiady.
Kariera.
Największy sukces w karierze Arthur Rushen osiągnął w 1906 roku, kiedy wspólnie z Johnem Matthewsem zdobył złoty medal w wyścigu tandemów podczas letniej olimpiady w Atenach. Na tej samej imprezie wystartował w jeszcze czterech konkurencjach kolarskich, najlepszy wynik uzyskując w jeździe na 1000 m na czas, którą ukończył na piętnastej pozycji. Na rozgrywanych dwa lata później igrzyskach olimpijskich w Londynie w parze z Johnem Barnardem wystartował w wyścigu tandemów, ale Brytyjczycy odpadli już w pierwszej rundzie. Ponadto w 1906 roku zdobył mistrzostwo kraju w tandemach, ustanowił też kilka rekordów kraju.

</doc>
<doc id="2817430" url="https://pl.wikipedia.org/wiki?curid=2817430" title="Twardziak zimowy">
Twardziak zimowy

Twardziak zimowy, żagiew zimowa ("Lentinus brumalis" (Pers.) Fr.) – gatunek grzybów należący do rodziny żagwiowatych ("Polyporaceae").
Systematyka i nazewnictwo.
Pozycja w klasyfikacji według Index Fungorum: "Lentinus, Polyporaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1794 r. Christian Hendrik Persoon nadając mu nazwę "Boletus brumalis". Obecną, uznaną przez Index Fungorum nazwę nadał mu w 2010 r. Ivan Zmitrovich, przenosząc go do rodzaju "Lentinus".
Synonimów naukowych ma ok. 50. Niektóre z nich:
Franciszek Błoński w 1889 r. podał nazwę żagiew zimowa. W polskim piśmiennictwie mykologicznym gatunek ten opisywany był też przez tegoż autora pod nazwą huba trzoneczkowa. Po przeniesieniu gatunku do rodzaju "Lentinus" nazwa polska jest niespójna z nazwą naukową. W 2021 r. Komisja ds. Polskiego Nazewnictwa Grzybów zarekomendowała nazwę twardziak zimowy.
Morfologia.
Średnica 2–8 cm, kształt okrągły i płasko rozpostarty, u starszych okazów nieco lejkowaty. Powierzchnia naga, delikatnie filcowata, lub łuskowata, brzeg kapelusza czasami owłosiony. Kolor od ciemnobrązowego do niemal czarnego.
Zbiegające, o długości do 1 mm. Pory białe lub kremowe, kanciaste, o przekątnej 2–3 mm.
Wysokość 3–6 cm, grubość ok. 0,5 cm. Jest centryczny lub niemal centryczny. Powierzchnia naga, kolor od jasnobrązowego do szarobrązowego.
Biały, elastyczny, cienki o słabym kwaskowym zapachu.
Biały. Zarodniki cylindryczne, gładkie, o rozmiarach 5–7 × 1,5–2,5 μm.
Występowanie i siedlisko.
Gatunek na świecie szeroko rozprzestrzeniony. W Polsce jest pospolity.
Owocniki pojawiają się dopiero późną jesienią i w zimie (stąd nazwa gatunkowa). Rośnie na obumarłych gałęziach i pniach drzew liściastych. Owocniki rosną również podczas łagodnej zimy, gdy zima jest surowa powtórnie pojawiają się wiosną. Stwierdzono występowanie na następujących drzewach: olsza szara, brzoza brodawkowata, brzoza omszona, grab, buk, dąb.
Znaczenie.
Saprotrof, grzyb niejadalny. W Nepalu jednak jest uważany za grzyb jadalny. Gatunek ten był używany jako modelowy obiekt w badaniach nad wzrostem grzybów w stanie nieważkości. W badaniach laboratoryjnych stwierdzono antynowotworowe działanie ekstraktu z grzybni żagwi zimowej; u myszy może on w 90% przypadków hamować wzrost mięsaka.

</doc>
<doc id="2817431" url="https://pl.wikipedia.org/wiki?curid=2817431" title="Panamichthys">
Panamichthys



</doc>
<doc id="2817432" url="https://pl.wikipedia.org/wiki?curid=2817432" title="Diphyacantha">
Diphyacantha



</doc>
<doc id="2817433" url="https://pl.wikipedia.org/wiki?curid=2817433" title="Darienichthys">
Darienichthys



</doc>
<doc id="2817434" url="https://pl.wikipedia.org/wiki?curid=2817434" title="Alloheterandria">
Alloheterandria



</doc>
<doc id="2817435" url="https://pl.wikipedia.org/wiki?curid=2817435" title="Polyporus brumalis">
Polyporus brumalis



</doc>
<doc id="2817437" url="https://pl.wikipedia.org/wiki?curid=2817437" title="Vidus Vidius">
Vidus Vidius

Vidus Vidius, wł. Guido Guidi (ur. 10 lutego 1508 we Florencji, zm. 26 maja 1569) – włoski lekarz.
Życiorys.
Vidus Vidius urodził się we Florencji 10 lutego 1508 roku. Jego ojciec był lekarzem, a matka córką malarza Domenico Ghirlandaio. Vidius praktykował medycynę i chirurgię w rodzinnym mieście, czym zdobył sobie dobrą reputację. Dzięki opinii dobrego lekarza został w 1542 roku zaproszony przez króla Francji Franciszka I do Paryża, gdzie miał zostać jednym z jego osobistych lekarzy oraz wykładowców na otwartym wówczas College de France. Po pięciu latach pobytu w Paryżu Vidius został zatrudniony jako osobisty lekarz Kosmy Medyceusza, został wykładowcą w Pizie, a w 1557 roku został nobilitowany. Zmarł 26 maja 1569 roku i został pochowany w rodzinnym grobowcu we Florencji.

</doc>
<doc id="2817446" url="https://pl.wikipedia.org/wiki?curid=2817446" title="Chris Holt">
Chris Holt

Chris Holt (ur. 5 czerwca 1985 w Vancouver, Kanada) – amerykański hokeista pochodzenia kanadyjskiego, reprezentant USA.
Poza hokejem hobbystycznie zajął się muzyką - grą na gitarze i śpiewem. Podczas kontraktu w Dinamo Ryga wraz z łotewskim zespołem Iron Wolf nagrał płytę z coverami utworów Colbie Caillat. Nagrywa także swoje interpretacje innych wykonawców.
Kariera.
Od stycznia 2013 zawodnik ukraińskiej drużyny Donbas Donieck związany rocznym kontraktem. W sierpniu 2013 jego umowa została rozwiązana za porozumieniem stron. W sezonie 2013/2014 nie grał. Od lipca 2014 zawodnik włoskiego klubu Ritten Sport w lidze Serie A. Od listopada 2014 zawodnik czeskiego klubu Orli Znojmo w lidze EBEL. Od czerwca 2015 zawodnik szkockiego klubu Braehead Clan w brytyjskich rozgrywkach Elite Ice Hockey League. 27 marca 2016 ogłosił zakończenie kariery.

</doc>
<doc id="2817449" url="https://pl.wikipedia.org/wiki?curid=2817449" title="Cory Joseph">
Cory Joseph

Cory Ephram Joseph (ur. 20 sierpnia 1991 w Toronto) – kanadyjski koszykarz, reprezentant Kanady, występuje na pozycji rozgrywającego, obecnie zawodnik Detroit Pistons.
W 2010 wystąpił w trzech spotkaniach gwiazd amerykańskich szkół średnich – McDonalds All-American, Jordan Classic, Nike Hoop Summit.
Został wygrany w drafcie w 2011 z numerem 29 przez San Antonio Spurs. Wcześniej grał na University of Texas w Austin w drużynie uczelnianej Texas Longhorns. W pierwszym sezonie w NBA Joseph notował średnio 2 punkty, 1,2 asysty przy skuteczności 31,4% rzutów z gry. Grał średnio 9,2 minuty, wystąpił w 29 spotkaniach.
W lipcu 2015 został zawodnikiem Toronto Raptors. 14 lipca 2017 trafił do Indiany Pacers w zamian za prawa do Emira Preldžicia.
6 lipca 2019 podpisał umowę z Sacramento Kings. 25 marca 2021 trafił w wyniku wymiany do Detroit Pistons. 31 lipca opuścił zespół. 10 sierpnia 2021 zawarł kolejny kontrakt z klubem.

</doc>
<doc id="2817452" url="https://pl.wikipedia.org/wiki?curid=2817452" title="Pleurogobius">
Pleurogobius



</doc>
<doc id="2817453" url="https://pl.wikipedia.org/wiki?curid=2817453" title="Cremornea">
Cremornea



</doc>
<doc id="2817454" url="https://pl.wikipedia.org/wiki?curid=2817454" title="Cingulogobius">
Cingulogobius



</doc>
<doc id="2817461" url="https://pl.wikipedia.org/wiki?curid=2817461" title="Juuso Hietanen">
Juuso Hietanen

Juuso Hietanen (ur. 14 czerwca 1985 w Hämeenlinna) – fiński hokeista, reprezentant Finlandii, trzykrotny olimpijczyk.
Jego dziadek Aarno (ur. 1930) i ojciec Juha (ur. 1955) także byli hokeistami.
Kariera.
Wychowanek klubu HPK. Od kwietnia 2011 zawodnik Torpedo Niżny Nowogród. W lutym 2012 roku przedłużył kontrakt z klubem o dwa lata. Wraz z końcem kwietnia 2015 i wygaśnięciem kontraktu odszedł z klubu. Od maja 2015 zawodnik Dinama Moskwa, związany dwuletnim kontraktem. W lipcu 2017 przedłużył kontrakt z klubem o dwa lata. Na początku lutego 2020 ogłoszono prolongatę umowy do 2021. Z końcem kwietnia 2021 odszedł z klubu. W czerwcu 2021 ogłoszono jego transfer do HC Ambrì-Piotta. W kwietniu 2022 ponownie został graczem macierzystego HPK.
Uczestniczył w turniejach mistrzostw świata w 2010, 2012, 2013, 2014, 2015, 2016, 2017, 2022 oraz zimowych igrzysk olimpijskich, 2018, 2022.

</doc>
<doc id="2817465" url="https://pl.wikipedia.org/wiki?curid=2817465" title="Damian Warner">
Damian Warner

Damian Warner (ur. 4 listopada 1989 w London) – kanadyjski lekkoatleta specjalizujący się w wielobojach. Mistrz olimpijski z Tokio (2020) oraz brązowy medalista z Rio de Janeiro (2016).
Srebrny medalista mistrzostw NACAC w wielobojach z 2011. W tym samym roku zajął 18. miejsce na światowym czempionacie w Daegu. W 2012 startował na igrzyskach olimpijskich w Londynie, na których zajął 5. miejsce. Rok później zdobył brąz na światowym czempionacie w Moskwie. W 2014 zajął 7. miejsce podczas halowych mistrzostw świata w Sopocie oraz zdobył złoto na igrzyskach Wspólnoty Narodów. W 2015 podczas mistrzostw świata w Pekinie wywalczył srebro. Dwa lata później w Londynie uplasował się na piątej pozycji. Brązowy medalista mistrzostw świata w Dosze (2019). W 2021 został mistrzem olimpijskim podczas igrzysk w Tokio, bijąc wynikiem 9018 pkt. rekord olimpijski.
Złoty medalista mistrzostw kraju w różnych konkurencjach.
Rekordy życiowe: dziesięciobój: 9018 pkt. (5 sierpnia 2021, Tokio) 4. wynik w historii światowej lekkoatletyki; siedmiobój – 6489 pkt. (19 marca 2022, Belgrad) 2. wynik w historii światowej lekkoatletyki. Oba rezultaty są aktualnymi rekordami Kanady.

</doc>
<doc id="2817474" url="https://pl.wikipedia.org/wiki?curid=2817474" title="Abd al-Aziz Abd al-Ghani">
Abd al-Aziz Abd al-Ghani

Abd al-Aziz Abd al-Ghani (; ur. 2 stycznia 1939 w Sanie, zm. 22 sierpnia 2011 w Rijadzie) – jemeński polityk, premier Jemenu w latach 1994–1997. Członek Generalnego Kongresu Ludowego.
Ghani był także wiceprezydentem i premierem Jemenu Północnego w latach 1975–1980, drugi raz premierem był w latach 1983–1990 (do zjednoczenia Jemenu).
Studiował nauki polityczne w Colorado College w Colorado Springs i zaprosił profesora tej uczelni, Freda Sondermana do odwiedzenia Jemenu Północnego w listopadzie 1977 roku.
W latach 1997–2011 był przewodniczącym Rady Konsultacyjnej Jemenu.
Zmarł 22 sierpnia 2011 roku wskutek obrażeń odniesionych w czerwcowym zamachu bombowym na pałac prezydencki.

</doc>
<doc id="2817475" url="https://pl.wikipedia.org/wiki?curid=2817475" title="Jani Tuppurainen">
Jani Tuppurainen

Jani Tuppurainen (ur. 30 marca 1980 w Oulu) – fiński hokeista, reprezentant Finlandii.
Kariera.
Wychowanek klubu Kiekko-Ketut. W latach 2008-2012 i ponownie od 1 maja 2013 zawodnik klubu JYP. W kwietniu 2021 przeszedł do Jukurit. W grudniu 2021 przeszedł do francuskiego zespołu Brûleurs de Loups de Grenoble. W połowie 2022 ogłosił zakończenie kariery.
Uczestniczył w turnieju mistrzostw świata edycji 2012.

</doc>
<doc id="2817476" url="https://pl.wikipedia.org/wiki?curid=2817476" title="Masters of Curling 2012">
Masters of Curling 2012

Masters of Curling 2012, kobiecy i męski turniej curlingowy zaliczany do cyklu Capital One Grand Slam of Curling. Odbył się w dniach 14-18 listopada w Brantford, w Ontario. W sezonie 2012/2013 był to czwarty kobiecy turniej wielkoszlemowy, w przypadku mężczyzn - pierwszy.
Była to pierwsza edycja turnieju, w którym rywalizacja toczyła się pośród dwóch płci. Masters of Curling w konkurencji pań było kontynuacją Sun Life Classic.
Zastosowano w tej edycji unikalny system rozgrywek. 18 "rozstawionych" drużyn zostało podzielonych na trzy grupy, w których rozgrywa się Round Robin. Do ćwierćfinałów awansowały po dwie najlepsze ekipy z każdej grupy. 16 pozostałych zespołów ("Tier Two") grało systemem pucharowym, do wyłonienia dwóch najlepszych, które również znalazły się w ćwierćfinale.
Zawody pań wygrała ekipa Rachel Homan, która w finale pokonała 8:3 Chelsea Carey. Wśród mężczyzn najlepszy okazał się być Kevin Koe, w decydującym meczu zwyciężył 5:7 nad Jimem Cotterem.
Mecze rozgrywano na 4 obiektach:
Kobiety.
Sesja 1..
15 listopada 2012; 8:30
Sesja 2..
15 listopada 2012; 12:30
Sesja 3..
15 listopada 2012; 16:00
Sesja 4..
15 listopada 2012; 19:30
Sesja 5..
16 listopada 2012; 8:30
Sesja 6..
16 listopada 2012; 12:00
Sesja 7..
16 listopada 2012; 15:30
Sesja 8..
16 listopada 2012; 19:00
Tie-breaker.
17 listopada 2012; 9:00
Runda finałowa.
Ćwierćfinały.
17 listopada 2012; 20:30
Półfinały.
18 listopada 2012; 8:00
Finał.
18 listopada 2012; 13:00
Mężczyźni.
Sesja 1..
14 listopada 2012; 19:00
Sesja 2..
15 listopada 2012; 8:30
Sesja 3..
15 listopada 2012; 12:00
Sesja 4..
15 listopada 2012; 15:30
Sesja 5..
15 listopada 2012; 19:30
Sesja 6..
16 listopada 2012; 8:30
Sesja 7..
16 listopada 2012; 12:00
Sesja 8..
16 listopada 2012; 15:30
Sesja 10..
16 listopada 2012; 19:00
Tie-breaker.
17 listopada 2012; 9:00
Runda finałowa.
Ćwierćfinały.
17 listopada 2012; 20:30
Półfinały.
18 listopada 2012; 8:00
Finał.
18 listopada 2012; 13:00

</doc>
<doc id="2817479" url="https://pl.wikipedia.org/wiki?curid=2817479" title="Mikko Kousa">
Mikko Kousa

Mikko Kousa (11 maja 1988 w Lahti) – fiński hokeista, reprezentant Finlandii. Syn piłkarza, Keijo Kousy.
Kariera klubowa.
Wychowanek klubu Kiekkoreipas. Od maja 2012 do początku stycznia 2013 roku zawodnik Torpedo Niżny Nowogród. Następnie do marca 2013 roku zawodnik MODO. Od kwietnia 2013 roku zawodnik Jokerit. Od lipca 2014 zawodnik Lukko. Od października 2015 zawodnik . Od końca listopada 2015 zawodnik SC Bern. Od września do grudnia 2016 zawodnik szwedzkiego Djurgårdens IF. Od grudnia 2016 ponownie zawodnik Pelicans. W maju 2019 przeszedł do HIFK. W październiku 2021 został ponownie zaangażowany przez Pelicans Lahti. W październiku 2022 trafił do niemieckiego Düsseldorfer EG.

</doc>
<doc id="2817481" url="https://pl.wikipedia.org/wiki?curid=2817481" title="Grażyna Smalej">
Grażyna Smalej

Grażyna Smalej (ur. w 1976 w Chełmie) – polska malarka, rysowniczka i grafik. Absolwentka Wydziału Malarstwa Akademii Sztuk Pięknych w Krakowie (studia w pracowni prof. Jacka Waltosia ukończyła dyplomem z wyróżnieniem w 2001). 
Od 2012 wraz z Marcinem Polakiem współtworzy Grupę Odśrodkową, w której realizują projekty z dziedziny street art, performance i video. Od 2016 roku dyrektor artystyczna w internetowym magazynie filozoficzno-kulturalno-polityczno-społeczno-literackim Nowa Orgia Myśli. 
Zdobywczyni wielu nagród, m.in.: 
Artystka w swoich obrazach bazuje na warsztacie realistycznym, ale w poszczególnych cyklach malarskich swobodnie porusza się pomiędzy różnymi konwencjami od surrealizmu, poprzez fotorealizm, aż po abstrakcję często łącząc to wszystko w jednej kompozycji. Głównym tematem twórczości malarki jest człowiek w relacji z naturą. Inspirując się malarstwem niderlandzkim Smalej stosuje przeskalowanie proporcji. Maluje miniaturowe postacie na wielkich chaotycznych plamach rozlanej farby kreując scenerię rozmaitych pejzaży. Szczególnie rozbudowany jest cykl z motywem kąpiących się postaci (z lat 2010–2014), który nawiązuje do tematyki nieustannie upływającego czasu ("Samporozpuszczenie", "Zasada kropli", "1/500 s i dłużej"). Artystka współpracuje z galeriami w całej Polsce, m.in.: w galeriach Katarzyny Napiórkowskiej, Galerii Atu oraz za granicą. Od 2013 roku jest stale wyróżniana przez portal Saatchi Art Mieszka i pracuje w Krakowie.

</doc>
<doc id="2817488" url="https://pl.wikipedia.org/wiki?curid=2817488" title="Życie jest w porządku">
Życie jest w porządku

Życie jest w porządku – drugi solowy album studyjny polskiej piosenkarki Anny Wyszkoni, który został wydany 13 listopada 2012 przez wytwórnię Sony Music.
Produkcją płyty zajęło się trzech producentów w tym m.in. Bogdan Kondracki oraz Neil Black. Znajdują się na niej zarówno spokojne i melancholijne ballady m.in. „Gdy naga stoję przed tobą...”, czy „Na krańcu świata” oraz piosenki o mocniejszych dźwiękach, „Wierzę w Anioły”, czy „Mapa naszych zdjęć”. Płyta nagrana została w okresie marzec-wrzesień 2012. Utwory powstały w Tank Studio w Warszawie, Studio B Woobie Doobie Studios w Sulejówku, studiu Neila Blacka w Berlinie, studio Tokarnia w Nieporęcie oraz w Jazzboy Studio w Warszawie. Autorką sesji fotograficznej do albumu jest Marlena Bielińska. 16 stycznia 2013 decyzją Związku Producentów Audio-Video album uzyskał status złotej płyty za sprzedaż ok. 15 tys. egzemplarzy. Natomiast 13 maja 2015 płyta pokryła się dwukrotną platyną przekraczając nakład 60 000 egzemplarzy.

</doc>
<doc id="2817498" url="https://pl.wikipedia.org/wiki?curid=2817498" title="Rudolf Balint">
Rudolf Balint



</doc>
<doc id="2817500" url="https://pl.wikipedia.org/wiki?curid=2817500" title="Gentile z Matelica">
Gentile z Matelica

Gentile z Matelica (ur. w 1290 w Matelice, zm. 5 września 1340 w Taurusie) − włoski kapłan franciszkanin, misjonarz, męczennik, błogosławiony Kościoła rzymskokatolickiego.
Pochodził z włoskiej rodziny szlacheckiej z Mateliki w Marchii Ankońskiej. Po wstąpieniu do Zakonu Braci Mniejszych, spędził jakiś czas na La Vernie w Toskanii, w pustelni franciszkańskiej. Następnie wyjechał na misje do Egiptu. Po nauczeniu się języka arabskiego i innych wschodnich języków, pracował na Synaju, w Ziemi Świętej, w Persji oraz w Azji Mniejszej. Gentile pozyskiwał dla wiary chrześcijańskiej tak duże rzesze muzułmanów, iż zwrócił na siebie uwagę władz. Podczas głoszenia kazań w Górach Taurusu został pochwycony i ścięty za pomocą bułatu 5 września 1340. Część ciała męczennika sprowadził do Wenecji kupiec Nicolò Quirini. Czczone są w bazylice Santa Maria Gloriosa w Wenecji. Kult zaaprobował w 1795 papież Pius VI. Wspomnienie obchodzone jest w "dies natalis" (5 września).

</doc>
<doc id="2817503" url="https://pl.wikipedia.org/wiki?curid=2817503" title="Abraham Coronado">
Abraham Coronado

Abraham Coronado Tafoya (ur. 28 lutego 1992 w Ocotlán) – meksykański piłkarz występujący na pozycji prawego pomocnika, obecnie zawodnik Tepic.
Kariera klubowa.
Coronado jest wychowankiem akademii juniorskiej klubu Chivas de Guadalajara, do którego pierwszej drużyny został włączony jako osiemnastolatek przez szkoleniowca José Luisa Reala. W meksykańskiej Primera División zadebiutował 13 marca 2010 w zremisowanym 0:0 spotkaniu z Pumas UNAM i w tym samym roku dotarł do finału najbardziej prestiżowych rozgrywek południowoamerykańskiego kontynentu – Copa Libertadores, jednak przez kolejne miesiące pełnił wyłącznie rolę głębokiego rezerwowego, sporadycznie pojawiając się na ligowych boiskach. Wobec tego w lipcu 2011 udał się na wypożyczenie do drugoligowego CD Irapuato, gdzie spędził pół roku – również jako rezerwowy – a po powrocie do Chivas zaczął notować regularniejsze występy, a 28 kwietnia 2013 w przegranej 1:2 konfrontacji z Querétaro strzelił swojego pierwszego gola w lidze, lecz wciąż nie potrafił sobie wywalczyć miejsca w wyjściowym składzie. Po upływie dwóch i pół roku został wypożyczony po raz kolejny, tym razem do drugoligowego zespołu partnerskiego – Deportivo Tepic, w którego barwach spędził sześć miesięcy, docierając do finału rozgrywek Ascenso MX.
Wiosną 2015 Coronado na zasadzie wypożyczenia zasilił grający w najwyższej klasie rozgrywkowej zespół Deportivo Toluca, gdzie grał przez pół roku jako głęboki rezerwowy, po czym został wypożyczony do drugoligowego Club Necaxa z siedzibą w Aguascalientes. Tam również występował przez kolejne sześć miesięcy, notując sporadyczne występy, zaś w styczniu 2016 po raz kolejny – również na zasadzie wypożyczenia – przeniósł się do drugoligowego Deportivo Tepic.
Kariera reprezentacyjna.
W 2009 roku Coronado został powołany przez trenera José Luisa Gonzáleza Chinę do reprezentacji Meksyku U-17 na Mistrzostwa Ameryki Północnej U-17. Tam wystąpił w dwóch z trzech spotkań (we wszystkich w wyjściowym składzie), zaś jego zespół, pełniący wówczas rolę gospodarzy, z kompletem zwycięstw ukończył turniej na pierwszym miejscu w grupie; faza pucharowa rozgrywek została odwołana ze względu na wybuch epidemii świńskiej grypy w Meksyku. Kilka miesięcy później znalazł się w składzie na Mistrzostwa Świata U-17 w Nigerii, gdzie również miał pewne miejsce w wyjściowym składzie i rozegrał trzy z czterech możliwych meczów (z czego wszystkie w pierwszej jedenastce), natomiast Meksykanie odpadli wówczas z juniorskiego mundialu w 1/8 finału, ulegając po serii rzutów karnych Korei Płd. (1:1, 3:5 k).

</doc>
<doc id="2817504" url="https://pl.wikipedia.org/wiki?curid=2817504" title="Lotio">
Lotio



</doc>
<doc id="2817506" url="https://pl.wikipedia.org/wiki?curid=2817506" title="Iloczyn mnogościowy">
Iloczyn mnogościowy



</doc>
<doc id="2817510" url="https://pl.wikipedia.org/wiki?curid=2817510" title="Rondo Solidarności w Gorzowie Wielkopolskim">
Rondo Solidarności w Gorzowie Wielkopolskim

Rondo Solidarności – rondo w Gorzowie Wielkopolskim na Osiedlu Dolinki, na skrzyżowaniu dróg do Zielonej Góry, Szczecina, Kostrzyna nad Odrą, Gdańska i Poznania.
Otoczenie.
W pobliżu znajdują się m.in.:
Kilkaset metrów od Ronda Solidarności znajduje się Rondo Santockie, jedne z najbardziej niebezpiecznych w Gorzowie.
Komunikacja.
Rondo jest ważnym węzłem drogowym w tej części miasta. Przez rondo przebiegają linie autobusowe: 102, 113, 114 oraz linie tramwajowe 1 i 3.

</doc>
<doc id="2817511" url="https://pl.wikipedia.org/wiki?curid=2817511" title="The Casual Vacancy">
The Casual Vacancy



</doc>
<doc id="2817518" url="https://pl.wikipedia.org/wiki?curid=2817518" title="Parafia Imienia Najświętszej Maryi Panny w Chomranicach">
Parafia Imienia Najświętszej Maryi Panny w Chomranicach

Parafia Imienia Najświętszej Maryi Panny w Chomranicach – parafia rzymskokatolicka znajdująca się w diecezji tarnowskiej w dekanacie Nowy Sącz Zachód.
Do parafii należą wierni z miejscowości: Chomranice, Klęczany (część), Kłodne, Krasne Potockie i Wola Marcinkowska. Posługują w niej księża diecezjalni.
Historia.
Parafia powstała prawdopodobnie w 2. połowie XIII wieku. W latach 1556–1600 parafia nie posiadała katolickiego duszpasterza, na terenie wsi działał zbór protestancki. W 1952 roku z parafii wyłączono Marcinkowice i utworzono parafię. Na terenie parafii znajduje się zabytkowy drewniany kościół pw. Najświętszej Marii Panny, zbudowany w roku 1692 w konstrukcji zrębowej z barokowym i rokokowym wyposażeniem wnętrza. Z kościoła tego pochodzi dzieło "Opłakiwanie z Chomranic". W roku 1982 parafia rozpoczęła budowę nowego kościołem pw. św. Maksymiliana Marii Kolbego, zwieńczoną konsekracją w 1986 roku przez biskupa tarnowskiego Jerzego Ablewicza.

</doc>
<doc id="2817527" url="https://pl.wikipedia.org/wiki?curid=2817527" title="Sędzia Dredd">
Sędzia Dredd



</doc>
<doc id="2817537" url="https://pl.wikipedia.org/wiki?curid=2817537" title="Usznia">
Usznia

Usznia (ukr. Ушня) – wieś w obwodzie lwowskim, w rejonie złoczowskim na Ukrainie. Miejscowość liczy 482 mieszkańców. Samorząd stanowi Rada Wsi Sasów.
Położenie.
Według "Słownika geograficznego Królestwa Polskiego i innych krajów słowiańskich": Usznia to "wieś w powiecie złoczowskim, położona 10 km na północ od Złoczowa. Na północy od wsi leży Olesko, na zachodzie Czeremosznia, na południowym-wschodzie Sassów. Przez południową część obszaru przepływa Bug".
Ludność.
W latach 1880–1902 w gminie ludność wyznania rzym. kat. stanowiła 1170 osób, gr. kat. 411, izrael. 96; 1398 Polaków, 279 Rusinów. Parafia rzym. kat. znajduje się w Białym Kamieniu, gr. kat. w Sasowie. We wsi jest cerkiew drewniana, szkoła etat. 1-klasowa od r. 1847 z językiem wykładowym polskim.

</doc>
<doc id="2817539" url="https://pl.wikipedia.org/wiki?curid=2817539" title="Oskar Osala">
Oskar Osala

Oskar Alexander Osala (ur. 26 grudnia 1987 w Vaasa) – fiński hokeista, reprezentant Finlandii, olimpijczyk.
Kariera.
Wychowanek klubu Vaasan Sport. Od maja 2011 zawodnik Nieftiechimika Niżniekamsk. W kwietniu 2012 przedłużył kontrakt o rok. W grudniu 2013 został zawodnikiem Mietałłurga Magnitogorsk (w toku wymiany za Pawła Zdunowa). Przedłużał kontrakt z tym klubem o rok: w maju 2014, w czerwcu 2016, w maju 2017. We wrześniu 2018 ogłosił przerwę w profesjonalnym uprawianiu hokeja. W listopadzie 2018 został hokeistą Oulun Kärpät.
Uczestniczył w turniejach mistrzostw świata edycji 2010, 2017 oraz zimowych igrzysk olimpijskich 2018.

</doc>
<doc id="2817543" url="https://pl.wikipedia.org/wiki?curid=2817543" title="Puchar Serbii i Czarnogóry w piłce nożnej mężczyzn">
Puchar Serbii i Czarnogóry w piłce nożnej mężczyzn

Puchar Serbii i Czarnogóry w piłce nożnej (serb. Куп Србије и Црне Горе у фудбалу / Kup Srbije i Crne Gore u fudbalu) – rozgrywki piłkarskie o charakterze pucharu krajowego w Serbii i Czarnogórze (do 2002 zwanej Federalna Republika Jugosławii, po raz pierwszy zorganizowany w 1991 roku, a rozwiązany w 2006.
Format.
Format tego turnieju nie różnił się w ogóle od formatu rozgrywek Puchar Jugosławii. Jedyną różnicą była zmiana nazwy. W turnieju występowały kluby z Serbii i Czarnogóry i był zdominowany przez serbskie kluby. Prowadzono jeden lub dwa mecze na boisku jednej z walczących drużyn. Turniej był rozgrywany systemem jesień - wiosna, przy czym najlepsze zespoły jugosłowiańskich mistrzostw startowali dopiero w 1/16 finału. Od 1991 roku zwycięzca otrzymywał prawo do gry w Pucharze Zdobywców Pucharów. Jeżeli zdobywca Pucharu również wygrywał mistrzostwo kraju (tak zwany "dublet"), to jego miejsce w Pucharze Zdobywców Pucharów zajmował finalista Pucharu.
Historia.
Po rozpadzie Jugosławii w 1991 roku startowały pierwsze oficjalne rozgrywki o Puchar Federalnej Republiki Jugosławii. Wcześniej od 1946 do 1991 w Socjalistycznej Federacyjnej Republice Jugosławii rozrywany był turniej o Puchar Marszałka Tito. Pierwszy finał rozegrano 13 i 20 maja 1992 roku. W tym meczu Partizan Belgrad pokonał 1:0 i 2:2 Crveną Zvezdę. Od 1999 roku finały składały się z jednego meczu i odbywały się zawsze w Belgradzie.
Najbardziej utytułowany klub to Crvena Zvezda, który wygrywał trofeum 9 razy.

</doc>
<doc id="2817544" url="https://pl.wikipedia.org/wiki?curid=2817544" title="Hanna Kniaziewa">
Hanna Kniaziewa

Hanna Wiktoriwna Kniaziewa-Minienko (ukr.: Ганна Вікторівна Князєва-Міненко; ros.: Анна Викторовна Князева-Миненко; hebr. חנה (אנה) ויקטוריבנה קנייזבה-מיננקו; ur. 25 września 1989 w Perejasławiu Chmielnickim) – ukraińska lekkoatletka specjalizująca się w trójskoku i skoku w dal, olimpijka. Od 12 maja 2013 reprezentuje Izrael.
Srebrna medalistka mistrzostw Europy juniorów z 2007 roku. Startowała na mistrzostwach świata juniorów w Bydgoszczy, na których zajęła 4. miejsce w trójskoku. Piąta zawodniczka konkursu trójskoku podczas młodzieżowych mistrzostw kontynentu w Ostrawie. Startowała na uniwersjadzie w Shenzhen, na której odpadła w eliminacjach skoku w dal oraz uplasowała się na czwartym miejscu w trójskoku. Bez awansu do finału zakończyła swój występ na halowych mistrzostwach świata z 2012. W tym samym roku startowała na igrzyskach olimpijskich w Londynie, na których zajęła 4. miejsce w trójskoku. Już jako reprezentantka Izraela, zajęła 6. miejsce na mistrzostwach świata w Moskwie (2013). Brązowa medalistka (w drużynie) igrzysk europejskich (2015) – indywidualnie triumfowała w trójskoku z wynikiem 14,41. Złota medalistka mistrzostw Ukrainy oraz Izraela. Sześciokrotna rekordzistka Izraela w trójskoku na stadionie (do poziomu 14,61 w 2015), wielokrotna rekordzistka Izraela w trójskoku w hali. W sierpniu 2015 roku w Pekinie podczas mistrzostw świata wywalczyła srebrny medal. Wicemistrzyni Europy z Amsterdamu (2016). W tym samym roku zajęła 5. miejsce podczas rozgrywanych w Rio de Janeiro igrzyskach olimpijskich oraz uplasowała się tuż poza strefą medalową podczas mistrzostw świata w Londynie (2017).

</doc>
<doc id="2817546" url="https://pl.wikipedia.org/wiki?curid=2817546" title="Matt Dalton">
Matt Dalton

Matt Dalton (ur. 4 lipca 1986 w Clinton, Ontario) – kanadyjski hokeista. Reprezentant Korei Południowej, olimpijczyk.
Kariera.
Występował w północnomerykańskich rozgrywkach NAHL, USHL, NCAA, ECHL, AHL. Od 2011 do 2014 rozegrał trzy sezony w rosyjskiej lidze KHL. W 2014 został zawodnikiem południowokoreańskiego klubu Anyang Halla. W sezonie 2015/2016 został reprezentantem Korei Południowej. Uczestniczył w turniejach mistrzostw świata w 2016, 2017, 2018, 2019, zimowych igrzysk azjatyckich 2017.

</doc>
<doc id="2817548" url="https://pl.wikipedia.org/wiki?curid=2817548" title="Hanna Knyazyeva">
Hanna Knyazyeva



</doc>
<doc id="2817549" url="https://pl.wikipedia.org/wiki?curid=2817549" title="Zliszajowacenie">
Zliszajowacenie

Zliszajowacenie, in. lichenizacja () – stan wzmożonego pogrubienia poletkowania i szorstkości skóry na tle przewlekłych stanów zapalnych. Charakterystyczny dla atopowego zapalenia skóry.

</doc>
<doc id="2817550" url="https://pl.wikipedia.org/wiki?curid=2817550" title="Zliszajcowacenie">
Zliszajcowacenie

Zliszajcowacenie, impetiginizacja (łac. "impetiginisatio") - wtórne zakażenie wykwitów, objawiające się wystąpieniem charakterystycznych żółto-miodowych miękkich strupów.

</doc>
<doc id="2817551" url="https://pl.wikipedia.org/wiki?curid=2817551" title="Lichenizacja">
Lichenizacja



</doc>
<doc id="2817552" url="https://pl.wikipedia.org/wiki?curid=2817552" title="Impetiginizacja">
Impetiginizacja



</doc>
